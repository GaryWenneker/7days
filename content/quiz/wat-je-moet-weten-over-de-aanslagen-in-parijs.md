---
id: faee8468c29e4a89a1ddd6b57dee9c32
type: quiz
layout: post
title: "Wat je moet weten over de aanslagen in Parijs"
permalink: /quiz/wat-je-moet-weten-over-de-aanslagen-in-parijs/
date: 2015-11-14T00:00:00.0000000Z
author: KimEinder
auteur: Kim Einder
avatar: /sites/default/files/styles/node_author/public/Kim_E_pasfotoWebsite.jpg?itok=eT3Ghnc4
rubrieken:
  - quiz
excerpt: "Een ware nachtmerrie werd vrijdagavond werkelijkheid in Parijs. Bij in totaal zeven aanslagen vielen meer dan honderd doden en waarschijnlijk nog veel meer gewonden. Hier lees je wat er precies is gebeurd. En hieronder wat je nog meer moet weten om deze aanslagen te kunnen begrijpen - voor zover dat überhaupt mogelijk is.  "
seo:
  description: "Wat je moet weten over de aanslagen in Parijs"
  title: "Wat je moet weten over de aanslagen in Parijs"
---
Een ware nachtmerrie werd vrijdagavond werkelijkheid in Parijs. Bij in totaal zeven aanslagen vielen meer dan honderd doden en waarschijnlijk nog veel meer gewonden. Hier lees je wat er precies is gebeurd. En hieronder wat je nog meer moet weten om deze aanslagen te kunnen begrijpen - voor zover dat überhaupt mogelijk is.  

    <p><u><strong>Let op: de informatie in dit artikel is alweer verouderd. Terreurgroep IS heeft de aanslagen in Parijs inmiddels opgeëist. <a href="/nieuws/waarom-heeft-deze-aanslagen-gepleegd">Meer daarover lees je hier.</a></strong></u></p>
<p><strong>1. De aanslagen zijn (nog) niet opgeëist</strong><br>Bij zulke aanslagen, die alleen maar door een professionele terroristische groep uitgevoerd kunnen zijn, is het vrij gebruikelijk dat ze worden opgeëist. 'Wij hebben het gedaan', vertelt de verantwoordelijke terreurorganisatie dan trots aan de hele wereld. Zo pocht ze met waar ze allemaal toe in staat is en probeert ze mensen bang te maken voor meer geweld.</p>
<p>Zaterdagmorgen had echter nog geen enkele terreurgroep van zich laten horen. Misschien komt dat nog. Wie de acht terroristen zijn die zelf zijn omgekomen tijdens 'hun' aanslagen, is nog niet duidelijk. Een paar hints zijn er wel al: de schutters zouden bijvoorbeeld 'Allahoe akbar' (Allah, de islamitische god, is groot) en 'c'est pour la Syrië' (vanwege Syrië) hebben geroepen.</p>
<p><strong>2. Westerse uitgaansplekken waren het doelwit</strong><br>De aanslagen vonden plaats op plekken waar Parijzenaren vrolijk het begin van hun weekend vierden. In een voetbalstadion, een restaurant, een café, een concertzaal... Locaties vol onschuldige westerse, vaak jonge mensen. Heel anders dan bijvoorbeeld een regeringsgebouw. Of een kerk. Het lijkt erop dat de daders, van welke terreurgroep dan ook, fel tegen dit soort vrolijke westerse vermaak zijn. Maar door zulke 'gewone' plekken te kiezen, is de schrik natuurlijk extra groot.</p>
<p><div class="media media-element-container media-default"><div id="file-13098" class="file file-image file-image-jpeg">

        
  
  <div class="content">
    <img title="Foto: AFP" height="1656" width="2507" class="media-element file-default" src="/sites/default/files/ANP-35004107.jpg" alt="">  </div>

  
</div>
</div>
<p><strong>3. Parijs was dit jaar al vaker het slachtoffer</strong><br>De Franse hoofdstad heeft het zwaar te verduren dit jaar. Allereerst was er de <a href="/nieuws/charlie-hebdo-hoe-zat-dat-ook-alweer">aanslag op het satirische tijdschrift Charlie Hebdo</a> afgelopen januari, gevolgd door een aanslag op een joodse supermarkt. In juli werd <a href="/aanslagen">iemand in Lyon</a>, schrik niet, onthoofd. In augustus werd een aanslag op de Thalys, de hogesnelheidstrein van Amsterdam naar Parijs, <a href="/thalyshelden">op het nippertje voorkomen</a>.</p>
<p><strong>4. Meerdere aanslagen zijn verijdeld</strong><br>De Thalys-aanslag werd voorkomen door drie dappere passagiers. Maar daarnaast hebben de Franse veiligheidsdiensten dankzij slim speurwerk ook meerdere aanslagen verijdeld. Vorige week werd bijvoorbeeld bekend dat een man die een aanval voorbereidde op een marinebasis in Zuid-Frankrijk, op tijd kon worden aangehouden. En zo waren de diensten er gelukkig wel vaker op tijd bij.</p>
<p>Ook liepen er sinds 'Charlie Hebdo' honderden extra militairen op straat om het land te beveiligen. Maar wat Frankrijk al die tijd probeerde te voorkomen, is nu dus toch echt werkelijkheid geworden.</p>
<p><div class="media media-element-container media-default"><div id="file-13099" class="file file-image file-image-jpeg">

        
  
  <div class="content">
    <img title="Foto: ANP" height="2756" width="4134" class="media-element file-default" src="/sites/default/files/ANP-30573750.jpg" alt="">  </div>

  
</div>
</div>
<p><strong>5. Iedereen denkt nu aan IS</strong><br>Veel mensen dachten bij de aanslagen van vrijdag meteen aan <a href="/nieuws/zorgen-om-gevaarlijk">terreurgroep IS</a>. Die zaait al zo'n anderhalf jaar dood en verderf in Irak en Syrië om daar een eigen superstreng islamitisch land (kalifaat) te stichten. In een poging dat te bereiken, deinzen de leden absoluut niet terug voor grof geweld tegen niet-moslims en niet-zo-strenge-moslims. Frankrijk is, net als onder meer Nederland en de VS, een van de landen die samen IS-plekken <a href="/nieuws/dolijst-tegen">vanuit de lucht aanvallen</a> om de terroristen te stoppen. De Fransen hebben vorige week zelfs nog een extra vliegdekschip gestuurd om meer bombardementen te kunnen uitvoeren.</p>
<p>Daar komt nog eens bij dat Frankrijk de 'hofleverancier' van Europa is als het gaat om <a href="/nieuws/driss-en-daan-naar-syri%C3%AB">nieuwe IS-strijders</a>. Een stuk of duizend Fransen, vooral jonge moslimmannen, raakten door <a href="/archief/oorlog-je-timeline">vernuftige IS-reclame</a> (propaganda) overtuigd van het nut van zo'n kalifaat en reisden naar Irak en Syrië om mee te vechten. Bij elke Syriëganger wordt gevreesd dat hij of zij terugkomt naar zijn thuisland om op bekend terrein aanslagen te plegen tegen de westerse, niet-streng-islamitische wereld. Als wraak op de bombardementen op IS-gebied.</p>
<p>Maar nogmaals: bewijs dat het om IS gaat, is er dus niet. Er zijn nog meer terreurorganisaties in de wereld die fel tegen het vrije westerse leven zijn en hier aanslagen plegen (Al-Qaida is er bijvorobeeld één). Helaas.</p>
<p><strong>Meer lezen over de aanslagen in Parijs? We houden je op de hoogte in ons <a href="/parijs">Dossier Parijs</a>:</strong></p>
<p><strong>1. <a href="/nieuws/wat-gebeurde-er-parijs">Wat is er precies gebeurd?</a><br>2. <a href="/nieuws/waarom-heeft-deze-aanslagen-gepleegd">Waarom heeft terreurgroep IS deze aanslagen gepleegd?</a><br>3. <a href="/nieuws/charlie-hebdo-hoe-zat-dat-ook-alweer">Hoe zit het ook alweer met de aanslagen op Charlie Hebdo?</a><br>4. <a href="/nieuws/de-aanslagen-van-minuut-tot-minuut">De aanslagen van minuut tot minuut</a><br>5. <a href="/nieuws/de-wereld-leeft-mee-met-parijs">De wereld leeft mee met Parijs</a><br>6. <a href="/nieuws/gaat-ook-aanslagen-plegen-nederland">Gaat IS ook aanslagen plegen in Nederland?</a><br>7. <a href="/nieuws/waarom-ging-duitsland-nederland-niet-door">Waarom ging Duitsland-Nederland niet door?</a><br>8. <a href="/nieuws/wat-er-mis-met-molenbeek">Wat is er mis met Molenbeek?</a><br>9. Video: <a href="/video/bloemen-tegen-geweren">Bloemen tegen geweren</a><br>10. <a href="/nieuws/7-tips-om-heftig-nieuws-beter-te-verteren">7 tips om heftig nieuws beter te verteren</a><br>11. <a href="/dossier-parijs">Hoe leef je verder na 'Parijs'?</a></strong></p>  
