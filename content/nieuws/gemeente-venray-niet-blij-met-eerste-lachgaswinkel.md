---
id: e454369cdc8e452ea21d3c63341aed9c
type: nieuws
layout: post
title: "Gemeente Venray niet blij met eerste lachgaswinkel"
permalink: /nieuws/gemeente-venray-niet-blij-met-eerste-lachgaswinkel/
date: 2022-05-11T19:16:41.067Z
author: 7biA1WiYB
excerpt: "Geen etenswaren of koffie, maar lachgas. In Venray wordt vandaag een winkel geopend waar je lachgasbalonnen kunt gebruiken. En daar is de gemeente absoluut niet blij mee.   "
seo:
  description: "Gemeente Venray niet blij met eerste lachgaswinkel"
  title: "Gemeente Venray niet blij met eerste lachgaswinkel"
---
Geen etenswaren of koffie, maar lachgas. In Venray wordt vandaag een winkel geopend waar je lachgasbalonnen kunt gebruiken. En daar is de gemeente absoluut niet blij mee.   

    <p>De lachgaswinkel is slecht voor de volksgezondheid, zegt de gemeente. Maar tegenhouden kunnen ze de winkel niet: lachgas verkopen is nog steeds legaal. En daarom opent de lachgaswinkel van Mathieu Hölzken vandaag gewoon zijn deuren. ‘We willen laten zien dat je ook op een verantwoordelijke manier een ballonnetje kan nemen’, zegt hij tegen <a href="https://www.1limburg.nl/venray-krijgt-lachgaswinkel-gemeente-niet-blij?context=topstory">1Limburg</a>.</p>
<h3>'Eigen verantwoordelijkheid'</h3>
<p>De winkel van Hölzken wordt de eerste lachgaswinkel van Nederland. Of hij weet dat lachgasballonnen<a href="https://original.sevendays.nl/nieuws/steeds-meer-klachten-door-gebruik-van-lachgas"> slecht zijn voor je gezondheid</a>? Natuurlijk. Hölzken: ‘Maar het ligt er aan hoeveel je gebruikt. Als iemand in de kroeg zit en in anderhalf uur vijftig bier opdrinkt dan is dat denk ik ook niet slim. Je bent zelf verantwoordelijk voor wat je doet.' </p>
<h3>Afspraken</h3>
<p>Om overlast op straat te voorkomen heeft de winkel afspraken gemaakt met de gemeente. Zo mag het lachgas alleen in de winkel gebruikt worden en verkoopt Hölzken niet aan jongeren onder de 18 jaar. Ook mag niemand de ballonnen mee naar buiten nemen. </p>
<h3>Legaal</h3>
<p>Het gebruiken en verkopen van lachgasballonnen is legaal in Nederland. Maar daar is niet iedereen blij mee: veel gemeenten willen dat het verboden wordt. De ballonnen geven overlast en zijn slecht voor de gezondheid van de gebruikers. Minister Grapperhaus van Justitie en Veiligheid overweegt daarom een <a href="https://original.sevendays.nl/nieuws/minister-overweegt-een-verbod-op-lachgas">landelijk verbod</a> op lachgas. </p>  
