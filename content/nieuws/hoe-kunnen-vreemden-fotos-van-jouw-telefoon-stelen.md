---
id: a2f6b4610b9c402b823337ff03d72c9c
type: nieuws
layout: post
title: "Hoe kunnen vreemden foto's van jouw telefoon stelen?"
permalink: /nieuws/hoe-kunnen-vreemden-fotos-van-jouw-telefoon-stelen/
date: 2022-05-11T19:16:41.067Z
author: 7biA1WiYB
excerpt: "Een groep mannen hackt telefoons van Nederlandse meisjes tussen de 12-18 jaar. Ze stelen foto's en video's en delen die in een besloten online groep. Vaak weten slachtoffers niet eens dat ze gehackt zijn. Vijf vragen (en antwoorden) over deze kwestie.  "
seo:
  description: "Hoe kunnen vreemden foto's van jouw telefoon stelen?"
  title: "Hoe kunnen vreemden foto's van jouw telefoon stelen?"
---
Een groep mannen hackt telefoons van Nederlandse meisjes tussen de 12-18 jaar. Ze stelen foto's en video's en delen die in een besloten online groep. Vaak weten slachtoffers niet eens dat ze gehackt zijn. Vijf vragen (en antwoorden) over deze kwestie.  

    <h3>1. Wie zitten er achter dit netwerk?</h3>
<p><a href="https://www.rtlnieuws.nl/tech/artikel/4458856/naaktfotos-nederlandse-meisjes-gehackt-netwerk" target="_blank"><em>RTL Nieuws</em></a> ging op onderzoek uit en ging undercover in een besloten online netwerk. In deze groep zitten ongeveer honderd mannen en jongens die beelden delen via een online chatgroep. De harde kern, zo'n vijftien tot twintig mensen, werkt samen en slaat alle verzamelde beelden in een online bibliotheek op.</p>
<p>Uit onderzoek van de nieuwszender blijkt dat de beheerder van de groep sinds 2014 al bezig is met het zoeken, vinden en verzamelen van naaktfoto's van Nederlandse meisjes. Zijn mailadres is gekoppeld aan een account op een online forum waar wordt gesproken over verzamelen van dit soort beelden.</p>
<h3>2. Hoe gaat dit netwerk te werk?</h3>
<p>Ze krijgen toegang doordat ze online zoeken naar eerder gelekte wachtwoorden. Deze proberen ze dan uit. Wanneer een slachtoffer al jaren hetzelfde wachtwoord gebruikt kan de hacker toegang krijgen tot bijvoorbeeld een iCloud- of Google-account. Daar zijjn opgeslagen foto's en video's, maar ook WhatsApp-gesprekken te vinden. </p>
<p>Het is dus slim om regelmatig je wachtwoorden te veranderen. Of een wachtwoord te kiezen dat voor anderen moeilijk te hacken is, maar dat je zelf wel makkelijk onthoudt. Hoe langer je wachtwoord, hoe moeilijker het te achterhalen is. Als basisregel kun je aanhouden: minimaal acht karakters. Vind je het lastig om zelf een slim wachtwoord te bedenken? Check dan hier onze <a href="https://7dagen.netlify.app/nieuws/7-tips-voor-een-slimmer-wachtwoord-dat-je-nog-wel-kunt-onthouden">7 tips</a>.</p>
<h3>3. Wat doen de hackers?</h3>
<p>Zo'n zestig mannen en jongens verzamelen zich op de online chatdienst Riot.im. Daar praten ze over het krijgen van naaktfoto's, die ook wel 'wins' worden genoemd. Een klein deel van deze groep heeft toegang tot de online verzameling die DNW (Dutch New Wins) wordt genoemd. De mannen krijgen alleen toegang tot de beelden als zij zelf ook foto's of video's van meisjes delen. Het gaat vaak om foto's, die niet altijd seksueel getint zijn, van jonge, knappe meisjes die nog op de middelbare school zitten.</p>
<p>Daarmee lijkt het op het '<a href="https://7dagen.netlify.app/nieuws/wraakporno-netwerk-ontdekt-7-vragen">wraakpornonetwerk' </a>waar de nieuwszender eerder dit jaar ook undercover ging. Het grote verschil met deze groep is dat slachtoffers jonger zijn en dat veel beelden zijn gehackt in plaats van dat ze zijn verspreid door een ex.</p>
<h3>4. Hoe kun je zien of jouw telefoon ook gehackt is?</h3>
<p>De snelste manier om te zien of jouw telefoon gehackt is kijken naar 'het gedrag van je telefoon'. Als een hacker de controle van je telefoon weet over te nemen, kan hij sms’jes verzenden, telefoontjes plegen en online dingen doen. Je ziet bijvoorbeeld dat je belgeschiedenis anders is, of dat er berichtjes zijn verzonden die jij nooit geschreven hebt.</p>
<p>Zie je dat jouw telefoon iets uitgevoerd heeft waar jij nooit opdracht voor hebt gegeven, dan is de kans groot dat je gehackt bent. Ervaren hackers wissen vaak wel hun sporen uit. Denk je dat je gehackt bent, check dan bij je provider wie er allemaal gebeld en gesms’t is.</p>
<h3>5. Kunnen de hackers gestraft worden?</h3>
<p>Deze mannen oppakken en vervolgen blijkt moeilijk. Slachtoffers weten vaak niet eens dat ze gehackt zijn. Een onderzoek starten is voor de politie erg lastig. Daarnaast hebben cybercrime-teams, die in dit soort zaken gespecialiseerd zijn, niet genoeg tijd of mensen om hieraan te werken. Naaktfoto's krijgen en verspreiden zonder toestemming is strafbaar. Deze hackers kunnen ook nog worden veroordeeld voor computervredebreuk, digitale diefstal en het in bezit hebben en verspreiden van kinderporno. Omdat veel slachtoffers minderjarig zijn kunnen ze een flinke straf voor krijgen.</p>  
