---
id: 0deaf5e337214e5a9099067e8659419e
type: nieuws
layout: post
title: "Wie zaten er achter de aanvallen?"
permalink: /nieuws/wie-zaten-er-achter-de-aanvallen/
date: 2022-05-11T19:16:41.067Z
author: 7biA1WiYB
excerpt: "Vrijdag werd de wereld opgeschrikt door drie aanvallen op één dag. 's Ochtends grof geweld in een Franse fabriek, 's middags een schietpartij in een Tunesisch hotel vol toeristen en later een aanslag in een moskee in Koeweit. Wat weten we tot nu toe over de daders?   "
seo:
  description: "Wie zaten er achter de aanvallen?"
  title: "Wie zaten er achter de aanvallen?"
---
Vrijdag werd de wereld opgeschrikt door drie aanvallen op één dag. 's Ochtends grof geweld in een Franse fabriek, 's middags een schietpartij in een Tunesisch hotel vol toeristen en later een aanslag in een moskee in Koeweit. Wat weten we tot nu toe over de daders?   

    <p><strong>Frankrijk</strong><br>De 35-jarige Yassin Salhi is de man die verantwoordelijk is voor <a href="https://7dagen.netlify.app/aanslagen">de aanval in Frankrijk</a>. Hij werd sinds 2006 in de gaten gehouden door de Franse politie omdat hij zich bezig zou houden met moslimextremisme. Maar omdat hij geen strafblad had, verloren ze hem een paar jaar later uit het oog. Vrijdag ging hij naar de fabriek en onthoofdde hij zijn baas. Na zijn actie stuurde hij een selfie naar iemand met een Canadees nummer in Syrië. Naar wie, dat wordt nog onderzocht. Daarna reed hij in op gasflessen bij een loods. De ontploffing die volgde, richtte amper schade aan. Er vielen 'slechts' twee lichtgewonden. </p>
<p>Salhi werd opgepakt en bekende dat-ie het chemiebedrijf  had willen opblazen. Hij zei dat hij het deed omdat hij in de war was geraakt door problemen op zijn werk en in zijn gezin. Hij handelde alleen en heeft geen banden met terreurgroep IS, vertelde hij. Die heeft de actie in elk geval niet opgeëist. </p>
<p><div class="media media-element-container media-default"><div id="file-4703" class="file file-image file-image-jpeg">

        
  
  <div class="content">
    <img title="ANP" height="2864" width="4068" class="media-element file-default" src="https://7dagen.netlify.app/sites/default/files/ANP-33222978.jpg" alt="">  </div>

  
</div>
</div>
<p><strong>Tunesië</strong><br>Het <a href="https://7dagen.netlify.app/aanslagen">blooedbad op het strand van de Tunesische badplaats Sousse</a> waarbij 39 toeristen omkwamen, werd al snel opgeëist door terreurgroep IS. De schutter die met een rubberboot het strand op kwam, was Seifeddine Rezgui, een 23-jarige geradicaliseerde student. Hij was een onbekende van de politie. Rezgui woonde in een arme regio van Tunesië en studeerde in Kairouan, een heilige stad voor moslims. Hotelbewakers schoten hem dood. Maandag arresteerde de Tunesische politie meerdere mensen die mogelijk ook bij de aanslag betrokken zijn. </p>
<p><div class="media media-element-container media-default"><div id="file-4701" class="file file-image file-image-jpeg">

        
  
  <div class="content">
    <img title="ANP" height="4096" width="6144" class="media-element file-default" src="https://7dagen.netlify.app/sites/default/files/ANP-33287843.jpg" alt="">  </div>

  
</div>
</div>
<strong>Koeweit</strong><br>En dan Koeweit. Daar vielen diezelfde middag 27 doden en ruim tweehonderd gewonden bij een <a href="https://7dagen.netlify.app/aanslagen">zelfmoordaanslag in een moskee</a>. Ook deze actie werd opgeëist door IS. Het was de eerste keer dat de soennitische terreurgroep toesloeg in Koeweit. Ongeveer een kwart van de bevolking van dat land is sjiitisch, een andere grote moslimstroming. IS beschouwt sjiieten als ongelovigen.
 
Het is inmiddels bekend wie de bomgordel tijdens het gebed heeft laten ontploffen. Volgens het ministerie van Binnenlandse Zaken van Koeweit gaat het om een 22- of 23-jarige man uit Saoedi-Arabië. Zijn naam: Fahd Suliman Abdul-Muhsen al-Qabaa. Nadat-ie vrijdag op het vliegveld aankwam, werd hij met de auto naar de moskee gebracht om zijn actie uit te voeren. Er wordt nog uitgezocht wie hem hebben geholpen. Zijn chauffeur is al opgepakt. 
<p><div class="media media-element-container media-default"><div id="file-4702" class="file file-image file-image-jpeg">

        
  
  <div class="content">
    <img title="ANP" height="2357" width="4096" class="media-element file-default" src="https://7dagen.netlify.app/sites/default/files/ANP-33278291.jpg" alt="">  </div>

  
</div>
</div>
<p><br> </p>  
