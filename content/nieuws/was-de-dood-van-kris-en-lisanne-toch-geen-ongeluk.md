---
id: 20566d9d50d64c63a1bea295a928b16a
type: nieuws
layout: post
title: "Was de dood van Kris en Lisanne toch geen ongeluk?"
permalink: /nieuws/was-de-dood-van-kris-en-lisanne-toch-geen-ongeluk/
date: 2022-05-11T19:16:41.067Z
author: 7biA1WiYB
excerpt: "Was dan toch geen ongeluk, maar een misdrijf? Er is opnieuw ophef over de dood van Kris Kremers (21) en Lisanne Froon (22). De Nederlandse studentes kwamen in 2014 om in de jungle van Panama. Hoe zat het ook alweer? En waarom wordt de zaak weer opgerakeld?  "
seo:
  description: "Was de dood van Kris en Lisanne toch geen ongeluk?"
  title: "Was de dood van Kris en Lisanne toch geen ongeluk?"
---
Was dan toch geen ongeluk, maar een misdrijf? Er is opnieuw ophef over de dood van Kris Kremers (21) en Lisanne Froon (22). De Nederlandse studentes kwamen in 2014 om in de jungle van Panama. Hoe zat het ook alweer? En waarom wordt de zaak weer opgerakeld?  

    <p><strong>1. Eh, wie ook alweer?</strong><br>Kris en Lisanne beginnen op 1 april 2014 op vakantie aan een wandeltocht door de jungle en komen nooit meer terug. Tot begin juni zoeken Panamese en Nederlandse rechercheurs en speurhonden naar de meisjes. Zonder succes.  </p>
<p>Op 14 juni wordt toevallg een rugzak gevonden. En een paar dagen later botten en schoenen. Na DNA-onderzoek blijken ze van de overleden Kris en Lisanne te zijn. </p>
<p><b>2. Waaraan zijn ze gestorven?</b><br>Januari 2015 concluderen Nederlandse en Panamese experts dat het waarschijnlijk door een 'noodlottig ongeval' komt. In het wandelgebied kun je niet echt makkelijk verdwalen, maar er zijn wel veel steile hellingen. En de botbreuken in de voetbotten van Lisanne duiden op een val van grote hoogte. En daarmee leek de zaak eindelijk tot rust te zijn gekomen.</p>
<p><strong>3. En waarom is er nu opnieuw aandacht voor de zaak?</strong><br>Omdat er geheime documenten zijn gelekt. Autopsierapporten, gegevens van de camera's en telefoons van de meisjes, DNA-analyses, kaarten van het gebied en het dagboek van Kris. </p>
<p>Journalist Jeremy Kryt van de Amerikaanse nieuwssite <a href="http://www.thedailybeast.com/articles/2016/07/24/death-on-the-serpent-river-how-the-lost-girls-of-panama-disappeared.html?via=desktop&amp;source=twitter"><em>The Daily Beast</em></a> en zijn collega's hebben zich erin vastgebeten en betrokkenen geïnterviewd. Die zeggen dat het hele onderzoek over moet, omdat het de eerste keer niet goed is uitgevoerd. Misschien wel omdat de overheid dat niet wilde. </p>
<p><strong>4. Wat is er volgens hen zo twijfelachtig?</strong><br>Heel veel dingen, zoals:</p>
<p>- Er zijn maar heel weinig botresten van Kris en Lisanne teruggevonden. Maar óók botresten van andere mensen. Wat deden die daar? En waarom is op die paar botten van de meisjes niet duidelijk te zien wat hen is overkomen? Zou ermee gesjoemeld kunnen zijn?</p>
<p>- Er is weinig kleding van de meisjes teruggevonden. Maar Kris' korte spijkerbroek lag juist keurig dichtgeritst en opgevouwen op een hoge rots, op een paar kilometer afstand van de botten. Waarom zo netjes?</p>
<p>- Zitten er niet te weinig 'menselijke resten' (bijvoorbeeld stukjes huid of DNA) op de gevonden spullen om echt een ongeluk te kunnen zijn?</p>
<p>- Er zijn wel dertig 'vreemde' vingerafdrukken op de camera en de telefoons van de meisjes zijn gevonden. Van wie dan? En waarom zijn die apparaten bijna onbeschadigd, ondanks het ongeval? Kortom: vragen, vragen, vragen.</p>
<p><strong>5. Waarom zou de Panamese overheid z'n werk niet goed hebben gedaan?</strong><br>Misschien wilde de Panamese overheid iets te graag dat ze de conclusie 'een ongeluk' kon trekken, om het toerisme in Panama te beschermen. Een tragisch ongeval is voor andere vakantiegangers nou eenmaal minder afschrikwekkend, dan een misdaad. Al moet je niet vergeten dat de manier van onderzoeken in Panama heel anders en misschien wel minder goed is dan in Nederland.</p>
<p><strong>6. Dus?</strong><br>Hoog tijd voor een nieuw onderzoek, zeggen de betrokkenen in <em>The Daily Beast</em>. Dan weten de nabestaanden tenminste zeker dat het een ongeluk was - of toch iets anders. Al blijft de familie van Kris liever bij het ongeluk-scenario. Dat staat voor hen vast, laten ze weten in een reactie. En dat zou ook nog eens blijken uit een eigen onderzoek dat ze (zonder de Nederlandse en Panamese experts) hebben laten doen.</p>
<p><a href="http://www.thedailybeast.com/articles/2016/07/24/death-on-the-serpent-river-how-the-lost-girls-of-panama-disappeared.html?via=desktop&amp;source=twitter">Hier </a>kun je het eerste (superlange) artikel van de <em>The Daily Beast</em> lezen. Een tweede zal dit weekend verschijnen. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
