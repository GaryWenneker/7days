---
id: 2f661804836244dbae51f0cce3235e20
type: nieuws
layout: post
title: "Iedereen is boos op iedereen over de Brexit"
permalink: /nieuws/iedereen-is-boos-op-iedereen-over-de-brexit/
date: 2022-05-11T19:16:41.067Z
author: 7biA1WiYB
excerpt: "Het is opnieuw compleet chaos in het Verenigd Koninkrijk. En natuurlijk weer door de Brexit. Premier Boris Johnson maakte deze week flink ruzie met het Lagerhuis (de Britse Tweede Kamer) over zijn plannen. De tijd dringt, maar een oplossing is nog lang niet in zicht. Wat is er nu weer aan de hand?  "
seo:
  description: "Iedereen is boos op iedereen over de Brexit"
  title: "Iedereen is boos op iedereen over de Brexit"
---
Het is opnieuw compleet chaos in het Verenigd Koninkrijk. En natuurlijk weer door de Brexit. Premier Boris Johnson maakte deze week flink ruzie met het Lagerhuis (de Britse Tweede Kamer) over zijn plannen. De tijd dringt, maar een oplossing is nog lang niet in zicht. Wat is er nu weer aan de hand?  

    <p>Boris Johnson wil hoe dan ook op 31 oktober uit de Europese Unie stappen. Dat is al hartstikke snel, maar het is nog steeds niet gelukt om goede afspraken met de andere Europese landen te maken. Want niemand weet nog hoe dat straks moet met de handel en de controle aan de grenzen. Maar dat maakt de kersverse premier niet uit. Ook als het maken van afspraken niet lukt, wil hij toch uit de EU. Deal or no deal. Een ‘harde Brexit’ wordt dat dan.</p>
<h3>Op vakantie</h3>
<p>Johnson heeft alleen een probleem: hij is niet in zijn eentje de baas. Het Lagerhuis wil wél eerst goede afspraken. En dus bedacht de premier een trucje. Hij stuurde de parlementsleden een paar weken op vakantie zodat ze zich even niet met zijn Brexit-plannen kunnen bemoeien. Maar dat liep mis. De Kamer liet zich niet wegsturen en ging toch vergaderen over het nog even tegenhouden van de Brexit. Het Lagerhuis drukte woensdag zelfs razendsnel een wet door die de regering verplicht om een no-dealbrexit eerst door het parlement te laten goedkeuren. Die goedkeuring komt waarschijnlijk niet en dus zal Johnson de EU dan moeten vragen om uitstel tot 31 januari.</p>
<h3>Iedereen boos </h3>
<p>En nu is iedereen vooral boos op iedereen. Zeker twintig parlementsleden van Johnsons eigen conservatieve partij zijn boos op hem en stemden voor de wet en dus tégen het plan van Johnson. En daar is Johnson weer zó boos over dat hij die leden uit de partij wil gooien. Dat Johnson nu de meerderheid in het Lagerhuis kwijt is, is een grote klap. Hij kondigde na het aannemen van de wet meteen aan dat hij nieuwe verkiezingen wil, liefst op 15 oktober, nog net voor de deadline. Maar om verkiezingen uit te mogen schrijven heeft hij weer steun van twee derde van het Britse parlement nodig. En die steun kreeg hij niet. Wéér een nederlaag voor Boris dus. Hoe de nabije toekomst van het Verenigd Koninkrijk er nu wel uit komt te zien, valt dus nauwelijks te voorspellen.</p>
<h3>Puppy Dilyn</h3>
<p>En mocht je dan denken dat Boris Johnson wel even genoeg aan zijn hoofd heeft: ook bij hem thuis dreigt een machtsstrijd. Deze week kregen de premier en zijn vriendin een nieuwe huisgenoot: puppy Dilyn. Maar gaat dat wel samen met de beroemde kat die al in de premierswoning op Downing Street 10 woont, muizenvanger Larry? Ook thuis dreigt er dus gekissebis. Kat Larry heeft al twee premiers overleefd: David Cameron en Theresa May. Of er na Boris Johnson nog een vierde baasje voor Larry in zit, moet snel duidelijk worden. </p>
<p><div class="media media-element-container media-default"><div id="file-538268" class="file file-image file-image-jpeg">

        
  
  <div class="content">
    <img height="3628" width="5124" class="media-element file-default" data-delta="1" src="https://7dagen.netlify.app/sites/default/files/ANP-77403987.jpg" alt="">  </div>

  
</div>
</div>  
