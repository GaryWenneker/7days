---
id: d7a849beaa6a423cb05c8446094ba853
type: nieuws
layout: post
title: "Jongeren zijn eigenlijk helemaal niet zo mediawijs"
permalink: /nieuws/jongeren-zijn-eigenlijk-helemaal-niet-zo-mediawijs/
date: 2022-05-11T19:16:41.067Z
author: 7biA1WiYB
excerpt: "Hoe reageer je op een discriminerende tweet, wat doe je aan je eigen internetveiligheid en waar komt deze foto vandaan? Deze en nog 97 andere vragen kregen meer dan duizend jongeren van 13 tot 18 jaar voorgelegd om hun mediawijsheid te testen. En wat blijkt? Twee derde scoorde een onvoldoende.  "
seo:
  description: "Jongeren zijn eigenlijk helemaal niet zo mediawijs"
  title: "Jongeren zijn eigenlijk helemaal niet zo mediawijs"
---
Hoe reageer je op een discriminerende tweet, wat doe je aan je eigen internetveiligheid en waar komt deze foto vandaan? Deze en nog 97 andere vragen kregen meer dan duizend jongeren van 13 tot 18 jaar voorgelegd om hun mediawijsheid te testen. En wat blijkt? Twee derde scoorde een onvoldoende.  

    <p>Het onderzoek werd gedaan door onderzoeksbureau Kantar Public. Er werden vragen gesteld over de meest uiteenlopende onderwerpen op het gebied van media. Dit zijn de drie opvallendste resultaten uit het onderzoek:</p>
<h3>1. Meiden vs jongens</h3>
<p>Het is een eeuwenoude strijd, maar meisjes blijken als het over media gaat net iets wijzer. Van de honderd vragen hadden zij er gemiddeld 52 goed, waar jongens uitkwamen op een gemiddelde van 47 punten. Andere beïnvloedende factoren waren het opleidingsniveau - hoe hoger, hoe mediawijzer - en de sociale klasse van de ouders - ook weer hoe hoger, hoe mediawijzer. Verrassend genoeg maakte leeftijd vrij weinig verschil.</p>
<h3>2. Andere belangen</h3>
<p>Jongeren hebben nogal moeite met het herkennen van politieke en commerciële belangen bij een bericht. Zo was één vraag wat deze hashtags bij een Instagram-bericht van Morethanamom betekenen: #bubblesbodycare #natuurlijkecosmetica #duurzaam #natuurlijk #spon #douchegel #bath. Maar een kwart van de ondervraagden wist te vertellen dat Morethanamom blijkbaar wordt betaald door Bubbles. Ook beseft 61% niet dat vloggers op YouTube worden betaald uit reclame-inkomsten.</p>
<h3>3. Beter worden</h3>
<p>Er zijn echter ook positieve resultaten. Wel 60% van de jongeren gebruikt social media bijvoorbeeld om ergens beter in te worden. En meer dan de helft gebruikt het om vriendschappen en banden met familie te onderhouden. Ook denken jongeren heel veel na over hun mediagebruik. Zo slecht is het dus toch ook weer niet gesteld met de mediawijsheid van jongeren.</p>
<p>Wil je testen hoe mediawijs jij bent? Doe dan <a href="https://7dagen.netlify.app/nieuws/hoe-mediawijs-ben-jij-doe-de-test">hier</a> een test.</p>  
