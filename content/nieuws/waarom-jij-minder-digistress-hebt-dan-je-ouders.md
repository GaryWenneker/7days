---
id: 335d1218e95743ac92ea53c40a52756c
type: nieuws
layout: post
title: "Waarom jij minder digistress hebt dan je ouders"
permalink: /nieuws/waarom-jij-minder-digistress-hebt-dan-je-ouders/
date: 2022-05-11T19:16:41.067Z
author: 7biA1WiYB
excerpt: "Klagen jouw ouders steen en been omdat je te veel met je smartphone bezig bent? Voortaan kun je hun geklaag pareren met keiharde wetenschap. Uit Vlaams onderzoek blijkt dat jongeren minder snel last hebben van socialmediastress dan volwassenen.   "
seo:
  description: "Waarom jij minder digistress hebt dan je ouders"
  title: "Waarom jij minder digistress hebt dan je ouders"
---
Klagen jouw ouders steen en been omdat je te veel met je smartphone bezig bent? Voortaan kun je hun geklaag pareren met keiharde wetenschap. Uit Vlaams onderzoek blijkt dat jongeren minder snel last hebben van socialmediastress dan volwassenen.   

    <p>In het zogeheten Digimeter-onderzoek ondervraagt de Universiteit Gent elk jaar meer dan tweeduizend Vlamingen over hun mediagebruik. Dit keer kwam daar een opvallende conclusie uit: hoewel jongeren (van 15 tot en met 19 jaar) meer tijd besteden aan social media, hebben ze daar juist minder stress van dan twintig- en dertigplussers.</p>
<h3>FOMO</h3>
<p>Volgens Bart Vanhaelewyn, als onderzoeker verbonden aan de Digimeter, heeft dit twee redenen. ‘Jongeren hebben minder verantwoordelijkheden’, vertelt hij. ‘Twintigers en dertigers hebben werk of een gezin waardoor ze minder tijd hebben voor social media.’ Bovendien blijken zij vaker te lijden aan <em>fear of missing out</em> (FOMO), de angst om dingen te missen, bijvoorbeeld een evenement met vrienden of een belangrijke statusupdate op Facebook. Gevolg: stress. Tieners scoren hier juist lager op.</p>
<p><div class="media media-element-container media-default"><div id="file-415720" class="file file-image file-image-jpeg">

        
  
  <div class="content">
    <img alt="digistress smartphone huiswerk universiteit gent" title="Foto: ANP" height="566" width="850" class="media-element file-default" data-delta="1" src="https://7dagen.netlify.app/sites/default/files/ANP-26064000.jpg">  </div>

  
</div>
</div>
<p>Een nog veel belangrijkere reden waarom jongeren minder digistress ervaren, is dat ze <em>digital natives</em> zijn. Wie is opgegroeid met smartphones en social media maakt er immers handiger gebruik van. En raakt daardoor minder snel gestrest. ‘Jongeren zijn mediawijzer. Volwassenen kunnen echt iets leren van de efficiëntie waarmee jongeren gebruikmaken van social media.’</p>
<h3>Notificaties uitschakelen</h3>
<p>Vanhaelewyn geeft een aantal voorbeelden: ‘Jongeren weten hoe ze notificaties kunnen in- en uitschakelen. Ook gebruiken ze verschillende platformen, terwijl twintigers en dertigers vooral Facebook gebruiken. Zij zetten al hun vakantiefoto’s op Facebook, terwijl jongeren Facebook voor contact gebruiken en foto’s op bijvoorbeeld Instagram of Snapchat plaatsen.’</p>
<p>Jongeren kunnen de nadelen van social media daarom makkelijker onder controle houden, meent de onderzoeker. Bijvoorbeeld door te stoppen met een van de platformen, als deze te veel afleidt van je huiswerk.</p>
<p>Bovendien hebben social media volgens hem ook veel voordelen voor scholieren. ‘Een smartphone kan een bron van afleiding zijn, maar je kunt hem tijdens toetsweken ook gebruiken om bijvoorbeeld via messenger-apps snel vragen te stellen of anderen aan te moedigen. Vroeger moest je daarvoor eerst elkaars telefoonnummer opzoeken en de telefoon pakken.’</p>
<p><div class="media media-element-container media-default"><div id="file-415719" class="file file-image file-image-jpeg">

        
  
  <div class="content">
    <img alt="facebook social media digistress huiswerk" title="Foto: ANP" height="565" width="850" class="media-element file-default" data-delta="1" src="https://7dagen.netlify.app/sites/default/files/ANP-26064002_0.jpg">  </div>

  
</div>
</div>
<h3>Online privacy</h3>
<p>Toch is er nog wel íets wat jongeren kunnen leren van oudere generaties, blijkt uit de Digimeter. De helft van de Vlaamse tieners geeft namelijk aan zich geen zorgen te maken over onlineprivacy, of vindt dat dat ‘toch geen zin heeft’.</p>
<p>Ter vergelijking: in de leeftijdscategorieën 20-29 jaar en 30-39 jaar ligt dit cijfer rond de 30 procent. ‘Niet op alle vlakken zijn jongeren dus mediawijzer’, besluit Vanhaelewyn.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
