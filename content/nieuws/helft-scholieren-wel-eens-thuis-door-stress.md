---
id: 62e83d85faef4a7caab7f8ea18944d49
type: nieuws
layout: post
title: "'Helft scholieren wel eens thuis door stress'"
permalink: /nieuws/helft-scholieren-wel-eens-thuis-door-stress/
date: 2022-05-11T19:16:41.067Z
author: 7biA1WiYB
excerpt: "Je bent doodop en barst al bijna in huilen uit als je alleen maar naar je agenda kíjkt. Ken je dat? De helft van de scholieren is wel eens thuisgebleven van school door oververmoeidheid of stress, concludeert tv-programma EenVandaag. De belangrijkste resultaten van diens peiling op een rij.  "
seo:
  description: "'Helft scholieren wel eens thuis door stress'"
  title: "'Helft scholieren wel eens thuis door stress'"
---
Je bent doodop en barst al bijna in huilen uit als je alleen maar naar je agenda kíjkt. Ken je dat? De helft van de scholieren is wel eens thuisgebleven van school door oververmoeidheid of stress, concludeert tv-programma EenVandaag. De belangrijkste resultaten van diens peiling op een rij.  

    <p><strong>42% van de scholieren heeft dagelijks schoolstress</strong><br>Ruim vier op de tien van de ondervraagde 723 scholieren schiet elke dag wel in de stress om school. Bij ruim een derde gebeurt dat elke week wel een keer. Andere veelgehoorde stressredenen: de gezinssituatie of je sociale leven/wat mensen van je vinden (een kwart heeft daar wekelijks last van).</p>
<p><strong>64% is chagrijnig</strong><br>De grootste stressklacht: chagrijnig en sneller prikkelbaar zijn. Twee derde van alle 1899 deelnemers van het onderzoek (niet alleen scholieren, maar ook studenten) heeft daar in stressvolle periodes last van. Ruim de helft klaagt over aanhoudende vermoeidheid. Logisch, want bijna de helft slaapt dan slecht. </p>
<p><div class="media media-element-container media-default"><div id="file-14627" class="file file-image file-image-jpeg">

        
  
  <div class="content">
    <img title="Illustratie Leendert Masselink" height="1633" width="2709" class="media-element file-default" src="https://7dagen.netlify.app/sites/default/files/stressalarmbel2.jpg" alt="">  </div>

  
</div>
</div>
<p><strong>8 op de 10 ervaart prestatiedruk</strong><br>Heb je het gevoel dat je je móet bewijzen op school, voor je ouders, in je bijbaan en bij je vrienden? Bijna alle scholieren hebben daar wel eens last van. 27% ervaart een heel hoge prestatiedruk, 56% een redelijk hoge druk.</p>
<p><strong>63%: 'Die prestatiedruk komt door mijzelf'</strong><br>Maar hallo: niet meteen je ouders, baas of vrienden de schuld geven van die druk. Toen ze twee schuldigen mochten aanwijzen, vinkte 63% van de scholieren en studenten zichzelf aan. 41% dacht aan 'de maatschappij'. Slechts 18% wees naar z'n ouders.</p>
<p><strong>4 op de 10 wijst ook naar social media</strong><br>Toen <em>7Days</em> anderhalf jaar geleden geleden scholier Lotte over haar burn-out interviewden, zei ze het al: <a href="https://7dagen.netlify.app/lifestyle/zelf-denk-ik-dat-social-media-er-elk-geval-mee-te-maken-hebben">social media konden heel goed te maken hebben met haar stress</a>. En zij is niet de enige. 38% van de ondervraagde scholieren en studenten denkt dat z'n leven een stuk relaxter zou zijn zonder social media.</p>
<p><strong>77% krijgt geen stressles</strong><br>Driekwart van de scholieren heeft nog nooit op school geleerd hoe-ie het beste met stress kan omgaan. Terwijl dat best een goed idee, is, denkt bijna de helft van alle deelnemers. </p>
<p><em>Komt dit verhaal jou maar al te bekend voor? Neig je misschien zelfs naar een burn-out? In ons dossier <a href="https://7dagen.netlify.app/burn-out">Stop met Stressen</a> vertellen drie scholieren met een burn-out hun verhaal. Wat psychologen erover zeggen, lees je <a href="https://7dagen.netlify.app/lifestyle/jongeren-moeten-meer-en-meer">hier</a>. En tips om wat meer rust in je hoofd te krijgen, staan op <a href="https://7dagen.netlify.app/school/minder-stress-2016">deze pagina</a>.</em></p>
<p><em>Beelden: Hannah van Draanen en Leendert Masselink</em></p>  
