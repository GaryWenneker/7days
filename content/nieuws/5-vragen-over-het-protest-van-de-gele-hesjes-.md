---
id: ca390912a1674ac39bd30cc55799402a
type: nieuws
layout: post
title: "5 vragen over het protest van de gele hesjes "
permalink: /nieuws/5-vragen-over-het-protest-van-de-gele-hesjes-/
date: 2022-05-11T19:16:41.067Z
author: 7biA1WiYB
excerpt: "Al weken is Frankrijk in de ban van de ‘gele hesjes’. Wat begon als een vreedzaam protest tegen hoge benzineprijzen, is inmiddels flink aan het escaleren. Wat is er aan de hand? Vijf vragen (en antwoorden) over deze kwestie.  "
seo:
  description: "5 vragen over het protest van de gele hesjes "
  title: "5 vragen over het protest van de gele hesjes "
---
Al weken is Frankrijk in de ban van de ‘gele hesjes’. Wat begon als een vreedzaam protest tegen hoge benzineprijzen, is inmiddels flink aan het escaleren. Wat is er aan de hand? Vijf vragen (en antwoorden) over deze kwestie.  

    <h3>1. Wie of wat zijn de ‘gele hesjes’?</h3>
<p>De <em>gilets jaunes</em> staan voor een groep demonstranten in Frankrijk. De protestbeweging is ontstaan toen een Française via Facebook opriep om de straat op te gaan en Franse wegen te blokkeren als protest tegen de verhoging van de brandstofprijzen. Daar werd op 17 november voor het eerst massaal gehoor aan gegeven: 300.000 mensen, gekleed in gele hesjes legden de belangrijkste Franse verkeersaders stil.</p>
<h3>2. Waarom maakt dit zo veel los?</h3>
<p>De ‘groene taks’ van Macron is eigenlijk alleen de druppel die de emmer deed overlopen. De gele hesjes staan steeds meer voor algemene ontevredenheid over het beleid van de Franse regering. Verschillende groepen gaan dan ook de straat op: vrachtwagenchauffeurs, alleenstaande moeders, ouderen. Mensen buiten de grote steden die afhankelijk zijn van de auto als vervoersmiddel. Ze zien zichzelf als de ‘onderklasse’ die met moeite het hoofd boven water kan houden.</p>
<h3>3. Wat willen de demonstranten precies bereiken?</h3>
<p>De gele hesjes hebben geen duidelijke leider en verzamelen zich via Facebook en Whatsapp. Wel hebben zich inmiddels acht woordvoerders opgeworpen. Die hebben een eisenpakket ingediend. Ze willen onder meer een verlaging van de belastingen (niet alleen die op brandstof), de oprichting van een burgerforum dat met de regering kan debatteren over bijvoorbeeld het klimaatbeleid en een verhoging van de pensioenen. Dat hopen ze te bereiken met een vreedzaam protest.</p>
<h3>4. Waarom liep het in Parijs dan uit de hand?</h3>
<p>Afgelopen zaterdag ontspoorde de boel helemaal. Tientallen auto’s gingen in vlammen op, ruiten werden ingegooid en relschoppers beschadigden de Arc de Triomphe.  Honderden mensen zijn gearresteerd. De zaterdag daarvoor werd de demonstratie op de Champs-Elysées ook al gekaapt door relschoppers. Er werden bushokjes vernield en met stenen naar de politie gegooid. Die zette traangas en een waterkanon in. </p>
<h3>5. Kunnen de gilets jaunes iets bereiken?</h3>
<p>President Macron deed deze week een kleine handreiking. Hij wil de brandstoftaks afhankelijk maken van de olieprijs. Die wordt dus flexibel. Daarmee hoopt de Franse president een snelle prijsstijging te voorkomen. De kans dat hij de demonstranten nog meer tegemoet komt, is klein. Hij werd immers gekozen als de man van verandering, die klimaatbeheersing hoog op de agenda heeft staan. Maar de gele hesjes laten het er niet bij zitten.</p>  
