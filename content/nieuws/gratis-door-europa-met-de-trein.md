---
id: 16f34ab072994cdabc3da1773d4869c3
type: nieuws
layout: post
title: "Gratis door Europa met de trein"
permalink: /nieuws/gratis-door-europa-met-de-trein/
date: 2022-05-11T19:16:41.067Z
author: 7biA1WiYB
excerpt: "Pizza eten in Italië, op het strand liggen in Montenegro en wandelen door Hongarije. Twintig- tot dertigduizend jongeren van achttien mogen Europa binnenkort gratis verkennen met de trein.  "
seo:
  description: "Gratis door Europa met de trein"
  title: "Gratis door Europa met de trein"
---
Pizza eten in Italië, op het strand liggen in Montenegro en wandelen door Hongarije. Twintig- tot dertigduizend jongeren van achttien mogen Europa binnenkort gratis verkennen met de trein.  

    <p>De Europese Commissie stelt twaalf miljoen euro beschikbaar om voor de tieners een InterRailpas te betalen. Daarmee kun je met de trein heel Europa doorkruisen. De commissie wil uiteindelijk dat alle Europese jongeren op hun achttiende verjaardag zo'n pas krijgen, zodat ze Europa kunnen ontdekken en meer over de verschillende landen leren. Daardoor zouden ze zich meer 'Europeaan' voelen.</p>
<h3>Te duur</h3>
<p>Niet alle politici in Brussel zijn enthousiast over het plan om álle achttienjarigen door Europa te laten reizen. Het zou de Europese Unie te veel geld kosten: Meer dan een miljard euro.</p>
<h3>Wedstrijd</h3>
<p>Daarom kan binnenkort alleen een selectieve groep van de gratis trip genieten. Om te bepalen wie in aanmerking komt, wordt een competitie opgezet. Wat die wedstrijd inhoudt is nog niet bekend. De Europese Commissie is van plan om de jongeren daarover te informeren. De eerste jongeren zouden komende zomer al hun koffers kunnen pakken.</p>  
