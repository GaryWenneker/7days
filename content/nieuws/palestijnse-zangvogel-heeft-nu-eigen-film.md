---
id: fc0b765efee6440bb7c6e320eb1843cc
type: nieuws
layout: post
title: "Palestijnse zangvogel heeft nu eigen film"
permalink: /nieuws/palestijnse-zangvogel-heeft-nu-eigen-film/
date: 2022-05-11T19:16:41.067Z
author: 7biA1WiYB
excerpt: "Tranen van vreugde, vuurwerk en feest tot diep in de nacht. Duizenden Palestijnen dansten drie jaar geleden uitgelaten door de straten van Ramallah. Want ‘hun’ Mohammed Assaf had Arab Idol gewonnen. Dat juist deze jongen met zijn vrolijke hoofd en warme stem de talentenshow won, gaf  Gaza hoop. Over Assaf is nu ook een film gemaakt: The Idol. Een recensie van die film kun je deze week lezen in de papieren 7Days.  "
seo:
  description: "Palestijnse zangvogel heeft nu eigen film"
  title: "Palestijnse zangvogel heeft nu eigen film"
---
Tranen van vreugde, vuurwerk en feest tot diep in de nacht. Duizenden Palestijnen dansten drie jaar geleden uitgelaten door de straten van Ramallah. Want ‘hun’ Mohammed Assaf had Arab Idol gewonnen. Dat juist deze jongen met zijn vrolijke hoofd en warme stem de talentenshow won, gaf  Gaza hoop. Over Assaf is nu ook een film gemaakt: The Idol. Een recensie van die film kun je deze week lezen in de papieren 7Days.  

    <p>Maandenlang zaten duizenden Palestijnen in 2013 elke vrijdagavond aan de tv gekleefd voor Arab Idol, een grote talentenjacht voor Arabische landen. Hun grote favoriet? De Palestijnse student Mohammed Assaf (23). Zijn vrolijke grijns, mooie stem en indrukwekkende levensverhaal veroverden hart na hart. </p>
<p>Assaf groeide als klein Mohammedje op in armoede, in vluchtelingenkamp Khan Yunis op de door Israël bezette Westelijke Jordaanoever. Mohammed was een doorzetter. Hij ging studeren en zette zijn gouden keel in om geld te verdienen. Op talloze bruiloften trad Assaf op. Om telkens weer te worden gearresteerd door Hamas. Deze moslimbeweging is de baas in Gaza en vindt zingen onzedelijk. Toen de jonge zanger zei dat hij mee wilde doen aan Arab Idol, verbood Hamas hem dat.</p>
<p><strong>Sterren van de hemel</strong><br>Assaf liet zich niet het zwijgen opleggen. Begin 2013  kocht hij een Egyptische grensbewaker om en ontsnapte hij uit Gaza. Hij kwam te laat bij het hotel waar de audities gehouden werden en de poorten waren dicht, maar Assaf sprong over de muur. Een andere Palestijnse kandidaat die zijn eigen kansen laag inschatte, stond zijn plaats af aan Assaf. Die greep zijn kans met beide handen aan. </p>
<p>Week na week zong hij de sterren van de hemel. Zijn schare fans werd immens. Assaf groeide uit tot een held. Geen wonder dat de spanning hoog opliep toen zaterdag in Libanon de finale was. Toen hij hoorde dat hij gewonnen had, stortte Assaf zich op zijn knieën op het podium. </p>
<p><strong>Niet met wapens</strong><br>Met tranen in zijn ogen droeg hij zijn overwinning op aan Palestina, de eigen staat waar de Palestijnen voor vechten. ‘Iedereen vecht op zijn manier’, zei Assaf. ‘Ik doe dat niet met wapens maar met mijn zangkunst.’ Een luid gejuich ging op in Gaza. </p>
<p>En Assaf? Die wil het liefst verhuizen naar één van de Arabische Golfstaten. En zo vliegt de ooit in Gaza gekooide zangvogel de wijde wereld in. En geeft hij jonge Palestijnen de hoop dat ze hem achterna kunnen vliegen.</p>
<p><strong>Wist je dat</strong>…<br>… de VN Assaf heeft uitgeroepen tot ambassadeur van de Palestijnse vluchtelingen? Hij krijgt daardoor een diplomatiek paspoort waarmee hij de Gazastrook in en uit kan reizen.</p>
<p>… Palestijnse telefoonbedrijven destijds voor de uitzendingen hun sms-tarieven verlaagden? Zo gaven ze veel Palestijnen de kans om op Assaf te stemmen.</p>
<p>… Hamas ook gereageerd heeft op het Idol-succes van Assaf? ‘Ons enige idool is God’, aldus Hamas.</p>
<p><em>In de papieren 7Days van deze week lees je de recensie van The Idol. Heb je nog geen abonnement? Maak dan nu met ons <a href="https://7dagen.netlify.app/13weken">kennis</a>!</em></p>  
