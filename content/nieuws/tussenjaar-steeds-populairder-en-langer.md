---
id: a1030f8f3c594e5985816fc811b60bd3
type: nieuws
layout: post
title: "Tussenjaar steeds populairder en langer"
permalink: /nieuws/tussenjaar-steeds-populairder-en-langer/
date: 2022-05-11T19:16:41.067Z
author: 7biA1WiYB
excerpt: "Heb jij nog geen flauw idee wat je na de middelbare school wilt studeren? Dan ben je niet de enige. Steeds meer jongeren nemen een tussenjaar of zelfs meerdere om hier goed over na te denken.   "
seo:
  description: "Tussenjaar steeds populairder en langer"
  title: "Tussenjaar steeds populairder en langer"
---
Heb jij nog geen flauw idee wat je na de middelbare school wilt studeren? Dan ben je niet de enige. Steeds meer jongeren nemen een tussenjaar of zelfs meerdere om hier goed over na te denken.   

    <p>Het aantal studenten dat één tussenjaar neemt is bijna verdubbeld, blijkt uit onderzoek van DUO. In 2015 waren dit er nog zo'n 7.700, in 2017 waren dit er al 14.000. Maar ook het aantal studenten dat er twee jaar of langer tussenuit gaat stijgt. In 2015 schreven zo'n 4500 studenten zich in op het HBO of de universiteit na een studiepauze twee jaar of meer. In 2017 waren dit er al 6201. </p>
<h3>Schulden</h3>
<p>Belangrijke redenen voor een <em>gap-year</em> kunnen zijn dat een student niet wordt toegelaten op een studie of dat hij gewoon helemaal niet weet wat hij wil studeren. Voorzitter Tom van den Brink van studentenorganisatie ISO vertelt tegen <em><a href="https://www.telegraaf.nl/nieuws/2605939/studie-start-steeds-later">de Telegraaf</a></em> dat hij het geen positieve cijfers vindt. 'Falen mag bijna niet meer. Verkeerd kiezen betekent een jaar extra lenen en schulden maken.' </p>
<h3>Wat te doen in een tussenjaar?</h3>
<p>Mocht je ook een tussenjaar willen, dan hoef je echt niet een jaar op de bank te hangen. Zo kun je gaan reizen, werken, vrijwilligerswerk gaan doen of au pair worden. De keuze is reuze.</p>  
