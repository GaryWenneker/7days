---
id: 1e61d4de880543a28dd4d8074abcca55
type: nieuws
layout: post
title: "Minister bezorgd over bijlessen voor scholieren"
permalink: /nieuws/minister-bezorgd-over-bijlessen-voor-scholieren/
date: 2022-05-11T19:16:41.067Z
author: 7biA1WiYB
excerpt: "Na schooltijd weer twee uur wiskunde of Engels én extra huiswerk. Uit onderzoek blijkt dat bijna één op de drie middelbare scholieren bijles krijgt. De minister die het onderzoek liet doen, is bezorgd.  "
seo:
  description: "Minister bezorgd over bijlessen voor scholieren"
  title: "Minister bezorgd over bijlessen voor scholieren"
---
Na schooltijd weer twee uur wiskunde of Engels én extra huiswerk. Uit onderzoek blijkt dat bijna één op de drie middelbare scholieren bijles krijgt. De minister die het onderzoek liet doen, is bezorgd.  

    <p>Uit het <a href="https://www.rijksoverheid.nl/regering/bewindspersonen/arie-slob/documenten/rapporten/2019/10/14/rapport-seo-oberon-aanvullend-en-particulier-onderwijs" target="_blank">onderzoek </a>blijkt dat bijna één op de drie middelbare scholieren bijles, examentraining of huiswerkbegeleiding krijgen. Bij basisschoolleerlingen in groep 8 is dat één op de vier. </p>
<h3>Bijspijkeren</h3>
<p>In het rapport staat dat veel ouders voor bijles kiezen, omdat ze vinden dat de school niet genoeg extra steun biedt. Vaak zien ze het niet zitten om een kind met een achterstand zelf thuis bij te spijkeren. Ze hebben er geen tijd voor of ze weten niet goed hoe ze het aan moeten pakken. Bijles, examentrainingen of huiswerkbegeleiding zijn dan de oplossing.</p>
<p>In schooljaar 2018-19 gaven ouders met kinderen in het voortgezet onderwijs volgens schatting hieraan zo'n 142 tot 207 miljoen euro uit. Het zijn vooral leerlingen in de vier grote steden in de Randstad die gebruik maken van aanvullend onderwijs.</p>
<h3>Tweedeling</h3>
<p>Twee jaar geleden bleek al dat steeds meer leerlingen bijles krijgen. Dat aantal is sindsdien niet gestegen, maar toch maken minister van Onderwijs (Arie Slob) en de onderwijsraad zich zorgen. Omdat bijlessen en extra trainingen vaak duur zijn, zouden ze voor een tweedeling in het onderwijs zorgen: een groep leerlingen met ouders die de extra lessen kunnen betalen én een groep met ouders die dat geld niet hebben.</p>
<h3>Extra druk</h3>
<p>Die ongelijkheid is niet de enige zorg. Ouders willen met de extra lessen meestal voorkomen dat hun kind blijft zitten of afzakt naar een lager schoolniveau, maar die extra uren - en het huiswerk dat erbij hoort - zouden te veel druk op jongeren leggen. Ze zouden er psychische problemen van kunnen krijgen.</p>
<p>De minister gaat nu met scholen over dit soort 'schaduwonderwijs' praten, want hij vindt het belangrijk dat alle leerlingen dezelfde kansen krijgen om hun talenten te ontwikkelen.</p>  
