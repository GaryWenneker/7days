---
id: 0540f3a9393042428bf00d24b3773349
type: nieuws
layout: post
title: "Extra aandacht voor veilige scholen"
permalink: /nieuws/extra-aandacht-voor-veilige-scholen/
date: 2022-05-11T19:16:41.067Z
author: 7biA1WiYB
excerpt: "Hoe veilig zijn de Nederlandse scholen eigenlijk als er drie steekpartijen in één week kunnen plaatsvinden? 7Days bespreekt het aan de hand van drie cijfers.  "
seo:
  description: "Extra aandacht voor veilige scholen"
  title: "Extra aandacht voor veilige scholen"
---
Hoe veilig zijn de Nederlandse scholen eigenlijk als er drie steekpartijen in één week kunnen plaatsvinden? 7Days bespreekt het aan de hand van drie cijfers.  

    <p><strong>Drie steekpartijen</strong><br>Het begon vorige week donderdag op een school voor speciaal onderwijs in Amsterdam. Een meisje werd in haar rug gestoken in de buurt van haar school. Een dag later was het raak in Delft, waar een zestienjarige jongen met steekwonden in het ziekenhuis belandde. Vandaag kwam daar een steekpartij in Den Haag bij, waarbij ook al een scholier het slachtoffer werd.</p>
<p><strong>29% komt een wapen tegen</strong><br>Deze steekpartijen komen een week nadat staatssecretaris Dekker al zei dat er meer van dit soort incidenten op school zijn. Dat blijkt uit een rapport over de veiligheid op scholen. Wat vooral opvalt, is dat steeds meer schoolleiders wapens tegenkomen op school. Vorig jaar was dat 29%, in 2012 22% en in 2010 zelfs maar 7%. Gemiddeld is er op een school eens in de twee jaar een probleem met een leerling die een wapen op zak heeft.</p>
<p><strong>94% voelt zich veilig</strong><br>Gelukkig voelen veruit de meeste leerlingen (94%) zich veilig op school. Toch heeft de staatssecretaris laten weten dat hij er extra aandacht aan gaat besteden om wapen buiten de schooldeuren te houden. Wat hij precies gaat doen, is nog niet duidelijk.</p>
<p><em>Op de hoogte blijven van al het onderwijsnieuws? <a href="https://7dagen.netlify.app/onderwijsnieuws">Hier</a> vind je ons overzicht van al het schoolnieuws op onze site.</em></p>  
