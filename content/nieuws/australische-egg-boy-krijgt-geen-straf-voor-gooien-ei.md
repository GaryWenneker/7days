---
id: 7c38d41422644c3bb10707d36e4f7bec
type: nieuws
layout: post
title: "Australische 'Egg Boy' krijgt geen straf voor gooien ei"
permalink: /nieuws/australische-egg-boy-krijgt-geen-straf-voor-gooien-ei/
date: 2022-05-11T19:16:41.067Z
author: 7biA1WiYB
excerpt: "De zeventienjarige William Connolly, die vorige maand een ei kapotsloeg op het hoofd van een nationalistische senator, wordt daarvoor niet vervolgd. Ook de senator die 'Egg Boy' daarna sloeg, krijgt geen straf.  "
seo:
  description: "Australische 'Egg Boy' krijgt geen straf voor gooien ei"
  title: "Australische 'Egg Boy' krijgt geen straf voor gooien ei"
---
De zeventienjarige William Connolly, die vorige maand een ei kapotsloeg op het hoofd van een nationalistische senator, wordt daarvoor niet vervolgd. Ook de senator die 'Egg Boy' daarna sloeg, krijgt geen straf.  

    <p>Volgens de Australische politie is er een gesprek geweest met Connolly. Hij zou gewaarschuwd zijn om zoiets niet nog een keer te doen. Connolly had eerder al gezegd dat zijn actie niet gepast was, maar dat hij niet anders kon.</p>
<h3>Protest</h3>
<p>Connolly wilde met zijn actie protesteren tegen uitspraken van senator Anning. Die had na de <a href="https://7dagen.netlify.app/nieuws/aanslagen-nieuw-zeeland-50-slachtoffers" target="_blank">aanslag op twee moskeeën</a> in Nieuw-Zeeland gesuggereerd dat er een link was tussen de terreurdaad en het migratiebeleid. Bij een persconferentie pakte Connolly een ei en sloeg dat kapot op het hoofd van de senator. Die gaf de jongen vervolgens twee stompen. Anderen werkten Connolly daarna tegen de grond en één van hen schopte hem. Die man wordt nog gezocht door de politie.</p>
<h3>Held</h3>
<p>De Australische premier nam het op voor Connolly en zei na het incident dat Anning 'moet worden aangepakt met alles wat volgens de wet mogelijk is'. Na onderzoek concludeerde de politie dat de senator handelde uit zelfverdediging.</p>
<p>Meteen na de actie groeide 'Egg boy' op internet uit tot een ware held. Er werden 1,4 miljoen handtekeningen ingezameld tegen de senator en een crowdfundingactie voor de advocaatkosten van Connolly leverde tienduizenden euro's op.</p>  
