---
id: ea48487d7c294637b10d868241f33a5e
type: nieuws
layout: post
title: "Criminelen opsporen met technische snufjes"
permalink: /nieuws/criminelen-opsporen-met-technische-snufjes/
date: 2022-05-11T19:16:41.067Z
author: 7biA1WiYB
excerpt: "Dieven en zakkenrollers. Winkeleigenaren in een winkelcentrum in Roermond hebben er genoeg van. De politie start met de Technische Universiteit Eindhoven een proef met technische snufjes.  "
seo:
  description: "Criminelen opsporen met technische snufjes"
  title: "Criminelen opsporen met technische snufjes"
---
Dieven en zakkenrollers. Winkeleigenaren in een winkelcentrum in Roermond hebben er genoeg van. De politie start met de Technische Universiteit Eindhoven een proef met technische snufjes.  

    <p>Miljoenen mensen geven elk jaar hun geld uit in het winkelcentrum in Roermond. Een paradijs voor zakkenrollers dus. De politie weet dat het winkelcentrum vooral last heeft van dieven uit Oost-Europa die de grens oversteken om hun zakken te vullen. De politie hoopt dat dit verandert door de proef.</p>
<h3>Waarschuwing</h3>
<p>Maar hoe werkt die proef dan precies? Criminelen gedragen zich anders dan gewone mensen. Speciale camera’s bekijken wie zich opvallend anders gedraagt. Bij veel verdachte informatie stuurt het apparaat automatisch een waarschuwing naar de politie. Bij bijvoorbeeld een auto uit het buitenland, met daarin veel passagiers én gestolen telefoons gaan de alarmbellen rinkelen. Agenten bepalen dan zelf of ze de auto controleren. De politie ziet op deze manier snel wie wel en niet verdacht is. Veel sneller dan dat agenten op straat elke bestuurder controleren.</p>
<h3>Schrikken</h3>
<p>Als de proef werkt, krijgen agenten meer van dit soort technische snufjes. De politie hoopt dat criminelen van de controle schrikken. Niet iedereen is enthousiast over de proef. Volgens de actiegroep Bits of Freedom mag de politie niet zomaar zo’n grote groep mensen in de gaten houden.</p>  
