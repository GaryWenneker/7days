---
id: 15f477ccc1584c96bdb4a9ff740ad19e
type: nieuws
layout: post
title: "Vrijspraak scoutingleider na 'brandmerken' tieners"
permalink: /nieuws/vrijspraak-scoutingleider-na-brandmerken-tieners/
date: 2022-05-11T19:16:41.067Z
author: 7biA1WiYB
excerpt: "Een leider (23) van een scoutinggroep in Goes is donderdag vrijgesproken. Hij werd verdacht van het met opzet brandmerken van twee jongens en een meisje tussen 11 en 13 jaar. Het incident gebeurde vorig jaar zomer in België tijdens een zeeverkennerskamp. De jeugdleider was wel onvoorzichtig geweest, maar volgens de rechter wilde hij de scouts niet opzettelijk verwonden.  "
seo:
  description: "Vrijspraak scoutingleider na 'brandmerken' tieners"
  title: "Vrijspraak scoutingleider na 'brandmerken' tieners"
---
Een leider (23) van een scoutinggroep in Goes is donderdag vrijgesproken. Hij werd verdacht van het met opzet brandmerken van twee jongens en een meisje tussen 11 en 13 jaar. Het incident gebeurde vorig jaar zomer in België tijdens een zeeverkennerskamp. De jeugdleider was wel onvoorzichtig geweest, maar volgens de rechter wilde hij de scouts niet opzettelijk verwonden.  

    <p>Het ontgroeningsritueel tijdens het kamp bestond uit het met inkt bestempelen van de ruggen van de drie slachtoffers met de letters FN. Dat is de afkorting van de naam van de scoutinggroep Frans Naerebout, meldt <a href="https://www.omroepzeeland.nl/nieuws/108725/Scoutingleider-die-kinderen-brandmerkte-vrijgesproken-OM-gaat-in-beroep" target="_blank">Omroep Zeeland</a>.</p>
<h3>Littekens</h3>
<p>Om het op brandmerken te laten lijken wordt de stempel door het vuur gehaald. Op een bepaald moment heeft de scoutingleider de ijzeren staaf met aan het uiteinde een stempel, te lang in het vuur gehouden. Twee jongens en een meisje liepen daardoor ernstige brandwonden op. Aan de verwondingen hielden ze blijvende littekens over.</p>
<h3>Vrijspraak</h3>
<p>Het Openbaar Ministerie (OM) besloot dat de scoutingleider vervolgd moet worden voor zware mishandeling. Tegen hem werd zeven maanden celstraf waarvan drie voorwaardelijk geëist. De rechter oordeelde anders. Omdat hij controleerde of de stempelpook heet was geworden, heeft hij de brandwonden niet bewust veroorzaakt, vond de rechtbank. Het OM gaat tegen de vrijspraak in beroep.</p>  
