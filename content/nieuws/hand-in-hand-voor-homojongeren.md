---
id: aba0af947ec04ee38be0a00628451a4a
type: nieuws
layout: post
title: "Hand in hand voor homojongeren"
permalink: /nieuws/hand-in-hand-voor-homojongeren/
date: 2022-05-11T19:16:41.067Z
author: 7biA1WiYB
excerpt: "Geweld tegen homojongeren bestaat nog steeds. Om daar aandacht voor te vragen stonden dinsdagavond ruim tweehonderd mensen hand in hand op het Schouwburgplein in Rotterdam.  "
seo:
  description: "Hand in hand voor homojongeren"
  title: "Hand in hand voor homojongeren"
---
Geweld tegen homojongeren bestaat nog steeds. Om daar aandacht voor te vragen stonden dinsdagavond ruim tweehonderd mensen hand in hand op het Schouwburgplein in Rotterdam.  

    <p><em>‘Hand in hand, kameráááden. Hand in hand, voor Feyenoord 1!’</em> Dit lied over Feyenoord hoor je in Rotterdam overal. ‘Feyenoord is kampioen geworden en iedereen zingt het’, zegt Brandon Lacle (19) uit Rotterdam. Hij is vrijwilliger bij The Hang-Out 010 en organiseert de actie. ‘Laten we nou eens hand in hand voor homojongeren gaan staan.’ Hij vindt dat ook homojongeren moeten hand in hand over straat kunnen lopen. ‘Dat kan nog niet overal. Daar willen we aandacht voor vragen’, vertelt hij. Daarom riep de organisatie Hang-Out 010 zoveel mogelijk mensen op om dinsdag naar Rotterdam te komen.</p>
<h3>Losse handjes</h3>
<p>Dat nog niet iedereen hand in hand kan lopen bleek vorige week. Een 18-jarig meisje werd aangevallen door een meisje van 15 en een jongen van 12 omdat ze de hand van haar vriendin vasthield toen ze de bioscoop uitliepen. Ze liep daarbij blauwe plekken en kneuzingen op. Dat geweld moet stoppen, vindt Brandon.</p>
<h3>Nare ervaringen</h3>
<p>Hij heeft zelf ook nare ervaringen gehad. ‘Vorige week alleen al was het twee keer raak. Een keer liep ik met mijn vriend naar huis en de andere keer waren we met mijn familie in het park. Beide keren maakten mensen spuuggeluiden naar ons. Dat is echt heel naar. Daarom organiseren we binnenkort ook een cursus over wat je kunt doen op zo’n moment.’ De hand van zijn vriend loslaten is voor hem geen oplossing. ‘Ik wil me niet laten afschrikken. Dat willen ze juist graag. Maar af en toe maak ik een uitzondering. Dan heb ik geen zin in gedoe en laat ik zijn hand maar los.’</p>
<h3>Actie</h3>
<p>'De sfeer tijdens de actie van dinsdag was erg positief', vertelt Gert-Jan Verboom, coördinator van Hang-Out 010. ‘Ik werd er een beetje emotioneel van. Hopelijk komt er steeds meer aandacht voor. We hebben geen behoefte aan een raadsdebat, maar het is tijd voor actie.<em> Geen woorden, maar daden</em>, zoals we in Rotterdam altijd zingen.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op 7Days!</em></p>  
