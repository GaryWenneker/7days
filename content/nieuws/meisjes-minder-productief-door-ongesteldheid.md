---
id: fc8c3795e0494e2b8de44b30561da250
type: nieuws
layout: post
title: "Meisjes minder productief door ongesteldheid"
permalink: /nieuws/meisjes-minder-productief-door-ongesteldheid/
date: 2022-05-11T19:16:41.067Z
author: 7biA1WiYB
excerpt: "Kramp in je buik, rugpijn én doodmoe: ongesteld zijn kan vervelend zijn. Uit onderzoek van het Radboudumc is zelfs gebleken dat vrouwen gemiddeld negen dagen per jaar minder productief zijn door hun ongesteldheid.  "
seo:
  description: "Meisjes minder productief door ongesteldheid"
  title: "Meisjes minder productief door ongesteldheid"
---
Kramp in je buik, rugpijn én doodmoe: ongesteld zijn kan vervelend zijn. Uit onderzoek van het Radboudumc is zelfs gebleken dat vrouwen gemiddeld negen dagen per jaar minder productief zijn door hun ongesteldheid.  

    <p>Meer dan 32.000 Nederlandse vrouwen vulden de online vragenlijst van het onderzoek in. Daaruit gaf één op de zeven vrouwen aan tijdens hun menstruatie vrij te vragen van werk of school. 3,5 procent van die vrouwen doet dat bijna elke keer als ze ongesteld zijn. De invloed van ongesteld zijn wordt sterk onderschat, schrijven de onderzoekers. Veel mensen kunnen door hun klachten niet goed presteren op hun werk of op school en blijven daardoor thuis. </p>
<h3>Eerlijk</h3>
<p>De vragenlijst eerlijk invullen was voor de vrouwen niet lastig. Het eerlijk vertellen dat ze afwezig waren op werk of school door ongesteldheid wel. Slechts één op de vijf vrouwen gaf aan dit eerlijk te durven zeggen. Bijna twee of de drie gaf aan dat ze het liefste iets flexibeler zouden werken of studeren tijdens hun menstruatie.</p>
<h3>Ongesteld zijn = vrij zijn</h3>
<p>In Nederland bestaat er geen wet die zegt dat je vrij mag vragen als je ongesteld bent. In landen als Engeland, Japan, Indonesië en Zambia bestaat deze wet wel. In deze landen mogen vrouwen één of meerdere betaalde dagen vrij vragen tijdens hun menstruatie. Een zogenaamd 'menstruatieverlof'. </p>  
