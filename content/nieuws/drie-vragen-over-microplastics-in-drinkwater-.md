---
id: 41daa1ffbd6a4798a7cf871dd47fe30f
type: nieuws
layout: post
title: "Drie vragen over microplastics in drinkwater "
permalink: /nieuws/drie-vragen-over-microplastics-in-drinkwater-/
date: 2022-05-11T19:16:41.067Z
author: 7biA1WiYB
excerpt: "Plastic flesjes op straat en tasjes in de bossen. Overal zwerft plastic afval rond. Maar ook in ons drinkwater drijven kleine deeltjes. Hoe ongezond is dat? Daar moet meer onderzoek naar komen, riep de Wereldgezondheidsorganisatie (WHO) op in een nieuw rapport. Drie vragen en antwoorden over deze microplastics.  "
seo:
  description: "Drie vragen over microplastics in drinkwater "
  title: "Drie vragen over microplastics in drinkwater "
---
Plastic flesjes op straat en tasjes in de bossen. Overal zwerft plastic afval rond. Maar ook in ons drinkwater drijven kleine deeltjes. Hoe ongezond is dat? Daar moet meer onderzoek naar komen, riep de Wereldgezondheidsorganisatie (WHO) op in een nieuw rapport. Drie vragen en antwoorden over deze microplastics.  

    <h3>1. Wat zijn microplastics (en nanoplastics)?</h3>
<p>Als plastic in de natuur terechtkomt, vergaat het nooit. Het breekt net zo vaak af tot er veel kleine stukjes ontstaan: microplastics. Die stukjes kunnen vijf millimeter groot zijn, maar ze kunnen ook afbreken tot stukjes van een duizendste van een millimeter. Dan wordt gesproken over nanoplastic. Die stukjes zijn zo klein, dat ze niet met het blote oog te zien zijn.</p>
<h3>2. Hoe komen de stukjes in ons drinkwater terecht?</h3>
<p>De ministukjes zijn overal om ons heen te vinden. Ze zitten als kleine bolletjes in scrubs, tandpasta en douchegel, maar ze liggen ook op straat, drijven in de zee en zweven door de lucht. Via regenwater, douchewater of door de lucht komt het uiteindelijk in ons drinkwater terecht. Negentig procent van die deeltjes wordt uit het water gevist tijdens het zuiveren, maar de kleinste deeltjes weten daar doorheen te glippen. Zo blijven er uiteindelijk nul tot vijf deeltjes plastic per liter water over.</p>
<h3>3. Is dat schadelijk voor ons?</h3>
<p>In het rapport van de WHO staat dat veel microplastics via je ontlasting de weg naar buiten weten te vinden. De kleinste stukjes kunnen wel opgenomen worden door je lichaam. De WHO verwacht dat dat niet schadelijk is, omdat het kleine hoeveelheden zijn. Toch kunnen ze dat niet met zekerheid zeggen, omdat daar nog te weinig onderzoek naar is gedaan. De stukjes plastic zouden wel ziektekiemen en chemicaliÃ«n kunnen verspreiden, maar ook daar is nog niet veel over bekend. Omdat de WHO verwacht dat er de komende jaren nog veel meer plastic afval bijkomt, roepen zij wetenschappers nu dringend op om daarmee aan de slag te gaan.</p>  
