---
id: d0f76091eb364a668013bbf839852388
type: nieuws
layout: post
title: "Grote Denkers voor Dummies: Socrates"
permalink: /nieuws/grote-denkers-voor-dummies-socrates/
date: 2022-05-11T19:16:41.067Z
author: 7biA1WiYB
excerpt: "Denken tot je hersens kraken en je hoofd van wijsheid uit elkaar spat. Deze week mag het, want het is de Week van de Klassieken. Een mooie reden om de grootste denkers aller tijden eens op een rijtje te zetten. Een intellectuele discussie met ze aangaan kan helaas niet meer, want ze zijn allemaal al dood. De denker van vandaag: Socrates (ongeveer 470 - 399 voor Christus)  "
seo:
  description: "Grote Denkers voor Dummies: Socrates"
  title: "Grote Denkers voor Dummies: Socrates"
---
Denken tot je hersens kraken en je hoofd van wijsheid uit elkaar spat. Deze week mag het, want het is de Week van de Klassieken. Een mooie reden om de grootste denkers aller tijden eens op een rijtje te zetten. Een intellectuele discussie met ze aangaan kan helaas niet meer, want ze zijn allemaal al dood. De denker van vandaag: Socrates (ongeveer 470 - 399 voor Christus)  

    <p>Socrates was de leermeester van Plato maar verder blijft hij een beetje een geheimzinnige figuur. Zelf schreef hij niets op. Bijna alles wat we over hem weten, weten we uit boeken van Plato. Zoals dat hij een klein, lelijk mannetje met een groot hoofd was dat kon praten als de beste.</p>
<h3>Geen snars</h3>
<p>Hij voerde thuis geen snars uit en ging liever wandelen om met iedereen een praatje te maken. Zijn gewoonte om iemand te ondervragen over zijn kennis werkten sommigen op de zenuwen. Hij deed dat bij iedereen, ook bij voorname burgers van Athene.</p>
<h3>Beunhazen en dommeriken</h3>
<p>Dat vragen stellen paste bij de filosofie van Socrates. Hij wilde zo duidelijk maken dat hij zelf niets wist, maar dat hij hoopte een antwoord te vinden door er samen over na te denken. Maar veel adellijken voelden zich in hun hemd gezet wanneer Socrates hen publiekelijk voor schut zette als beunhazen of dommeriken.</p>
<h3>Gifbeker</h3>
<p>Uiteindelijk werd hij veroordeeld door een tribunaal van 501 burgers. De aanklacht luidde: bederf van de jeugd en het niet eren van de goden. Hij werd veroordeeld om te sterven door het drinken van het sap van de giftige plant de gevlekte scheerling. Omringd door zijn vrienden, dronk Socrates waardig de gifbeker leeg en stierf rustig. Zijn manier van omgaan met de dood maakte veel indruk op andere filosofen.</p>
<h2>Beroemde citaten:</h2>
<p><em>'Ik weet slechts één ding: dat ik niets weet.'</em></p>
<p><em>'Sluit niet snel vriendschap, maar blijf een eenmaal gesloten vriendschap altijd trouw.'</em></p>  
