---
id: 15d8032ff2fd421e8dbcf8d62524b414
type: nieuws
layout: post
title: "'De terror-oehoe van de politiek'"
permalink: /nieuws/de-terror-oehoe-van-de-politiek/
date: 2022-05-11T19:16:41.067Z
author: 7biA1WiYB
excerpt: "Let op: dit is een artikel van 17 maart 2015
Alle politieke partijen willen woensdag winnen bij de Provinciale Statenverkiezingen. Dat kun je doen door je eigen ideeën op te hemelen... of door je tegenstander belachelijk te maken.  "
seo:
  description: "'De terror-oehoe van de politiek'"
  title: "'De terror-oehoe van de politiek'"
---
Let op: dit is een artikel van 17 maart 2015
Alle politieke partijen willen woensdag winnen bij de Provinciale Statenverkiezingen. Dat kun je doen door je eigen ideeën op te hemelen... of door je tegenstander belachelijk te maken.  

    <p>Hoe dichter bij de verkiezingen, hoe pittiger de uitspraken. Terwijl politici normaal best wel met elkaar door één deur kunnen, zijn ze in campagnetijd opeens elkaars vijand. En zodra de verkiezingen geweest zijn? Dan zijn het bijna allemaal weer dikke vrienden. Naar aanloop van de  Provinciale Statenverkiezingen hebben de leiders van politieke partijen zich flink uitgesproken over hun collega's. Een selectie van de pittigste, vileinste en geestigste opmerkingen.</p>
<p><div class="media media-element-container media-default"><div id="file-1859" class="file file-image file-image-jpeg">

        
  
  <div class="content">
    <img height="562" width="1280" class="media-element file-default" src="https://7dagen.netlify.app/sites/default/files/ANP1.jpg" alt="">  </div>

  
</div>
</div>
<p><em>'1. Diederik Samsom (PvdA) over Geert Wilders (PVV):</em><br><strong>'U bent een wegloper'</strong><br>De debatten op tv zijn hèt moment om andere politici aan te pakken. Zo waren Samsom en Wilders heel fel tegen elkaar over het onderwerp terreur. Wilders en zijn partij wil Nederland beschermen door de grenzen dicht te gooien. Want, zo zei Wilders tegen Samsom, 'als er hier een aanslag plaatsvindt, dan bent u daar medeverantwoordelijk voor.' Samsom bleef duidelijk: zijn partij doet er alles aan om Nederland veilig te houden, maar doet dat niet door een bevolkingsgroep weg te zetten.</p>
<p><em>2. Alexander Pechtold (D66) over Diederik Samsom (PvdA):</em><br><strong>'Uw geloofwaardigheid is compleet weg'</strong><br>Het zit sommige partijen nog niet lekker dat de linkse Partij van de Arbeid nu met de rechtste VVD regeert. En als je met elkaar samenwerkt, moet je compromissen sluiten. De PvdA was zo jarenlang fel tegen de aanschaf van de JSF, een nieuw gevechtstoestel. Maar nu is de partij tóch voor. Dat Samsom nu iets anders roept, is niet goed voor de geloofwaardigheid van zijn partij, vindt Pechtold.</p>
<p><em>3. Mark Rutte (VVD) over Sybrand Buma (CDA): </em><br><strong>'Wat jouw partij doet valt mij zeer tegen' </strong><br>Premier Rutte is een beetje 'geïrriteerd', zei hij laatst tijdens een persconferentie. Zijn VVD en het CDA waren jarenlang goede politieke vrienden, maar Rutte voelt zich nu in de steek gelaten. Hij wil dat Sybrand Buma niet steeds tegenspartelt bij regeringsplannen maar ook de coalitie steunt, in het belang van het land. Buma zelf benadrukt alleen maar dat hij in de oppositie zit en daarom niets voor de VVD hoeft te doen.</p>
<p><em>4. Geert Wilders (PVV) over Alexander Pechtold (D66): </em><br><strong>'Daar staat de <a href="https://7dagen.netlify.app/blog/terror-oehoe">terror-oehoe</a> van de Nederlandse politiek'</strong><br>'En daar staat de wolf', reageerde Pechtold gevat. De twee partijleiders stonden maandag lijnrecht tegenover elkaar in <a href="http://politiek.eenvandaag.nl/tv-items/57675/debat_pechtold_vs_wilders">een debat</a> van <em>EenVandaag</em>. Wilders vindt het maar niets dat Pechtold nog meer wil bezuinigen en geld geeft aan het buitenland. De oehoe van D66 reageerde daarop door te zeggen dat wolf Wilders alleen langs de zijlijn staat en maar wat roeptoetert.</p>
<p><div class="media media-element-container media-default"><div id="file-1858" class="file file-image file-image-jpeg">

        
  
  <div class="content">
    <img height="562" width="1280" class="media-element file-default" src="https://7dagen.netlify.app/sites/default/files/ANP2.jpg" alt="">  </div>

  
</div>
</div>
<p><strong>Waarom zo'n harde toon? Het zijn toch maar Provinciale Statenverkiezingen?</strong><br>In de meeste debatten wordt het woord 'Provinciale Staten' amper genoemd. Dat de verkiezingen die dit jaar worden gehouden gaan over de provincies, is niet het belangrijkste. In Den Haag worden de verkiezingen vooral gezien als een test voor het kabinet. Krijgen de twee coalitiepartijen, VVD en PvdA, wel voldoende steun? Zo niet, dan kunnen andere politici gaan roepen om een nieuw kabinet. En bij de Provinciale Statenverkiezingen worden per provincie politici gekozen. Die kiezen, op hun beurt, de mensen voor de Eerste Kamer. Daar worden de wetten van het kabinet goed- of afgekeurd. Als de VVD en PvdA het dus slecht doen bij de Provinciale Statenverkiezingen, krijgen zij ook minder te zeggen in de Eerste Kamer. Dan wordt regeren heel lastig. </p>
<p><em>Beeld: ANP</em></p>  
