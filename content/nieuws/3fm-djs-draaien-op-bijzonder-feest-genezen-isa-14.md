---
id: 32a22410020c457eb169559bbdaaded9
type: nieuws
layout: post
title: "3FM-dj’s draaien op bijzonder feest genezen Isa (14)"
permalink: /nieuws/3fm-djs-draaien-op-bijzonder-feest-genezen-isa-14/
date: 2022-05-11T19:16:41.067Z
author: 7biA1WiYB
excerpt: "De politie is je beste vriend. Dat geldt in ieder geval voor Isa (14) uit Leiden. Toen de dj niet meer op haar feest kon komen, regelde de wijkagent twee vervangers. En niet de minsten: 3FM-dj’s Domien Verschuuren en Michiel Veenstra kropen samen achter de draaitafel.  "
seo:
  description: "3FM-dj’s draaien op bijzonder feest genezen Isa (14)"
  title: "3FM-dj’s draaien op bijzonder feest genezen Isa (14)"
---
De politie is je beste vriend. Dat geldt in ieder geval voor Isa (14) uit Leiden. Toen de dj niet meer op haar feest kon komen, regelde de wijkagent twee vervangers. En niet de minsten: 3FM-dj’s Domien Verschuuren en Michiel Veenstra kropen samen achter de draaitafel.  

    <p>Isa heeft een moeilijke tijd achter de rug. Drie jaar geleden kreeg ze leukemie. ‘Ik knapte maar niet op van de griep en ging voor de zoveelste keer naar de huisarts’, vertelt Isa. ‘Die deed een bloedtest en daar kwam uit dat ik leukemie had. Na veel chemo’s, ruggenprikken en beenmergpuncties ben ik een jaar geleden genezen.’<br><br><strong>Groot feest</strong><br>Om dit goede nieuws groots te vieren, besloot ze het te combineren met haar veertiende verjaardag. Die was afgelopen woensdag. ‘Het feest draaide niet alleen om mij, maar ook om mijn gezin. Ik had dan wel de ziekte, maar zij waren continu bij mij en hadden het daardoor ook een soort van.'</p>
<p>'We hadden geen tijd om het eerder te vieren, dus nu hadden we zeventig tot tachtig mensen uitgenodigd.’</p>
<p><div class="media media-element-container media-default"><div id="file-16143" class="file file-image file-image-jpeg">

        
  
  <div class="content">
    <img alt="Isa met haar zussen en wijkagent Eric van Dommelen" height="638" width="850" class="media-element file-default" src="https://original.sevendays.nl/sites/default/files/Isa%20zussen%20en%20wijkagent.jpg">  </div>

  
</div>
</div><em>Isa (links) met haar zus en zusje. Achter hen staat wijkagent Eric van Dommelen, die de dj's regelde via Twitter.</em><br><br><strong>Bevriende wijkagent</strong><br>Het thema was een gemaskerd bal. De locatie was geboekt, de kostuums waren gehuurd en de muziek was geregeld. Alleen moest de dj opeens afzeggen.
<p>‘We wilden het oplossen door zelf muziek op een USB-stick te zetten. Maar toen zei Eric van Dommelen, een wijkagent waar we mee bevriend zijn: “Dat is niet handig. Ik ga kijken of ik een dj kan regelen voor jullie.”’<br><br><strong>Twitter ontplofte</strong><br>Van Dommelen deelde een oproep op Twitter en de 3FM-dj’s Domien Verschuuren en Michiel Veenstra reageerden. ‘Eric zei dat Twitter ontplofte. Mijn zus en ik zagen dat Domien had gereageerd, maar het was nog niet zeker of ze konden. Toen dat wel officieel was, moesten we het stil houden, omdat er anders allemaal fans voor hen zouden komen.’<br><div class="media media-element-container media-default"><div id="file-16145" class="file file-image file-image-jpeg">

        
  
  <div class="content">
    <img alt="Isa met haar ouders en zussen" height="463" width="664" class="media-element file-default" src="https://original.sevendays.nl/sites/default/files/Isa%20met%20familie.jpg">  </div>

  
</div>
</div><em>Het hele gezin op het gemaskerde bal.</em><br><br><strong>Professioneel</strong><br>‘Het was heel gaaf om ze te ontmoeten. Het was voor mij wel een cadeau dat ze er waren. Ze draaiden muziek die wij hadden opgegeven.'
<p>'Je merkte aan hoe ze draaiden en de liedjes van in elkaar lieten overgaan wel dat ze professioneel zijn. En aan het contact met de gasten, dat ze bij sommige nummers vertelden wat die voor ons betekenden.’<br><br><strong>I’m a Survivor</strong><br>‘Ik heb ook een paar nummers aangevraagd, zoals <em>Single Ladies</em>, <em>I’m a Survivor</em> en <em>You Raise Me Up</em>. Die hielpen me toen ik ziek was, doordat ik erop kon dansen of juist over dingen kon nadenken.’</p>
<p>Aan het einde van de avond kreeg Isa koorts. Nu ligt ze met griep thuis. Toch kijkt ze terug op een mooi feest. ‘Dit was echt groter dan andere verjaardagen.’</p>
<p><em>Altijd op de hoogte blijven van nieuws dat voor jongeren relevant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis nieuwsapp </a>of neem een <a href="https://original.sevendays.nl/abonnement">proefabonnement</a> op de krant.</em></p>  
