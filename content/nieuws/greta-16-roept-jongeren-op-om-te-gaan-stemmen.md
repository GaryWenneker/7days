---
id: 7ccf5d1352094c69b74e90cbe9a37cd3
type: nieuws
layout: post
title: "Greta (16) roept jongeren op om te gaan stemmen"
permalink: /nieuws/greta-16-roept-jongeren-op-om-te-gaan-stemmen/
date: 2022-05-11T19:16:41.067Z
author: 7biA1WiYB
excerpt: "Zelf mag ze nog niet stemmen, maar als het aan de Zweedse Greta Thunberg ligt gaan alle jonge Europeanen die dat wel mogen, volgende maand naar de stembus voor de Europese verkiezingen. Dat zei de beroemde klimaatactiviste vandaag in het Europees parlement.  "
seo:
  description: "Greta (16) roept jongeren op om te gaan stemmen"
  title: "Greta (16) roept jongeren op om te gaan stemmen"
---
Zelf mag ze nog niet stemmen, maar als het aan de Zweedse Greta Thunberg ligt gaan alle jonge Europeanen die dat wel mogen, volgende maand naar de stembus voor de Europese verkiezingen. Dat zei de beroemde klimaatactiviste vandaag in het Europees parlement.  

    <p>Het Zweedse meisje (16) is vanmiddag in het parlementsgebouw in de Franse stad Straatsburg. Daar laat ze in de milieucommissie haar ideeën over oplossingen voor het klimaatprobleem horen.</p>
<h3>Stemmen</h3>
<p>'Ik ben zelf nog te jong om te mogen stemmen, maar wie dat wel mag moet zijn stem uitbrengen om de klimaatcrisis te bezweren', zei Greta voor tientallen camera's. 'We moeten druk zetten op mensen in parlementen en op de oudere generatie, zodat ze begrijpen wat de volle betekenis is van de klimaatverandering. Zij hebben de meeste invloed, zij kunnen het stoppen.'</p>
<h3>Geschiedenis</h3>
<p>Ook riep ze scholieren op om met hun klimaatmarsen door heel Europa door te gaan. 'Ze hebben geschiedenis gemaakt en ze doen het geweldig.'</p>
<p>Eerder deze maand werd <a href="https://7dagen.netlify.app/nieuws/greta-thunberg-16-genomineerd-voor-nobelprijs" target="_blank">Greta genomineerd</a> voor de Nobelprijs voor de Vrede. Ze kreeg de nominatie omdat ze duizenden jongeren inspireerde om voor het klimaat de straat op te gaan.</p>  
