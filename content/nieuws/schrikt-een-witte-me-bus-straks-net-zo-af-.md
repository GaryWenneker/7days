---
id: b390a5a3226a483fa215c8995b941a6c
type: nieuws
layout: post
title: "Schrikt een witte ME-bus straks net zo af? "
permalink: /nieuws/schrikt-een-witte-me-bus-straks-net-zo-af-/
date: 2022-05-11T19:16:41.067Z
author: 7biA1WiYB
excerpt: "Belangrijk politienieuws: de donkerblauwe ME-busjes, die worden ingezet bij rellen en demonstraties, worden over een paar jaar wit van kleur. Boeiend, zul je denken. Toch hebben kleurexperts (ja, die bestaan) er een duidelijke mening over: een blauw of een wit busje is volgens hen een wereld van verschil. Tijd voor een lesje kleurenpsychologie.  "
seo:
  description: "Schrikt een witte ME-bus straks net zo af? "
  title: "Schrikt een witte ME-bus straks net zo af? "
---
Belangrijk politienieuws: de donkerblauwe ME-busjes, die worden ingezet bij rellen en demonstraties, worden over een paar jaar wit van kleur. Boeiend, zul je denken. Toch hebben kleurexperts (ja, die bestaan) er een duidelijke mening over: een blauw of een wit busje is volgens hen een wereld van verschil. Tijd voor een lesje kleurenpsychologie.  

    <p>'Ik vind het geen goede zet', zei de eigenaar van een kleuradviesbureau dinsdag in de <em><a href="http://www.volkskrant.nl/binnenland/me-busjes-worden-wit-is-dat-wel-handig~a4108759/">Volkskrant</a></em>. 'Donkerblauw staat voor autoriteit ('de baas zijn, red.'), en dat wil je toch wel uitstralen als ME. Wit is neutraal, het doet niets', legt ze uit. De <a href="https://www.politie.nl/nieuws/2015/juli/24/00-aanbesteding-me-voertuigen-gestart.html">plannen </a>van de politie om de ME-busjes, net als de gewone politiewagens, wit te schilderen is volgens de kleurenkenner dus geen goed idee. Wit is zeker niet het nieuwe blauw.</p>
<p><strong>De effecten van kleur</strong><br>Bij veel kleuren hebben we automatisch associaties: geel is vrolijk, rood is agressief en groen is gezond. Dat is allemaal uit de losse pols, maar tegenwoordig wordt het ook professioneel aangepakt. Zo zijn er tal van kleuradviesbureaus die je kunt inhuren: bij de inrichting van je huis, of als je een nieuw product ontwikkelt. Het onderzoek doen naar kleur is een échte wetenschap: kleurenpsychologie. Kleuren zouden namelijk grote invloed hebben op ons gedrag en op onze stemming. Bedrijven en ontwerpers maken hier handig gebruik van. Zelfs in de voetbalwereld zou de <a href="http://nos.nl/op3/artikel/2049252-balletje-trappen-trek-iets-lichts-en-fel-aan.html">kleur van een shirt</a> van invloed zijn op het succes van een club.</p>
<p><div class="media media-element-container media-default"><div id="file-5596" class="file file-image file-image-jpeg">

        
  
  <div class="content">
    <img height="910" width="1884" class="media-element file-default" src="https://7dagen.netlify.app/sites/default/files/kleuren.jpg" alt="">  </div>

  
</div>
</div>
<p><strong>Kleur bekennen</strong><br>Het effect dat een kleur op je heeft is natuurlijk deels een persoonlijke zaak. En wetenschappers zijn het nog lang niet altijd met elkaar eens. Maar dit zijn de belangrijkste bevindingen op een rijtje:</p>
<ul><li><strong>Geel:</strong> de opvallendste kleur van allemaal. Dat is precies de reden waarom ambulances geel zijn: je ziet ze goed tussen al het andere verkeer. De kleur straalt warmte uit, net als de zon. Maar geel is, door de intensiteit en het licht, ook de meest vermoeiende kleur om naar te kijken. </li>
<li><strong>Rood:</strong> de kleur die de meeste emoties oproept. We vinden rood enerzijds heel romantisch, anderzijds worden we er zo agressief van als een stier. Rood is bovendien de kleur van urgentie: kijk maar naar brandweerauto's of grote rode 'KLIK HIER'-knoppen op websites.</li>
<li><strong>Blauw:</strong> een zakelijke kleur. Hoe donkerder de kleur blauw, hoe meer autoriteit ('de baas zijn') dat uitstraalt. De meeste bedrijven in de zakenwereld gebruiken blauw in hun logo omdat het een koele, neutrale kleur is en het een gevoel van vertrouwen geeft. Tegelijkertijd is het wel een afstandelijke kleur, ontdekten onderzoekers.</li>
<li><strong>Groen: </strong>de meest relaxte kleur. Bij tv-programma's hebben ze niet voor niets een 'green room': een ruimte waar de deelnemers tot rust kunnen komen. Omdat bomen en gras groen zijn, is het bovendien een 'natuurlijke' kleur. Eigenlijk is er niets negatiefs te ontdekken aan groen.</li>
<li><strong>Wit:</strong> saaiere kleuren zijn er niet. Sommige wetenschappers vinden het niet eens een kleur. Het is de kleur van vrede ('de witte vlag'), onschuld en neutraliteit. Een witte politiewagen laat zien: wij zijn je vriend, vrees niet. Tenzij je een gevaarlijke schurk bent, natuurlijk. </li>
<li><strong>Paars:</strong> de kleur paars komt, op lavendel na, amper voor in de natuur. Het is daarom een exotische kleur die vaak gebruikt wordt bij schoonheidsproducten. Paars is uniek en daarom een 'dure' kleur: het straalt klasse en rijkdom uit.</li>
</ul><p>Als het aan kleurconsulenten en kleurpsychologen ligt, kunnen de ME-busjes nog wel een ander kleurtje gebruiken. Want of wit wel genoeg autoriteit uitstraalt ('wáág het niet om te rellen hier!'), is nog maar de vraag.</p>  
