---
id: 2671b3a765614742907e6bddd423a830
type: nieuws
layout: post
title: "Hebben ze daar wel wifi?"
permalink: /nieuws/hebben-ze-daar-wel-wifi/
date: 2022-05-11T19:16:41.067Z
author: 7biA1WiYB
excerpt: "Een mooi strand, groot zwembad, lekker eten, veel te zien: allemaal leuk meegenomen op vakantie, maar internet is pas echt onmisbaar. Dat blijkt uit een nieuw onderzoek onder ruim duizend Nederlanders. 7Days pikt er zeven cijfers uit.  "
seo:
  description: "Hebben ze daar wel wifi?"
  title: "Hebben ze daar wel wifi?"
---
Een mooi strand, groot zwembad, lekker eten, veel te zien: allemaal leuk meegenomen op vakantie, maar internet is pas echt onmisbaar. Dat blijkt uit een nieuw onderzoek onder ruim duizend Nederlanders. 7Days pikt er zeven cijfers uit.  

    <p><strong>2/3e</strong><br>Hebben ze daar wel wifi? Dat is de belangrijkste vraag die vakantievierders vooraf stellen. Twee derde houdt er rekening mee bij het bepalen van de vakantiebestemming. Wifi? Check!</p>
<p><strong>90%</strong><br>Negen van de tien Nederlanders zijn online terwijl ze in hun hangmat liggen of door een museum banjeren.</p>
<p><strong>3 op de 10</strong><br>Als je ervoor zorgt dat je internet hebt, is het natuurlijk makkelijk om je mail te blijven checken. Daardoor werkt één op de drie mensen tijdens de vakantie. Drie op de tien werken zelfs meer dan vorig jaar, terwijl ze dat eigenlijk helemaal niet prettig vinden.</p>
<p><strong>79%</strong><br>Zoveel procent van de vakantiegangers zijn online via hun smartphone. Twee derde van de Nederlanders zet wel z'n roaming uit. Slim, want dat kan tot nare rekeningen achteraf leiden, merkte een <a href="https://7dagen.netlify.app/nieuws/telefoonrekening-na-vakantie-30000-euro">Schots meisje</a> deze zomer.</p>
<p><strong>1/3e</strong><br>Wie altijd bereikbaar is, is ook nooit echt weg. Daar heeft een derde van de ondervraagden last van. Thijs (17) schreef daar <a href="https://7dagen.netlify.app/nieuws/nieuwsluw">dit gedicht</a> over.</p>
<p><strong>62%</strong><br>Al dat geïnternet zorgt ook voor irritatie aan de campingtafel. 62% vindt het vervelend als anderen druk zijn met hun smartphone.</p>
<p><strong>6 op de 10</strong><br>Zo veel mensen vinden het raar wanneer iemand bijna iedere dag zijn vakantieavonturen op social media deelt.</p>
<p>Al die cijfertjes zijn natuurlijk super inzichtelijk, maar wat doen vakantiegangers dan online? Vooral mailen en whatsappen. Dagelijks checkt 43% privé-mail en 42% is elke dag aan het appen. Maar ook het weer (82%), het nieuws (75%) en - heel belangrijk -  het banksaldo (50%) wordt minimaal één keer per week gecheckt.</p>
<p><em>Mooi die gegevens van ruim duizend gemiddelde Nederlanders, maar hoe denken jongeren hierover? Drie 7Days-bloggers vertellen <a href="https://7dagen.netlify.app/nieuws/op-vakantie-zonder-internet-heerlijk">hier </a>over hun online/offline vakantie.</em></p>  
