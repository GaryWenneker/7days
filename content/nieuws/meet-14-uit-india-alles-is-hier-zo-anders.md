---
id: 6f10541493e54982b7efa81624abd337
type: nieuws
layout: post
title: "Meet (14) uit India: 'Alles is hier zo anders'"
permalink: /nieuws/meet-14-uit-india-alles-is-hier-zo-anders/
date: 2022-05-11T19:16:41.067Z
author: 7biA1WiYB
excerpt: "Tijdens de zomervakantie stroomt Nederland vol toeristen. Wat vinden zij van ons land? We vragen het heel de zomer aan jongeren op populaire toeristische bestemmingen. Dit keer: Meet (14) uit India in Madurodam.  "
seo:
  description: "Meet (14) uit India: 'Alles is hier zo anders'"
  title: "Meet (14) uit India: 'Alles is hier zo anders'"
---
Tijdens de zomervakantie stroomt Nederland vol toeristen. Wat vinden zij van ons land? We vragen het heel de zomer aan jongeren op populaire toeristische bestemmingen. Dit keer: Meet (14) uit India in Madurodam.  

    <h3>Zo ziet onze vakantie in Nederland eruit... </h3>
<p>‘Ik ben met een grote groep mensen uit India op vakantie met een georganiseerde reis. In vier dagen tijd bezoeken we Den Haag, Amsterdam en Brussel. Dat is best een krap schema. We hebben een gids die ons de hele dag overal heenbrengt, het is dus elke keer een verassing waar we naartoe gaan. Gisteren hebben we een boottocht door Amsterdam gemaakt, dat was erg leuk. Nederland is wel echt een cultuurshock vergeleken met India! Alles is hier zo anders: de mensen, de temperatuur, de natuur en de architectuur.’</p>
<h3>Het leukste aan Nederland is...</h3>
<p>‘Ik vind de molens erg mooi. En het is hier niet zo druk op straat als in India. Er zijn minder mensen en het verkeer is minder druk en chaotisch, dat is wel fijn. Even rust! Ook de oude gebouwen in Nederland zijn bijzonder, die hebben we in India bijna niet. En de mensen vind ik erg aardig en vriendelijk. Maar ik moet wel zeggen dat ik het hier een beetje koud vind: in India is het zomers veertig graden.’</p>
<h3>Ik ga terug naar huis en ik neem mee...</h3>
<p>‘Ik hoop dat ik een bos tulpen kan meenemen het vliegtuig in. En natuurlijk een paar van die gekke houten klompen. Die zou ik thuis in India graag willen laten zien aan mijn vrienden en familie.’</p>  
