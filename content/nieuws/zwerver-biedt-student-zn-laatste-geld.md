---
id: c6440384afb845f3b01f2af881f7c2fd
type: nieuws
layout: post
title: "Zwerver biedt student z'n laatste geld"
permalink: /nieuws/zwerver-biedt-student-zn-laatste-geld/
date: 2022-05-11T19:16:41.067Z
author: 7biA1WiYB
excerpt: "Wie goed doet, goed ontmoet. Soms blijken clichés maar al te waar. Een Britse dakloze die met zijn laatste geld een studente wilde helpen, krijgt nu zelf een flink bedrag om zijn leven weer op de rails te krijgen.  "
seo:
  description: "Zwerver biedt student z'n laatste geld"
  title: "Zwerver biedt student z'n laatste geld"
---
Wie goed doet, goed ontmoet. Soms blijken clichés maar al te waar. Een Britse dakloze die met zijn laatste geld een studente wilde helpen, krijgt nu zelf een flink bedrag om zijn leven weer op de rails te krijgen.  

    <p>Studente Dominique Harrison-Bentzen (22) uit Preston raakte een paar weken geleden tijdens een avondje stappen haar portemonnee kwijt. Toen ze paniekerig bij de bushalte naar haar geld aan het zoeken was, kwam er een dakloze man op haar af. Hij bood haar zijn allerlaatste kleingeld aan om veilig thuis te komen. Dominique weigerde dat, maar het aardige gebaar van de dakloze bleef maar door haar hoofd spoken.</p>
<p><strong>Geen huis, geen baan</strong><br>Na een paar dagen besloot ze hem op te zoeken om hem nogmaals te bedanken. Ze vond hem en ontdekte dat hij Robbie heet en sinds zeven maanden op straat woont. Hij verloor zijn huis nadat zijn relatie stukliep en hij zijn baan verloor. Omdat hij geen vast adres heeft, kan hij geen nieuwe baan vinden.</p>
<p>Dominique was onder de indruk van zijn verhaal en begon een inzamelingsactie. Via crowdfunding vraagt ze iedereen om drie pond over te maken: net zoveel als het kleingeld dat Robbie haar aanbood. Haar actie werd een groot succes. Inmiddels heeft ze ruim 35.000 pond (ruim 44.000 euro) opgehaald. Van dat geld kan hij een flat huren en weer een baan zoeken.</p>
<p><strong>Niet alles zelf houden </strong><br>Robbie heeft inmiddels laten weten dat hij heel erg blij is met de hulp van Dominique. Maar hij wil het geld absoluut niet alleen voor zichzelf houden. Hij heeft een paar liefdadigheidsinstellingen aangewezen die hem en andere daklozen in zijn stad geholpen hebben. Als hij straks weer een dak boven zijn hoofd heeft, schenkt hij daar de rest van het geld aan.</p>  
