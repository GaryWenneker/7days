---
id: 7f973f06e622432eb9a4bfd3b4c39ce5
type: nieuws
layout: post
title: "Aanslag Londen: de dader en de held"
permalink: /nieuws/aanslag-londen-de-dader-en-de-held/
date: 2022-05-11T19:16:41.067Z
author: 7biA1WiYB
excerpt: "Keep Calm and Carry On. Onder dat credo gaan de Londenaren door met hun leven, na de terroristische aanslag afgelopen woensdag. Inmiddels is er meer bekend over de dader van de aanslag. En een politicus, die als held wordt beschouwd.   "
seo:
  description: "Aanslag Londen: de dader en de held"
  title: "Aanslag Londen: de dader en de held"
---
Keep Calm and Carry On. Onder dat credo gaan de Londenaren door met hun leven, na de terroristische aanslag afgelopen woensdag. Inmiddels is er meer bekend over de dader van de aanslag. En een politicus, die als held wordt beschouwd.   

    <h3>De dader: Khalid Masood (52)</h3>
<p>Hij had al een flink strafblad, de 52-jarige Khalid Masood. Overvallen, zware mishandeling, verboden wapenbezit: tussen 1983 en 2003 is Masood meerdere keren veroordeeld.</p>
<p>De laatste jaren hield Masood zich gedeisd. Volgens nieuwszender Sky News werkte hij als docent Engels in de buurt van Birmingham, de tweede stad van Engeland. De Britse geheime dienst MI5 hield Masood nog wel in de gaten, maar achtte hem niet gevaarlijk.</p>
<p>Dat bleek niet te kloppen. Met een gehuurde auto uit Birmingham reed Masood woensdag in op voetgangers in Londen. Vervolgens reed hij naar het parlementsgebouw, waar hij agenten met een mes te lijf ging. Een politieman overleefde het niet. Masood werd door de politie neergeschoten en overleed aan zijn verwondingen. De terroristische organisatie Islamitische Staat heeft de aanslag opgeëist. </p>
<p><div class="media media-element-container media-default"><div id="file-416421" class="file file-image file-image-png">

        
  
  <div class="content">
    <img alt="Tobias Ellwood" title="Beeld: AFP" height="657" width="1090" class="media-element file-default" data-delta="1" src="https://7dagen.netlify.app/sites/default/files/Schermafbeelding%202017-03-23%20om%2020.03.41.png">  </div>

  
</div>
</div>
<h3>De held: Tobias Ellwood (50)</h3>
<p>Bij een terreuraanslag zie je niet alleen het slechtste, maar vaak ook het beste van de mens. Onder de vele helden viel eentje het meest op: Tobias Ellwood. Hij is parlementslid en was vanwege de vergadering in de buurt van de aanslag.</p>
<p>Zonder aarzelen rende hij naar buiten, toen hij zag dat een politieman werd neergestoken. Volgens ooggetuigen zou Ellwood mond-op-mondbeademing hebben gegeven en probeerde hij de wonden van de agente te stelpen. Tevergeefs. Tot de traumahelikopter arriveerde bleef Ellwood, gehurkt op de grond in zijn pak, bij de agent zitten. </p>
<p>Veel Britten zien Ellwood als een held. Zelf heeft hij veel verdriet, liet hij in een reactie weten. Als parlementslid houdt Ellwood zich, hoe toevallig, bezig met buitenlandse zaken en terrorisme. Dat laatste kwam voor de politicus nu wel heel dichtbij.</p>
<p><em>Altijd op de hoogte blijven van tips die voor jongeren interessant zijn? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
