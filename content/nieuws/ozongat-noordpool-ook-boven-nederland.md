---
id: 68fbf37234da4dd0913b4c4661412272
type: nieuws
layout: post
title: "Ozongat Noordpool ook boven Nederland?"
permalink: /nieuws/ozongat-noordpool-ook-boven-nederland/
date: 2022-05-11T19:16:41.067Z
author: 7biA1WiYB
excerpt: "Boven de Noordpool is een zeldzaam groot gat in de ozonlaag ontstaan. Volgens onderzoekers was het niet eerder zo groot. De komende dagen kan het gebied ook over Nederland trekken.  "
seo:
  description: "Ozongat Noordpool ook boven Nederland?"
  title: "Ozongat Noordpool ook boven Nederland?"
---
Boven de Noordpool is een zeldzaam groot gat in de ozonlaag ontstaan. Volgens onderzoekers was het niet eerder zo groot. De komende dagen kan het gebied ook over Nederland trekken.  

    <p>De ozonlaag is een laag in de atmosfeer op ongeveer 15 en 30 kilometer hoogte. De ozonlaag beschermt de aarde tegen ultraviolette straling van de zon. Door te veel ultraviolette straling verbrand je als te lang in de zon zit.</p>
<p>De laatste dertig jaar is de ozonlaag dunner geworden. Dat komt door cfk's, chloorfluorkoolstofverbindingen. Dat zijn chemische stoffen die vroeger bijvoorbeeld in koelkasten, airco's en spuitbussen zaten. </p>
<h3>Koude lucht</h3>
<p>Boven de Zuidpool ontstaat elk voorjaar een gat in de ozonlaag. In de maanden daarna verdwijnt het weer. Een ozongat boven de Noordpool is zeldzaam, maar dit jaar onstond het door zeldzame weersomstandigheden: een sterke <em>polaire vortex</em>. Dat is een gebied van extreem koude lucht boven de polen op zo'n twintig kilometer hoogte. Toen het eerste zonlicht na de winter op de Noordpool scheen, ontstond het gat door een chemisch proces.</p>
<p>Jos de Laat van het <a href="https://www.knmi.nl/over-het-knmi/nieuws/zeldzaam-ozongat-boven-de-noordpool" target="_blank">KNMI</a> vertelt dat het gat groter is dan vorige keren: 'Het ligt nu boven de Noordpool. We weten het niet precies, maar wat er kan gebeuren is dat een deel van het gebied met weinig ozon gaat rondzwerven. Het is dan mogelijk dat een deel ervan boven Nederland komt te liggen. Dat duurt dan maar een paar dagen.'</p>
<p>Wat we dan moeten doen? Niet te lang in de zon én smeren met zonnebrandcrème.</p>
<h3>Herstellen</h3>
<p>Het goede nieuws is volgens de Laat dat er langzaam minder ozonafbrekende stoffen in de lucht komen. Dat komt door internationale regels over het gebruik van cfk's. Het gat in de ozonlaag zou zich daardoor halverwege deze eeuw weer langzaam kunnen herstellen.</p>  
