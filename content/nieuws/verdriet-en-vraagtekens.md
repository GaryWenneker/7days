---
id: 34c3679845f349159b010c9bfd1a8480
type: nieuws
layout: post
title: "Verdriet en vraagtekens"
permalink: /nieuws/verdriet-en-vraagtekens/
date: 2022-05-11T19:16:41.067Z
author: 7biA1WiYB
excerpt: "Zestienhonderd nabestaanden kwamen maandag bij elkaar in de Amsterdamse RAI om de slachtoffers van de MH17 te herdenken. Vier maanden na de vliegramp proberen vaders, moeders, broers, zussen en vrienden hun leven weer op te pakken. Maar hun hoofd zit nog vol vragen.  "
seo:
  description: "Verdriet en vraagtekens"
  title: "Verdriet en vraagtekens"
---
Zestienhonderd nabestaanden kwamen maandag bij elkaar in de Amsterdamse RAI om de slachtoffers van de MH17 te herdenken. Vier maanden na de vliegramp proberen vaders, moeders, broers, zussen en vrienden hun leven weer op te pakken. Maar hun hoofd zit nog vol vragen.  

    <p><strong>Wat is er nou precies gebeurd?</strong><br>Tja…. Een paar dingen zijn zeker: op 17 juli stortte vlucht MH17 neer boven Oekraïne. In het vliegtuig zaten 298 mensen. Ze waren onderweg van Amsterdam naar Maleisië. Voor vakantie, werk, familiebezoek. De rest is vaag. Waardoor het vliegtuig uit de lucht viel? Niet door een pilotenfout of een technisch mankementje, oordeelde de Onderzoeksraad voor Veiligheid (OVV) begin september. Waarschijnlijk is het toestel geraakt door ‘iets van buitenaf’. Een raket bijvoorbeeld. Dat zou niet vreemd zijn, want in het gebied werd (en wordt) door Russische strijders en Oekraïense soldaten keihard om land gevochten.</p>
<p><br><strong>Maar wie heeft die raketten dan afgevuurd?</strong><br>Daarover verschillen de meningen. De Verenigde Staten beweren dat het buk-raketten van Russische strijders waren. Maar Rusland zweert dat het een Oekraïense straaljager was, die het vliegtuig beschoot. Voor allebei de theorieën ontbreekt tot nu toe hard bewijs. Omdat het op de rampplek nog steeds onveilig is, blijft speuren lastig. Dinsdag arriveerde een Nederlands onderzoeksteam om brokstukken mee te nemen en te bestuderen. Dat lukte niet, omdat er gedoe was met de Oekraïense strijders. De tijd dringt, want als het gaat sneeuwen, wordt zoeken bijna onmogelijk.</p>
<p><div class="media media-element-container media-default"><div id="file-12239" class="file file-image file-image-jpeg">

        
  
  <div class="content">
    <img title="Bron: ANP" height="3280" width="4928" class="media-element file-default" src="https://7dagen.netlify.app/sites/default/files/ANP-28028369_1.jpg" alt="">  </div>

  
</div>
</div><br><br><strong>Hebben de slachtoffers geleden?</strong><br>Weer zo’n lastige. Nee, werd eerst heel stellig gezegd. Het ging allemaal zó snel dat de passagiers niet door kunnen hebben gehad wat er gebeurde. Maar begin oktober vertelde de toenmalige minister van Buitenlandse Zaken Timmermans opeens dat er op de rampplek iemand was gevonden met een zuurstofmasker op. Nabestaanden schrokken zich lam. Maar volgens de onderzoekers hoeft dat niet. Eén mondkapje is namelijk geen duidelijk en overtuigend bewijs dat alle slachtoffers hebben geleden.
<p><strong>Is iedereen nu weer thuis?</strong><br>De meesten wel. Het overgrote merendeel van de slachtoffers is door familie en vrienden begraven of gecremeerd. Maar ook hier is een open eindje: negen mensen zijn nog altijd niet geïdentificeerd. De onderzoekers die dinsdag aankwamen op de rampplek, zoeken op dit moment naar hun stoffelijke resten.</p>
<p><strong>Hoe zit het met de spullen van de slachtoffers?</strong><br>Die komen eraan. Na de ramp lag de grond bezaaid met knuffels, ringen, kleren en foto’s. Veel is meteen verzameld. Maar eerst moest alles goed onderzocht en schoongemaakt worden. Deze en volgende week krijgen de families een boel terug. <br><br>Gita (13) uit Woerden verloor bij de ramp haar moeder. Met haar speech maakte ze koningin Maxima aan het huilen en zorgde voor een brok in de keel bij premier Rutte. Bekijk de speech hier:<br> </p>
<p><div class="media media-element-container media-default"><div id="file-12237" class="file file-video file-video-youtube">

        <h2 class="element-invisible"><a href="/files/gita-wiegel-13-uit-wierden-ontroert-koning-tijdens-herdenking-mh17">Gita Wiegel (13) uit Wierden ontroert koning tijdens herdenking MH17</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Gita Wiegel (13) uit Wierden ontroert koning tijdens herdenking MH17" src="https://www.youtube.com/embed/1Q6DqbzkwkI?wmode=opaque&controls=" name="Gita Wiegel (13) uit Wierden ontroert koning tijdens herdenking MH17" frameborder="0" allowfullscreen="">Video van Gita Wiegel (13) uit Wierden ontroert koning tijdens herdenking MH17</iframe>
</div>
  </div>

  
</div>
</div>  
