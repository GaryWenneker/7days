---
id: b4eeb72f4f3e411ebbf3937b52b82ab7
type: nieuws
layout: post
title: "Zomer- en wintertijd: goed idee of afschaffen?"
permalink: /nieuws/zomer--en-wintertijd-goed-idee-of-afschaffen/
date: 2022-05-11T19:16:41.067Z
author: 7biA1WiYB
excerpt: "’s Avonds langer opblijven of juist eerder naar bed? En staat die wekker nou wel goed? Veel mensen vinden het maar verwarrend: de zomer- en wintertijd. De Europese Commissie vroeg Europeanen daarom in de afgelopen weken naar hun mening via een enquête.  "
seo:
  description: "Zomer- en wintertijd: goed idee of afschaffen?"
  title: "Zomer- en wintertijd: goed idee of afschaffen?"
---
’s Avonds langer opblijven of juist eerder naar bed? En staat die wekker nou wel goed? Veel mensen vinden het maar verwarrend: de zomer- en wintertijd. De Europese Commissie vroeg Europeanen daarom in de afgelopen weken naar hun mening via een enquête.  

    <p>In maart draaien we in Europa massaal de wijzer een uur vooruit, in oktober gaat de klok weer een uur terug. Deze regel werd in 1977 bedacht om energie te besparen. In 2000 werd het overal in de EU verplicht. Maar nu twijfelt de Commissie of de regel nog wel nodig is.</p>
<h3>Afschaffen</h3>
<p>De meningen in Europa verschillen. Over het algemeen zijn de Noord-Europeanen niet zo blij met de zomertijd. De klok gaat dan een uur vooruit waardoor het ’s ochtends nog langer donker is. Behoorlijk deprimerend die donkere ochtend, vinden de Noorderlingen.</p>
<h3>Langer opblijven</h3>
<p>In het Zuiden van Europa vinden ze de zomertijd niet zo’n probleem. Maar het afschaffen van de wintertijd zien de Zuid-Europeanen wél zitten. Met alleen zomertijd hebben ze 's avonds nog lekker lang zon! Bij het vooruitzetten van de klok (zomertijd) kan iedereen wat langer opblijven (en tapas eten).</p>
<h3>Wachten</h3>
<p>Het verzetten van de klok wordt niet 1,2,3 afgeschaft als alle meningen binnen zijn. De Europese Commissie¸ het Europees Parlement en alle lidstaten mogen ook hun mening geven. Totdat zij uitgepraat zijn moet jij dus nog gewoon twee keer per jaar de klok verzetten.</p>  
