---
id: 6c3206683013443198cc3378a5b049fe
type: nieuws
layout: post
title: "Dit zijn de winnaars van de Young Impact Celebration"
permalink: /nieuws/dit-zijn-de-winnaars-van-de-young-impact-celebration/
date: 2022-05-11T19:16:41.067Z
author: 7biA1WiYB
excerpt: "De Young Impact Awards zijn in het leven geroepen voor jongeren, die in actie komen om de wereld een beetje mooier te maken. Deze awards werden dinsdagmiddag voor de eerste keer uitgereikt.   "
seo:
  description: "Dit zijn de winnaars van de Young Impact Celebration"
  title: "Dit zijn de winnaars van de Young Impact Celebration"
---
De Young Impact Awards zijn in het leven geroepen voor jongeren, die in actie komen om de wereld een beetje mooier te maken. Deze awards werden dinsdagmiddag voor de eerste keer uitgereikt.   

    <p>Om de middag nog wat feestelijker te maken traden onder andere Ronnie Flex, Teske en Sam Feldt op. Andere bekende Nederlanders zoals Epke Zonderland en Prinses Laurentien kwamen ook 'even' langs.</p>
<p>En de winnaars zijn...</p>
<h3>George Maduro Award</h3>
<p>In deze categorie zijn helden van nu genomineerd, die in een moeilijke situatie heldhaftig hebben gehandeld. De winnaar in deze categorie zijn <strong>Floris van Dijk (15)</strong> en <strong>Kevin van Dijk (16)</strong>. Tijdens een middag schaatsen redden Floris en Kevin een ouder echtpaar dat door het ijs zakte.</p>
<p><div class="media media-element-container media-default"><div id="file-417595" class="file file-image file-image-jpeg">

        
  
  <div class="content">
    <img height="3456" width="5184" class="media-element file-default" data-delta="1" src="https://7dagen.netlify.app/sites/default/files/Floris%20en%20Kevin1.JPG" alt="">  </div>

  
</div>
</div>
<h3>Young Education Award</h3>
<p>Bij deze award draait het erom dat je iemand iets leert of het leven op school net iets makkelijker maakt. Deze genomineerden zetten zich keihard in om een ander verder te helpen. De winnaar in deze categorie zijn <strong>Lotte Smit (25)</strong> en <strong>Miloeska Fennema (24)</strong>. Lotte en Miloeska werden vroeger gepest en hebben nu 'Jij Bent Het Waard' opgericht, om jongeren te helpen zich weer waardevol te voelen.</p>
<h3>Young Environment Award</h3>
<p>De Young Environment Award is een prijs voor jongeren die de plastic soep in oceanen verkleinen of het dierenwelzijn verbeteren. De genomineerden maken zich allemaal hard voor een groene en duurzame wereld. De winnaar in deze categorie is <strong>Sytze van Stempvoort (22)</strong>. Sytze richtte PeelPioneers op. Zij zetten citrusschillen om in waardevolle grondstoffen.</p>
<h3>Young Community Award</h3>
<p>De Young Community Award staat voor samen sterker staan. De genomineerden steken hun vrije tijd in het helpen van anderen. De winnaar van deze award is <strong>David Garib (19)</strong>. David zette een kindervoedselbank op in Brabant, zodat kinderen uit gezinnen met minder geld uit de regio niet zonder eten naar school hoeven</p>
<h3>Young Creativity Award</h3>
<p>Creatievelingen zitten nooit zonder inspiratie. Dat kun je wel zien aan de genomineerden in de categorie Young Creativity Award. Ze hebben allemaal iets bijzonders gedaan op het gebied van kunst, cultuur of fashion. De winnaar in deze categorie is <strong>Lisa Roth (18)</strong>. Lisa is de jongste deelnemer van Music Generations, een organisatie die door middel van muziek een brug slaat tussen generaties en culturen.</p>
<h3>Young Innovation Award</h3>
<p>De Young Innovation Award is voor jongeren die de nieuwste gadgets en technieken inzetten om impact te maken, met hun eigen onderneming. De winnaar hiervan is <strong>Bas van der Reijden (12)</strong>. Bas bedacht een digitale wereld waar zieke kinderen met elkaar in contact kunnen blijven na een verblijf in Villa Pardoes.</p>
<p><div class="media media-element-container media-default"><div id="file-417596" class="file file-image file-image-jpeg">

        
  
  <div class="content">
    <img height="3456" width="5184" class="media-element file-default" data-delta="1" src="https://7dagen.netlify.app/sites/default/files/Winnaar%20Bas2.JPG" alt="">  </div>

  
</div>
</div>  
