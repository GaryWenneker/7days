---
id: 122a9aadb9774e999b9241899fd4e907
type: nieuws
layout: post
title: "Rechtbank: dood van model Ivana (18) was een ongeluk"
permalink: /nieuws/rechtbank-dood-van-model-ivana-18-was-een-ongeluk/
date: 2022-05-11T19:16:41.067Z
author: 7biA1WiYB
excerpt: "Geen misdrijf, maar een ongeluk. De rechtbank in Maleisië heeft bepaald dat het Nederlandse model Ivana Smit niet met opzet is gedood. Hoe zit het precies? Drie vragen (én antwoorden).  "
seo:
  description: "Rechtbank: dood van model Ivana (18) was een ongeluk"
  title: "Rechtbank: dood van model Ivana (18) was een ongeluk"
---
Geen misdrijf, maar een ongeluk. De rechtbank in Maleisië heeft bepaald dat het Nederlandse model Ivana Smit niet met opzet is gedood. Hoe zit het precies? Drie vragen (én antwoorden).  

    <h3>1. Hoe zat het ook al weer?</h3>
<p>Het 18-jarige model uit Limburg overleed op 7 december 2017 in de hoofdstad van Maleisië, Kuala Lumpur. Het verhaal gaat dat Ivana op bezoek was in het appartement van een Amerikaans echtpaar. Na een val van hun balkon op de twintigste verdieping, werd ze dood gevonden door de politie. Ze zou daarvoor met het stel zijn gaan stappen in een club, waar ze alcohol dronken en drugs gebruikten.</p>
<h3>2. Hoe komt de rechtbank bij deze uitspraak?</h3>
<p>De autoriteiten in Maleisië gingen meteen al uit van een ongeluk, maar de familie van Ivana is daar tot op de dag van vandaag niet zeker van. Het Amerikaanse echtpaar zegt niets met het overlijden te maken te hebben. Maar volgens de nabestaanden van het model, weten ze meer dan dat ze vertellen. De rechtbank in Maleisië besloot <a href="https://7dagen.netlify.app/nieuws/wat-gebeurde-er-met-model-ivana">afgelopen zomer</a> onderzoek te doen naar de doodsoorzaak.</p>
<p>Zo werden er meerdere mensen verhoord die iets konden vertellen over de laatste uren van de Limburgse. Het leverde volgens de rechter niet genoeg bewijs op om een strafzaak te beginnen. Volgens de advocaat van Ivana's familie heeft de rechter overwogen dat er sprake zou kunnen zijn van een misdrijf, maar dat er niet meer precies valt vast te stellen wat er is gebeurd tussen het model en het echtpaar. Zij kwamen trouwens niet opdagen voor verhoor. Het is niet duidelijk of zij alsnog verhoord zullen worden.</p>
<h3>3. En hoe gaat het nu verder?</h3>
<p>De familie laat het hierbij niet zitten en gaat in hoger beroep. 'Ik moet er niet aan denken dat wij ons hierbij neerleggen. Dat kunnen we gewoon niet. Nooit', zei Fred Agenio, Ivana's oom tegen <em>RTL Nieuws</em> na de uitspraak. Ze zijn niet tevreden over het onderzoek, dat op een aantal punten vreemd is gelopen.</p>
<p>Zo werd het appartement van de Amerikanen schoongemaakt nog voordat er onderzoek was gedaan. Ook verschillende onderzoeken op het lichaam van Ivana zorgde voor onduidelijkheid. Een Maleisische patholoog zei dat de val haar fataal was geworden, terwijl een Nederlands deskundige stelde dat het model mogelijk daarvoor al niet meer leefde.</p>  
