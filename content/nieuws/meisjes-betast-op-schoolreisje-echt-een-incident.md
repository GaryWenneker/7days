---
id: ada14115b9d24c9aa1e84498b73f56be
type: nieuws
layout: post
title: "Meisjes betast op schoolreisje: 'Echt een incident'"
permalink: /nieuws/meisjes-betast-op-schoolreisje-echt-een-incident/
date: 2022-05-11T19:16:41.067Z
author: 7biA1WiYB
excerpt: "Twaalf leerlingen van het Rythovius College in Eersel (Noord-Brabant) zijn betast tijdens een schoolreisje in België.  "
seo:
  description: "Meisjes betast op schoolreisje: 'Echt een incident'"
  title: "Meisjes betast op schoolreisje: 'Echt een incident'"
---
Twaalf leerlingen van het Rythovius College in Eersel (Noord-Brabant) zijn betast tijdens een schoolreisje in België.  

    <p>De tweede klas van de middelbare school was op bezoek bij Technopolis in Mechelen. Volgens het wetenschapsmuseum is het de eerste keer dat daar zoiets gebeurd. 'Dit is echt uitzonderlijk. Er komen elke dag groepen kinderen, maar dit is nog nooit eerder voorgekomen’, vertelt een woordvoerder van Technopolis.</p>
<h3>Betasten</h3>
<p>Het gebeurde dinsdagmiddag in een van de tentoonstellingsruimtes van het museum. Vier jongens uit België vielen de leerlingen uit Eersel lastig. Ze volgden de meisjes (13 en 14 jaar) tot aan de toiletten en begonnen daar ongevraagd met aanraken. Volgens Omroep Brabant zaten de jongens vooral aan de billen en de borsten van de slachtoffers. Ook vier meisjes uit het Belgische Tongeren zijn betast.</p>
<p>De dames stapten direct naar hun leerkracht, waarna het museum en de politie werden ingelicht. Vijf agenten kwamen naar Technopolis om de slachtoffers te verhoren. Ook lukte het de politie om de vier daders (twee van 13 en twee van 14 jaar) te achterhalen. Het is niet bekend of zij nog voor de jeugdrechter moeten verschijnen.</p>
<h3>Voorkomen</h3>
<p>Scholen in de buurt van Eersel reageren geschokt op het nieuws. Al denken ze dat de kans klein is dat zoiets nu veel vaker gaat gebeuren. ‘Op een middelbare school gebeurt heel veel, maar ik denk dat dit gaat om een incident’, vertelt een woordvoerder van het Pius X-College in Bladel. ‘Je kunt leerlingen niet voorbereiden op zoiets. En voorkomen is ook lastig, je gaat natuurlijk niet met ze mee naar de wc!’</p>
<p>Maar wat nu? Volgens een woordvoerder van het Sondervick College in Veldhoven kan de middelbare school in Eersel het incident niet negeren. ‘Het is nu zo in het nieuws, ze moeten er over praten en voor nazorg zorgen. Ik weet ook wel zeker dat de school een jeugdmaatschappelijk werker heeft ingeschakeld.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
