---
id: 9007b664e5d74178aba5ad2d4331e782
type: nieuws
layout: post
title: "Mount Everest is gekrompen"
permalink: /nieuws/mount-everest-is-gekrompen/
date: 2022-05-11T19:16:41.067Z
author: 7biA1WiYB
excerpt: "De aardbeving in Nepal heeft niet alleen veel mensen verdriet gebracht. Ook de hoogste berg ter wereld is niet meer hetzelfde. Door de botsing van twee aardplaten vorige week zaterdag is de Mount Everest (8.848 meter) 2,5 centimeter gekrompen.  "
seo:
  description: "Mount Everest is gekrompen"
  title: "Mount Everest is gekrompen"
---
De aardbeving in Nepal heeft niet alleen veel mensen verdriet gebracht. Ook de hoogste berg ter wereld is niet meer hetzelfde. Door de botsing van twee aardplaten vorige week zaterdag is de Mount Everest (8.848 meter) 2,5 centimeter gekrompen.  

    <p>Nepal ligt op de grens van twee aardplaten: de India-plaat en de Eurazië-plaat. Deze platen knalden zo’n zestig miljoen jaar geleden voor het eerst op elkaar. Door die klap is de hoogste berg ontstaan. Maar daar bleef het niet bij. De platen bewegen nog steeds en de Himalaya groeit elk jaar ongeveer een centimeter, doordat de India-plaat de Eurazië-plaat ietsje omhoog duwt.<br><br><strong>Satellietfoto’s</strong><br>Vorige week zaterdag botsten de aardplaten opeens heel hard op elkaar. Zo hard dat er een hevige aardbeving ontstond. Minstens 8.413 mensen overleefden die klap niet. Nog eens 17.576 mensen raakten gewond. De aardbeving heeft veel levens en gebouwen verwoest.</p>
<p>Ook het natuurlijke landschap is veranderd. Sommige gebieden liggen nu hoger dan eerst, anderen zijn door de klap juist gezakt, ontdekten ruimte-onderzoekers vorige week op satellietfoto’s.<br><br><strong>Hoger en lager</strong><br>De onderzoekers vergeleken ruimtefoto’s van Nepal van vóór de aardbeving en die van daarna. Daarop zagen ze dat de hoofdstad Kathmandu nu ongeveer een meter hoger ligt dan voor de klap en twee meter opzij is geschoven. De Mount Everest ligt wat noordelijker en is juist 2,5 centimeter gedaald.<br><br><strong>Beter voorspellen</strong><br>De satellietfoto’s worden niet alleen gebruikt om te meten hoe hoog een gebied ligt. Ze vertellen hulpverleners ook welke gebieden het hardst getroffen zijn. De onderzoekers hopen dat ze met deze metingen aardbevingen in de toekomst beter kunnen voorspellen.</p>  
