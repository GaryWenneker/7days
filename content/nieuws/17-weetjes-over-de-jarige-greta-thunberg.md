---
id: b71571feb34a4809a37c6d47c3dc896f
type: nieuws
layout: post
title: "17 weetjes over de jarige Greta Thunberg"
permalink: /nieuws/17-weetjes-over-de-jarige-greta-thunberg/
date: 2022-05-11T19:16:41.067Z
author: 7biA1WiYB
excerpt: "De Zweedse klimaatactiviste Greta Thunberg mag vandaag zeventien kaarsjes uitblazen! Ter ere van haar verjaardag zetten we zeventien weetjes over de jarige job bij elkaar. Wist je dat...  "
seo:
  description: "17 weetjes over de jarige Greta Thunberg"
  title: "17 weetjes over de jarige Greta Thunberg"
---
De Zweedse klimaatactiviste Greta Thunberg mag vandaag zeventien kaarsjes uitblazen! Ter ere van haar verjaardag zetten we zeventien weetjes over de jarige job bij elkaar. Wist je dat...  

    <p>1. Thunberg raakte bekend toen ze besloot om in 2018 na de zomervakantie tot de Zweedse parlementsverkiezingen op 9 september 2018 elke schooldag te staken. Dat deed ze met een spandoek buiten het Zweeds parlement.</p>
<p>2. Al vroeg was de Zweedse activiste sterk geïnteresseerd in milieu en wetenschap. Ze overtuigde haar gezinsleden om veganistisch te eten, te consuminderen en niet meer te reizen met het vliegtuig. Allemaal om de koolstofvoetafdruk te verminderen.</p>
<p>3. In een interview met Amy Goodman van <em>Democracy Now </em>zei Thunberg dat het idee van een schoolstaking voor het eerst bij haar opkwam na de Schietpartij op Stoneman Douglas High School (op 14 februari 2018, red.).</p>
<p>4. Toen Greta in mei 2018 een schrijfwedstrijd van <em>Svenska Dagbladet </em>had gewonnen, opperde iemand van de milieugroep Fossil Free Dalsland om een schoolstaking als actiemiddel in te zetten. Greta vond dat een goed idee, maar kreeg weinig steun van de milieugroep. Toen besloot ze de staking in haar eentje op te zetten.</p>
<p>5. Greta’s ouders vonden een klimaatstaking in haar eentje niet zo'n goed idee. Dat veranderde echter toen ze zagen hoe ze na een jarenlange depressie weer opbloeide. Sindsdien zijn ze haar grootste supporters.</p>
<p>6. Begin 2019 was Thunberg uitgenodigd om te spreken op het <em>World Economic Forum.</em> De Zweedse tiener koos voor een 32 uur durende treinreis. De overige 1500 deelnemers kwamen met privévliegtuigen naar het congres.</p>
<p>7. In het centrum van Brussel vind je in de Vlierwijk een muurschildering van Thunberg. Deze werd gemaakt door kunstenaar Encq, ook gekend als Henk De Ruddere, zie foto hieronder.<div class="media media-element-container media-default"><div id="file-539400" class="file file-image file-image-jpeg">

        
  
  <div class="content">
    <img alt="Encq greta" title="Foto: ANP" height="3120" width="4680" class="media-element file-default" data-delta="3" src="https://original.sevendays.nl/sites/default/files/ANP-371934401.jpg">  </div>

  
</div>
</div>
<p>8. Thunberg werd begin maart 2019 in Zweden uitgeroepen tot Vrouw van het Jaar. Dat was niet de eerste krant in het land die dat deed. <em>Aftonbladet</em> <em>Expressen </em>riep Thunberg eerder ook al tot vrouw van het jaar uit.</p>
<p>9. Op 13 maart 2019 werd Greta Thunberg genomineerd voor de Nobelprijs voor de Vrede door drie Noorse parlementsleden.</p>
<p>10. In augustus 2019 kreeg Thunberg de <em>Game Changer Of The Year</em>-award van het Britse tijdschrift <em>GQ</em>.</p>
<p>11. In september 2019 ontving Thunberg (samen met Fridays for Future) in Washington de prijs 'Ambassadeurs van het Geweten' van Amnesty International. Ze kreeg de prijs van Kumi Naidoo, secretaris-generaal van de mensenrechtenorganisatie.</p>
<p>12. In 2019 werd een kever naar haar genoemd, de Nelloptodes gretae.</p>
<p>13. Op 20 november 2019 kreeg Thunberg samen met Divina Maloum de Internationale Kindervredesprijs. Ze kon de prijs niet zelf in ontvangst nemen omdat ze bezig was aan een overtocht van de Verenigde Staten naar Europa. Per <a href="https://original.sevendays.nl/nieuws/greta-op-catamaran-naar-klimaattop" target="_blank">zeilboot </a>reisde ze naar de kimaatconferentie van Madrid 2019 die eigenlijk plaats zou vinden in Chili.<div class="media media-element-container media-default"><div id="file-539399" class="file file-image file-image-jpeg">

        
  
  <div class="content">
    <img alt="greta zeilboot" title="Foto: ANP" height="1750" width="2625" class="media-element file-default" data-delta="2" src="https://original.sevendays.nl/sites/default/files/ANP-402713455.jpg">  </div>

  
</div>
</div>14. Door het tijdschrift <em>Time </em>werd Greta op 11 december 2019 uitgeroepen tot <a href="https://original.sevendays.nl/nieuws/time-person-year-greta-thunberg" target="_blank">Persoon van het Jaar 2019</a>.
<p>15. De moeder van Greta heet Malena Ernman. Zij is een Zweedse operazangeres en deed mee aan het Eurovisiesongfestival in 2009.</p>
<p>16. Tijdens een TEDx-conferentie in Stockholm in 2018 vertelde Greta dat ze is gediagnosticeerd met obsessieve-compulsieve stoornis, selectief mutisme, ADHD en Asperger. De reden dat ze zich zo vastbijt in haar klimaatactivisme heeft deels te maken met haar autisme stelt ze.</p>
<p>17. Haar zeventiende verjaardag vierde Greta Thunberg niet met taart, maar met een urenlange protestactie bij het parlement in Stockholm.</p>  
