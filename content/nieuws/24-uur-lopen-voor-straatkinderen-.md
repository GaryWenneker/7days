---
id: c865341f843e49cc9475f22b4bb1afb7
type: nieuws
layout: post
title: "24 uur lopen voor straatkinderen "
permalink: /nieuws/24-uur-lopen-voor-straatkinderen-/
date: 2022-05-11T19:16:41.067Z
author: Valerievan Vliet
auteur: Valerie van Vliet
avatar: /sites/default/files/styles/node_author/public/Foto%20Valerie.jpg?itok=JJKtHUUV
rubrieken:
  - nieuws
excerpt: "24 uur lang lopen voor het goede doel. Dat gaat de dertienjarige Riley dit weekend doen. Met The Hike wil hij geld ophalen voor straatkinderen op Kaapverdië. ‘Een kind hoort niet op straat.’  "
seo:
  description: "24 uur lopen voor straatkinderen "
  title: "24 uur lopen voor straatkinderen "
---
24 uur lang lopen voor het goede doel. Dat gaat de dertienjarige Riley dit weekend doen. Met The Hike wil hij geld ophalen voor straatkinderen op Kaapverdië. ‘Een kind hoort niet op straat.’  

    <p>Wie Riley spreekt, weet meteen waarvoor hij loopt. De sportieveling raakt maar niet uitgepraat over de arme straatkinderen op Kaapverdië, een eilandengroep voor de westkust van Afrika. In het RTL-programma <em>Helemaal het Einde!</em> zag hij hoe de kinderen daar leven. ‘Marieke en Matthijs van Berkel, die voor het programma naar Kaapverdië zijn verhuisd, zijn goede vrienden van ons. Zij hebben <em>The Hike</em> samen met SOS Kinderdorpen georganiseerd. Het leek mij supervet om eraan mee te doen. Een kind hoort niet op straat. Het is voor de straatkinderen daar óverleven in plaats van leven. Wat voor ons in Nederland heel normaal is, dat is voor hen een droom. En die droom wil ik heel graag laten uitkomen.’</p>
<h3>Vliegen</h3>
<p>Op 20 en 21 oktober vindt <em>The Hike</em> plaats op het eiland São Vicente. ‘Ik heb heel veel getraind want het wordt wel pittig. Als ik loop om een betere conditie te krijgen, houd ik het niet vol. Maar nu ik het doe om straatkinderen te helpen, lukt het wel. Dan denk ik: zij hebben het veel zwaarder dan ik. Waarom loop ik nou te piepen over 24 uur?  Ik denk dat ik het wel vol ga houden.’</p>
<p><div class="media media-element-container media-default"><div id="file-534972" class="file file-image file-image-jpeg">

        
  
  <div class="content">
    <img alt="Kinderdorp Assomada" title="Foto: SOS-kinderdorpen" height="3633" width="5452" style="height: 534px; width: 800px;" class="media-element file-default" data-delta="1" src="/sites/default/files/kinderdorp%20Assomada.jpg">  </div>

  
</div>
</div>
<h3>24 uur</h3>
<p>Tijdens die 24 uur lopen de deelnemers langs de uitgestrekte Kaapverdische landschappen. Ook maken ze kennis met de cultuur en het werk dat SOS Kinderdorpen daar doet. De organisatie zorgt ervoor dat kinderen weer in een familie kunnen opgroeien (zoals hierboven). De uitdaging moet wel een beetje menselijk blijven dus mogen de deelnemers af en toe slapen op de daarvoor ingerichte plekken langs de route. Bovendien zijn er verzorgingsposten met water, sportdrank en eten.</p>
<h3>Heel knap</h3>
<p>Met het vinden van sponsoren is Riley ook al goed op weg. Hij heeft al bijna 4000 euro! 'Voor 1200 euro kun je een kind een jaar lang helpen. Met voedsel, onderdak, scholing en verzorging. Familie en vrienden vinden het heel knap dat ik dit ga doen en zeggen dat het ook heel erg bij me past. Ik wilde vroeger altijd al mensen in arme landen helpen.’ Afgelopen maandag vloog hij in zijn eentje naar Kaapverdië. ‘Het ticket heb ik voor een deel zelf betaald van mijn spaargeld en de rest betaalden mijn ouders. Ik slaap bij Marieke en Matthijs dus dat kost verder niets. Zo gaat al het geld dat ik ophaal naar de straatkinderen.’ Klik <a href="https://www.sosthehike.nl/actie/riley-groeneveld" target="_top">hier</a> om de actuele stand van Rileys geldbedrag te zien.</p>  
