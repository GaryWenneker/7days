---
id: e1db1c48069745e79aad3af04d9b8c5f
type: nieuws
layout: post
title: "Beraamt topcrimineel Raghi aanslag op Peter R. de Vries?"
permalink: /nieuws/beraamt-topcrimineel-raghi-aanslag-op-peter-r-de-vries/
date: 2022-05-11T19:16:41.067Z
author: 7biA1WiYB
excerpt: "Als gevolg van een aantal uitspraken over voortvluchtige topcrimineel Ridouan Taghi zou Peter R. de Vries op de dodenlijst staan. Volgens de misdaadverslaggever heeft Taghi opdracht gegeven om hem te liquideren. Dat laat hij weten in een gesprek met nieuwssite Nu.nl.  "
seo:
  description: "Beraamt topcrimineel Raghi aanslag op Peter R. de Vries?"
  title: "Beraamt topcrimineel Raghi aanslag op Peter R. de Vries?"
---
Als gevolg van een aantal uitspraken over voortvluchtige topcrimineel Ridouan Taghi zou Peter R. de Vries op de dodenlijst staan. Volgens de misdaadverslaggever heeft Taghi opdracht gegeven om hem te liquideren. Dat laat hij weten in een gesprek met nieuwssite Nu.nl.  

    <p>Een aantal weken geleden heeft De Vries van het Openbaar Ministerie (OM) te horen gekregen dat Taghi een huurmoordenaar betaald heeft om hem van het leven te beroven. Aan <a href="https://www.nu.nl/binnenland/5891064/peter-r-de-vries-staat-op-dodenlijst-van-topcrimineel-ridouan-taghi.html" target="_blank">Nu.nl </a>vertelt hij: 'Ik kan nu niet anders dan dit in de publiciteit brengen. Als jij van plan bent een bank te beroven en je hoort op de radio dat de bank van het plan weet, zul je je ook bedenken', zegt de misdaadverslaggever. </p>
<p>De Vries hoopt door de informatie naar buiten te brengen dat de dreiging stukgemaakt wordt.</p>
<h3>Niet de eerste</h3>
<p>De Vries is niet de eerste journalist die door de topcrimineel bedreigd zou worden. Ook misdaadverslaggever John van den Heuvel zou bedreigd worden door Taghi. Hij kon hierdoor bijvoorbeeld een tijd niet naar de studio van <em>RTL Boulevard</em> komen. De misdaadjournalist wordt nog steeds dag en nacht in de gaten gehouden, door de Dienst Koninklijke en Diplomatieke Beveiliging (DKDB).</p>
<p>Taghi wordt door justitie verantwoordelijk gehouden voor het uit laten voeren van meerdere liquidaties op onder anderen Samir Erraghib (in 2016) en Hakim Changachi (in 2017). De groep rondom Taghi zou ook verantwoordelijk zijn voor het doodschieten van misdaadverslaggever Martin Kok (in 2016).</p>
<p>Daarnaast zou de voortvluchtige crimineel ook de aanslag op <em>De Telegraaf</em> - waarbij een man met een auto het pand van de redactie binnenreed en daarna diezelfde auto in brand stak (in 2018) - hebben laten uitvoeren.</p>
<h3>100.000 euro</h3>
<p>De tip die leidt tot de arrestatie van de voortvluchtige Taghi wordt beloond met 100.000 euro.</p>  
