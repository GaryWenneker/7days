---
id: e4ce158f0bf8422186ec2a5c8b86029e
type: nieuws
layout: post
title: "Japan krijgt nieuwe keizer en nieuwe jaartelling"
permalink: /nieuws/japan-krijgt-nieuwe-keizer-en-nieuwe-jaartelling/
date: 2022-05-11T19:16:41.067Z
author: 7biA1WiYB
excerpt: "Het is vandaag een belangrijke dag in Japan. Voor het eerst in tweehonderd jaar treedt een keizer af. Keizer Akihito (85) stopt omdat hij zijn werk te zwaar vindt. Zijn zoon Naruhito (59) volgt hem op. En met een nieuwe keizer verandert er veel in het land. De jaartelling bijvoorbeeld.   "
seo:
  description: "Japan krijgt nieuwe keizer en nieuwe jaartelling"
  title: "Japan krijgt nieuwe keizer en nieuwe jaartelling"
---
Het is vandaag een belangrijke dag in Japan. Voor het eerst in tweehonderd jaar treedt een keizer af. Keizer Akihito (85) stopt omdat hij zijn werk te zwaar vindt. Zijn zoon Naruhito (59) volgt hem op. En met een nieuwe keizer verandert er veel in het land. De jaartelling bijvoorbeeld.   

    <p>Akihito zit al dertig jaar op de troon. Hij heeft last van kwaaltjes en wil graag met pensioen. Dat is bijzonder want keizer ben je in Japan eigenlijk voor het leven. Speciaal om Akihito een rustige oude dag te gunnen moest de keizerlijke wet zelfs speciaal veranderd worden.</p>
<h3>Jaar 1</h3>
<p>Vanaf morgen wordt hij opgevolgd door zijn zoon, kroonprins Naruhito. En die opvolging is nog een heel gedoe. Een nieuwe keizer betekent in Japan namelijk een heel nieuw tijdperk. Met een nieuwe naam en zelfs een jaartelling die vanaf morgen weer vanaf het jaar 1 begint.</p>
<p>De naam van het nieuwe tijdperk werd al eerder bekendgemaakt. Het wordt ‘Reiwa’. ‘Rei’ betekent ‘gelukkig’ en ‘wa’ betekent ‘vrede’. De naam is volgens de officiële verklaring afkomstig uit een gedicht over pruimenbloesem uit de 8e eeuw. De periode van Akihito heette 'Heisei', wat zoiets als ‘vrede scheppen’ betekent. Dat tijdperk heeft 31 jaar geduurd. De aftredende keizer zelf krijgt na zijn overlijden ook die naam. Dan gaat hij de geschiedenisboeken in als keizer Heisei, naar ‘zijn’ tijdperk.</p>
<p><div class="media media-element-container media-default"><div id="file-537032" class="file file-image file-image-jpeg">

        
  
  <div class="content">
    <img height="1912" width="2500" class="media-element file-default" data-delta="1" src="https://7dagen.netlify.app/sites/default/files/ANP-71994149.jpg" alt="">  </div>

  
</div>
</div><em>De nieuwe keizer Naruhito en zijn vrouw.</em>  
