---
id: 8d77e84d63c8498eaabd95a3ff974459
type: nieuws
layout: post
title: "Populair: rijden op je zeventiende"
permalink: /nieuws/populair-rijden-op-je-zeventiende/
date: 2022-05-11T19:16:41.067Z
author: 7biA1WiYB
excerpt: "Het wemelt op de snelweg van de minderjarigen. Dat blijkt uit cijfers van het Centraal Bureau Rijvaardigheidbewijzen (CBR). Deze week slaagde de honderdduizendste zeventienjarige voor het rijbewijs.  "
seo:
  description: "Populair: rijden op je zeventiende"
  title: "Populair: rijden op je zeventiende"
---
Het wemelt op de snelweg van de minderjarigen. Dat blijkt uit cijfers van het Centraal Bureau Rijvaardigheidbewijzen (CBR). Deze week slaagde de honderdduizendste zeventienjarige voor het rijbewijs.  

    <p>De zeventienjarigen deden allemaal mee aan 2toDrive. Dat experiment begon in 2011. Het idee is simpel: zodra je zeventien kaarsjes op je verjaardagstaart hebt uitgeblazen, mag je afrijden. Slaag je? Dan mag je een jaar lang onder begeleiding de snelweg op. Deze week werd bekend dat er inmiddels honderdduizend jongeren op die manier hun rijbewijs hebben gehaald.</p>
<p><strong>Brokkenpiloten</strong><br>In Zweden, Noorwegen, Letland, Groot-Brittannië, Frankrijk en Duitsland zitten zeventienjarigen al langer achter het stuur. Nederland wilde dat ook uitproberen. Uit onderzoek bleek namelijk dat bij één op de vijf ernstige ongelukken een jongere betrokken is. De bedenkers van 2toDrive hopen dat dat minder wordt als zeventienjarigen al vroeg rijervaring opdoen. In Duitsland is het experiment in elk geval geslaagd: daar veroorzaken jonge mensen veel minder brokken en boetes. Of het in Nederland net zo uitpakt, wordt in mei bekend gemaakt.</p>
<p><strong>Rijregeltjes:</strong><br>- Op je zestiende mag je je theorie examen halen<br>- Als je 16,5 bent, kun je met rijlessen beginnen<br>- Vanaf 17 jaar mag je onder begeleiding de weg op<br>- Je begeleider moet minstens 27 jaar zijn<br>- Hij of zij moet minimaal vijf jaar een rijbewijs hebben<br>- Je mag als zeventienjarige niet in het buitenland de weg op</p>  
