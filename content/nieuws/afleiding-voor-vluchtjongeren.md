---
id: 8b3b3701689f4b0692e3aa622b6b82ba
type: nieuws
layout: post
title: "Afleiding voor vluchtjongeren"
permalink: /nieuws/afleiding-voor-vluchtjongeren/
date: 2022-05-11T19:16:41.067Z
author: 7biA1WiYB
excerpt: "Hun hoofd zit vol heimwee. Ze hebben een heftige reis achter de rug. En vaak vervelen ze zich kapot in het opvangcentrum. 2015 was een zwaar jaar voor de 13.765 jonge vluchtelingen in Nederland. Drie hulporganisaties gaan ze vanaf deze maand helpen.  "
seo:
  description: "Afleiding voor vluchtjongeren"
  title: "Afleiding voor vluchtjongeren"
---
Hun hoofd zit vol heimwee. Ze hebben een heftige reis achter de rug. En vaak vervelen ze zich kapot in het opvangcentrum. 2015 was een zwaar jaar voor de 13.765 jonge vluchtelingen in Nederland. Drie hulporganisaties gaan ze vanaf deze maand helpen.  

    <p>Meestal organiseren Unicef, War Child en Save the Children acties voor kinderen en jongeren in verre oorlogslanden. Maar in december hebben de drie Nederlandse hulporganisaties voor het eerst in de geschiedenis besloten om samen alle jonge asielzoekers in Nederland te gaan helpen.</p>
<p><strong>'Alles kwijt'</strong><br>Dat zijn er veel op dit moment. Nog nooit kwamen er zo veel vluchtelingen naar ons land als afgelopen jaar. Ruim 54.000 mensen hebben hier asiel aangevraagd, veruit de meesten komen uit Syrië.<br><br>‘Veel van die kinderen en jongeren hebben thuis nare dingen meegemaakt. Ook hebben ze een spannende reis achter de rug’, legt Peter Schouten van War Child uit. ‘Daarnaast missen ze hun familie, vrienden en vriendinnen. Ze zijn bijna alles kwijt. En meestal kunnen ze nog niet meteen naar school.’</p>
<p><div class="media media-element-container media-default"><div id="file-14829" class="file file-image file-image-jpeg">

        
  
  <div class="content">
    <img title="Foto: ANP" height="503" width="850" class="media-element file-default" src="https://original.sevendays.nl/sites/default/files/ANP-34979167_1_0.jpg" alt="">  </div>

  
</div>
</div><br><strong>Stop de verveling</strong><br>Wat dan helpt? ‘Afleiding, natuurlijk!’ zegt Schouten. ‘Dat zou jij ook willen, toch? Deze week gaan vrijwilligers aan de slag op vijf verschillende opvangplekken. Als dat goed gaat, helpen we daarna nog meer jonge vluchtelingen.’
<p>De mensen van de drie hulporganisaties gaan wekelijks leuke dingen met ze doen. Dansen, acteren, voetballen, DIY'en. ‘Dat lucht op en leidt af’, legt Schouten uit. ‘Bovendien kunnen de vrijwilligers tijdens die activiteiten goed zien hoe de jongeren zich echt voelen. Als iemand steeds agressief of juist angstig wordt, heeft-ie misschien wat extra hulp nodig.'<br><br><strong>Vrolijk nieuwjaar </strong><br>De drie organisaties hopen dat alle jonge vluchtelingen door hun actie snel weer een normaal leven krijgen. En dat 2016 een vrolijker jaar voor hen wordt.   </p>
<p><em>Hoeveel vluchtelingen mogen er volgens Nederlandse jongeren eigenlijk naar Nederland komen? Is iedereen welkom, of moeten de grenzen dicht? Dat lees je <a href="https://original.sevendays.nl/nieuws/jongeren-positiever-over-vluchtelingen-dan-volwassenen">hier</a>.</em></p>  
