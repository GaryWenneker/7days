---
id: 36521cabd12b46b381baa1e0e4bc912a
type: nieuws
layout: post
title: "Politiemol blijft voorlopig in de cel"
permalink: /nieuws/politiemol-blijft-voorlopig-in-de-cel/
date: 2022-05-11T19:16:41.067Z
author: 7biA1WiYB
excerpt: "Politiemol Mark M. blijft nog zeker tot 1 juni in de cel zitten. Hij wordt er van verdacht geheime informatie van de politie aan criminelen te hebben verklapt. Het Openbaar Ministerie onderzoekt de zaak nu en zolang ze daar nog mee bezig is, blijft M. vastzitten. Hoe zit het ook alweer met de politiemol? Alles op een rijtje.  "
seo:
  description: "Politiemol blijft voorlopig in de cel"
  title: "Politiemol blijft voorlopig in de cel"
---
Politiemol Mark M. blijft nog zeker tot 1 juni in de cel zitten. Hij wordt er van verdacht geheime informatie van de politie aan criminelen te hebben verklapt. Het Openbaar Ministerie onderzoekt de zaak nu en zolang ze daar nog mee bezig is, blijft M. vastzitten. Hoe zit het ook alweer met de politiemol? Alles op een rijtje.  

    <ul><li>
<p>Mark M. is een oud-politiemedewerker. Tijdens zijn werk daar had hij toegang tot vertrouwelijke informatie. Daar vallen bijvoorbeeld documenten onder die bij moordzaken horen. Supergeheime informatie, waarvan je niet wilt dat die in handen van verdachten of (andere) criminelen valt. Want als een misdadiger weet dat de politie hem in de smiezen houdt, dan houdt-ie zich wel gedeisd of vlucht hij misschien. <strong>M. zorgde ervoor dat criminelen aan de geheime informatie konden komen.</strong><br> </p>
</li>
<li>
<p>Hij deed dat door een soort ‘abonnementen’ aan te bieden. <strong>Tegen betaling</strong> konden criminelen informatie van hem krijgen. M. verkocht zo’n 48 abonnementen en verdiende daar goed mee: ongeveer 842.000 euro. En dat terwijl M. helemaal geen toegang had mogen hebben tot de informatie.<br> </p>
</li>
<li>
<p>Voordat een agent bij de informatie mag, moet hij namelijk een <strong>Verklaring Geen Bezwaar (VGB)</strong> hebben gekregen van veiligheidsdienst AIVD. Zo weet de politie wie betrouwbaar is. Politiemol Mark M. had die verklaring niet, omdat zijn vrouw uit Oekraïne komt. Dat land deelt geen informatie met Nederland, dus kon de AIVD niet inschatten of M. (en zijn vrouw) betrouwbaar waren. Toch bleef Mark M. tot oktober 2011 op zijn plek. Toen pas werd duidelijk dat er geen groen licht was van de AIVD en werd hij direct overgeplaatst naar de verkeerspolitie.<br> </p>
</li>
</ul><p><div class="media media-element-container media-default"><div id="file-17454" class="file file-image file-image-jpeg">

        
  
  <div class="content">
    <img title="Foto: ANP" height="668" width="850" class="media-element file-default" src="https://7dagen.netlify.app/sites/default/files/7D%20Politiemol%20ANP-34580847.jpg" alt="">  </div>

  
</div>
</div>
<ul><li>
<p>Maar er werd <strong>weer een fout</strong> gemaakt: M. hield ook op zijn nieuwe werkplek toegang tot de geheime informatie. Zijn rechten om in de 'Google van de politie', BlueView, te duiken, waren niet ingetrokken. Hij deelde de informatie nog steeds tegen betaling met criminelen.<br> </p>
</li>
<li>
<p>Van dat geld leefde hij in <strong>luxe</strong>: hij reed in dure auto’s, droeg peperdure kleding en reisde naar Oekraïne en Curaçao. Op die laatste vakantielocatie werd hij gevolgd door een undercoverteam van de politie.<br> </p>
</li>
<li>
<p>Die waren hem op het spoor gekomen toen een autodealer werd opgepakt. De autoverkoper waste geld voor criminelen wit. M. werd<strong> in september opgepak</strong>t. De politie vond toen 235.000 euro in zijn huis.<br> </p>
</li>
<li>
<p>Daarna begon het Openbaar Ministerie met een onderzoek naar de zaak. M. bleef tijdens dat onderzoek in de cel en zal dat ook blijven nu het onderzoek nog langer duurt. <strong>De rechter denkt dat M. anders vlucht</strong>, om zijn straf te ontlopen. Het OM verwacht dat het onderzoek in juli is afgerond. Op 1 juni bekijkt de rechter nog eens of M. in afwachting van zijn rechtszaak vrij kan komen.<br> </p>
</li>
<li>
<p>De hele zaak is pijnlijk voor de politie, helemaal toen later bleek dat <strong>nog veel meer mensen niet goed gescreend zijn</strong>. Zeker 118 van de 1600 politiemensen die toegang hebben tot geheime informatie hadden geen Verklaring Geen Bezwaar. Daarnaast gaven leidinggevenden van Mark M. meerdere keren aan dat hij zijn werk niet goed deed. Daar is niets mee gedaan. Na de zaak rondom Mark M. werden alle politiemedewerkers opnieuw gescreend.<br> </p>
</li>
<li>
<p>In 2014 was het overigens helemaal niet moeilijk om toegang te krijgen tot vertrouwelijke politie-informatie. Toen stonden tientallen documenten per ongeluk <strong>open en bloot</strong> op <a href="http://tweakers.net/nieuws/99771/tientallen-vertrouwelijke-recherchedocumenten-waren-vindbaar-via-zoekmachines.html" target="_blank">internet</a>. <br> </p>
</li>
</ul><p><em>Geïnspireerd door het lezen van dit artikel maakte scholier Marius G (15) de bovenste politiemol-afbeelding voor ons. </em></p>
<p><em>Altijd op de hoogte blijven van nieuws waar jij als jongere iets mee kunt? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement</a> op de krant!</em></p>  
