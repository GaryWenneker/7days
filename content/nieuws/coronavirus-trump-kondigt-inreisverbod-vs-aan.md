---
id: 0d501db94a9b44888261e814792ce097
type: nieuws
layout: post
title: "Coronavirus: Trump kondigt inreisverbod VS aan"
permalink: /nieuws/coronavirus-trump-kondigt-inreisverbod-vs-aan/
date: 2022-05-11T19:16:41.067Z
author: 7biA1WiYB
excerpt: "Om verdere verspreiding van het coronavirus in de VS tegen te gaan, komt president Donald Trump nu onverwacht met een strenge maatregel: een inreisverbod voor reizigers uit Europa.  "
seo:
  description: "Coronavirus: Trump kondigt inreisverbod VS aan"
  title: "Coronavirus: Trump kondigt inreisverbod VS aan"
---
Om verdere verspreiding van het coronavirus in de VS tegen te gaan, komt president Donald Trump nu onverwacht met een strenge maatregel: een inreisverbod voor reizigers uit Europa.  

    <p>President Trump kreeg afgelopen dagen veel kritiek. Hij leek de gevaren van het coronavirus niet erg serieus te nemen, was onduidelijk over maatregelen die hij al genomen had en gaf vooral anderen (China, Europa) de schuld door Covid-19 een '<a href="https://edition.cnn.com/2020/03/12/politics/donald-trump-coronavirus-europe-travel/index.html" target="_blank">buitenlands virus</a>' te noemen.</p>
<p>Nu het <a href="https://www.who.int/emergencies/diseases/novel-coronavirus-2019/events-as-they-happen" target="_blank">aantal besmettingen</a> in de VS omhoog gaat, maken veel mensen zich zorgen. Amerikaanse ziekenhuizen zouden al die extra patiënten niet kunnen behandelen en ook zouden er te weinig testmiddelen zijn waarmee artsen kunnen vaststellen of iemand besmet is.</p>
<h3>Inreisverbod</h3>
<p>Gisteren - op de dag dat de Wereldgezondheidsorganisatie de verspreiding van Covid-19 voor het eerst een pandemie (wereldwijde epidemie) noemde - kondigde Trump een inreisverbod voor mensen uit Europa aan. Het gaat vrijdagnacht in en duurt dertig dagen. Dat betekent dat er in die periode geen vluchten tussen 26 landen in Europa en de VS zullen zijn. Ook Nederland valt daaronder. Het inreisverbod geldt niet voor Amerikaanse reizigers. Zij mogen na controle wel het land in. Amerikanen krijgen ook het advies om niet naar het buitenland te reizen.</p>
<p>Het nieuws kwam onverwacht en zorgde vandaag voor onrust en drukte op Schiphol. Wekelijks vertrekken daar zo'n tweehonderd vluchten naar de VS.</p>
<p>Europese media en de Europese commissie reageerden negatief: 'Het besluit is "eenzijdig en zonder overleg" genomen', staat in een EU-verklaring.</p>
<h3>Nepnieuws</h3>
<p>Het Witte Huis vroeg grote Amerikaanse techbedrijven gisteren om hulp bij de aanpak van verspreiding van nepnieuws over het virus. Bedrijven zoals Amazon, Apple, Facebook, Google, Microsoft en Twitter zouden duidelijk aan moeten geven of berichten over het virus betrouwbaar zijn. Zo niet, dan moet de informatie verwijderd worden.</p>
<p>De bedrijven zouden hun technologie ook moeten inzetten om mensen te helpen die thuis moeten blijven, én om in kaart te brengen hoe het virus zich verspreidt.</p>
<p>Overal in de VS zijn bijeenkomsten, festivals en beurzen geannuleerd. Ook de grote gamebeurs E3 in Los Angeles is afgelast.</p>  
