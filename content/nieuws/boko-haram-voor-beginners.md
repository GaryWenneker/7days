---
id: 628b1fa79ed440f1b1a8bf83a2b0942a
type: nieuws
layout: post
title: "Boko Haram voor beginners"
permalink: /nieuws/boko-haram-voor-beginners/
date: 2022-05-11T19:16:41.067Z
author: 7biA1WiYB
excerpt: "Ruim honderdvijftig doden vorige week. Dik tachtig lijken in de drie weken daarvoor. Honderden slachtoffers rond kerst. Boko Haram zaait dood en verderf in Nigeria. Vijf vragen over deze nietsontziende, islamitische terreurgroep.  "
seo:
  description: "Boko Haram voor beginners"
  title: "Boko Haram voor beginners"
---
Ruim honderdvijftig doden vorige week. Dik tachtig lijken in de drie weken daarvoor. Honderden slachtoffers rond kerst. Boko Haram zaait dood en verderf in Nigeria. Vijf vragen over deze nietsontziende, islamitische terreurgroep.  

    <p><strong>Wat betekent Boko Haram?</strong></p>
<p>Zoiets als ‘Westerse opvoeding is verboden’. En dat kun je vrij letterlijk nemen. De leden van Boko Haram mogen alleen religieuze gewaden dragen, dus geen shirts en broeken. Ze mogen niet stemmen. Ook uit den boze: je kinderen naar een staatsschool sturen. Veel te westers. Boko Haram is trouwens een koosnaam. De officiële naam van de groep is een stuk langer: Jama’atu Ahlis Sunna Lidda'awati wal-Jihad. Oftewel: mensen die de leer van de profeet en de jihad verspreiden. <br><br><strong>Welke aanslagen heeft Boko Haram in Nigeria gepleegd? </strong><br>Tja, welke niet? Precies een week geleden sloegen ze toe in de noordelijke miljoenenstad Kano. Op vier verschillende politiebureaus ontploften ongeveer twintig bommen. Op andere plekken schoten mannen wild om zich heen. Er vielen 178 doden. Daarmee was het de bloedigste aanval tot nu toe. Met kerst waren er meerdere aanslagen op kerken, onder meer in de hoofdstad Abuja. En in augustus vorig jaar pleegde Boko Haram een bomaanslag op het kantoor van de Verenigde Naties in de hoofdstad Abuja. Daarbij vielen tientallen doden. <br><br><strong>Waarom al dat geweld? Wat wil Boko Haram?</strong><br>Sharia-wetgeving voor heel Nigeria. Nu gelden de strenge, islamitische wetten alleen in het noorden van Nigeria, waar de meeste moslims wonen. Als het aan Boko Haram ligt, moeten ook de christenen in het zuiden eraan geloven. Een ander doel van Boko Haram is het noorden van Nigeria zuiveren van christenen. In januari zei een leider van de groep dat christenen drie dagen de tijd hadden om hun koffers te pakken. Veel mensen hebben dat inmiddels ook gedaan. Ze zijn bang voor nog meer aanslagen. </p>
<p><strong>Een leider? Wie is de baas dan?</strong><br>Er is geen grote baas. Tenminste, daar lijkt het op. Want niemand weet precies hoe groot Boko Haram is en of het eigenlijk wel één groep is. Zeker is dat de club in 2002 is opgericht in de noordelijke plaats Maiduguri, door de imam Mohammed Yusuf. Het begon allemaal vrij onschuldig, met een moskee en een school. Moslims vromer laten leven, dat was het idee. Maar de school veranderde langzaam in een opleidingscentrum voor terroristen. Ze reden rond op scooters en schoten op politieagenten.</p>
<p>In 2009 was de regering het zat. Boko Haram werd keihard aangepakt. Zo hard, dat mensenrechtenorganisaties er schande van spraken. Yusuf werd in de gevangenis vermoord en veel leden vluchtten naar het buitenland. Daar ontstond een nieuwe, veel radicalere groep. En het lijkt erop de dat de imam Abubakar Shekau op dit moment de leider van die groep is. <br><br><strong>Is Boko Haram het enige probleem in Nigeria?</strong><br>Helaas niet. Experts zien het land als een kruitvat dat elk moment kan ontploffen. In Nigeria wonen honderdzestig miljoen mensen. Het is het Afrikaanse land met de meeste inwoners. En de verschillen tussen die inwoners zijn groot. Om te beginnen zijn ze verdeeld over zo’n 250 stammen en spreken ze ongeveer vijfhonderd verschillende talen. In het olierijke en overwegend christelijke zuiden zijn de mensen relatief welvarend en hoog opgeleid. In het islamitische noorden leeft 70 % onder de armoedegrens en gaan weinig kinderen naar school. In het noorden worden bovendien veel meer kinderen geboren. Daardoor wonen er veel jonge mensen, die gefrustreerd zijn omdat ze geen baan kunnen vinden.</p>
<p>Tot overmaat van ramp lag Nigeria begin januari ook nog eens plat door stakingen en betogingen. President Goodluck Jonathan (een christen) had besloten om de brandstof duurder te maken. ‘Badluck Jonathan’, scandeerden tienduizenden woedende Nigerianen. Boko Haram vindt al die onrust heerlijk. Met hun aanslagen stoken ze het vuurtje nog hoger op. Experts vrezen voor een burgeroorlog. </p>
<p><em>Meer weten? Ga naar <a href="https://7dagen.netlify.app/boko-haram">Sevendays.nl/boko-haram</a> voor meer artikelen over dit onderwerp.</em></p>  
