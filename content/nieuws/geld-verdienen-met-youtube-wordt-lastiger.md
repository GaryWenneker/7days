---
id: 2b27db2ab3f34f14a6089dbc28cb1768
type: nieuws
layout: post
title: " Geld verdienen met YouTube wordt lastiger"
permalink: /nieuws/geld-verdienen-met-youtube-wordt-lastiger/
date: 2022-05-11T19:16:41.067Z
author: 7biA1WiYB
excerpt: "Geld verdienen met vloggen wordt lastiger. YouTube heeft namelijk de regels rondom advertenties en inkomsten verscherpt. Ze willen zo voorkomen dat ongepaste video's advertenties krijgen.  "
seo:
  description: " Geld verdienen met YouTube wordt lastiger"
  title: " Geld verdienen met YouTube wordt lastiger"
---
Geld verdienen met vloggen wordt lastiger. YouTube heeft namelijk de regels rondom advertenties en inkomsten verscherpt. Ze willen zo voorkomen dat ongepaste video's advertenties krijgen.  

    <p>YouTube scherpt de regels aan na het gedoe rondom YouTuber <a href="https://www.instagram.com/loganpaul/" target="_blank">Logan Paul</a>. De vlogger plaatste <a href="https://original.sevendays.nl/nieuws/deel-1-wat-mag-je-wel-en-niet-doen-een-vlog">een video</a> op zijn kanaal waarin hij filmt in een zelfmoordbos. Veel adverteerders vonden dit erg ongepast. Met de nieuwe regels wil YouTube dus voorkomen dat dit soort video’s advertenties krijgen. </p>
<h3>20 februari</h3>
<p>Kanalen die geld willen verdienen met hun video’s moeten voortaan minstens duizend abonnees hebben. Ook moeten de video’s in de laatste twaalf maanden minstens vierduizend uur zijn bekeken. Is dat niet het geval? Dan krijg je van YouTube geen inkomsten uit de advertenties. YouTubers die nu al grote kanalen hebben moeten op 20 februari aan de eisen voldoen. </p>
<h3>Effect</h3>
<p>De nieuwe regels hebben vooral effect op beginnende YouTubers. Deze zullen nu meer hun best moeten doen om geld te verdienen. Al is het aantal mensen dat veel geld verdient met het videokanaal erg klein. Volgens het platform verdient 99% van de YouTubers minder dan 100 dollar per jaar door advertenties. En 90% verdient zelfs minder dan 2,50 dollar per maand. </p>
<h3>Google</h3>
<p>Ook <a href="https://www.youtube.com/yt/lineups/index.html" target="_blank">Google Preffered</a>, een platform voor adverteerders, verandert het beleid. Het platform biedt adverteerders voortaan een overzicht van video's met de belangrijkste vloggers. Hierdoor kunnen ze snel zien met welke mensen ze zaken kunnen doen. Voortaan worden alle filmpjes op Google Preffered ook eerst bekeken door werknemers. Pas als de video is goedgekeurd komt er een advertentie bij te staan. </p>  
