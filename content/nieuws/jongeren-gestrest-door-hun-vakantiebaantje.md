---
id: 5c208ea2911947dc9abdc779a8c9d86d
type: nieuws
layout: post
title: "Jongeren gestrest door hun vakantiebaantje"
permalink: /nieuws/jongeren-gestrest-door-hun-vakantiebaantje/
date: 2022-05-11T19:16:41.067Z
author: 7biA1WiYB
excerpt: "Heb je ein-de-lijk vakantie, moet je tóch nog wat doen. Sta je je een aantal dagen per week voor zo'n drie euro per uur je flink uit te sloven op de werkvloer? Phoe, dat vakantiebaantje kan dan best weleens tegenvallen. En uit een onderzoek van FNV Jong blijkt dat het een groot deel van de jongeren zelfs behoorlijk wat stress bezorgt. Jou ook?  "
seo:
  description: "Jongeren gestrest door hun vakantiebaantje"
  title: "Jongeren gestrest door hun vakantiebaantje"
---
Heb je ein-de-lijk vakantie, moet je tóch nog wat doen. Sta je je een aantal dagen per week voor zo'n drie euro per uur je flink uit te sloven op de werkvloer? Phoe, dat vakantiebaantje kan dan best weleens tegenvallen. En uit een onderzoek van FNV Jong blijkt dat het een groot deel van de jongeren zelfs behoorlijk wat stress bezorgt. Jou ook?  

    <p>Vakbond FNV doet ieder jaar een vakantiewerk-onderzoek om erachter te komen hoe jongeren denken over  hun vakantiebaantje. Vorig jaar ging het over geld verdienen, dit jaar was het thema vakantiewerkstress. Ruim vierhonderd jongeren – nou ja, mensen van 13 tot 29 jaar – vulden een vragenlijst in.</p>
<p>Wat bleek? Het aantal jongeren dat een vakantiebaantje heeft is gedaald, terwijl steeds meer jongeren tijdens het vakantiewerk last hebben van stress. In precieze cijfers: 71% van de jongeren heeft een vakantiebaantje, en van hen heeft 63% weleens last van werkstress. 63 procent? Ja, da's het overgrote deel. Voor de FNV is dat natuurlijk best wel iets om zich zorgen over te maken.</p>
<p><div class="media media-element-container media-default"><div id="file-20356" class="file file-image file-image-jpeg">

        
  
  <div class="content">
    <img title="Foto: ANP" height="467" width="800" class="media-element file-default" src="https://7dagen.netlify.app/sites/default/files/ANP-28150391.jpg" alt="">  </div>

  
</div>
</div>
<p><strong>Té hard en té veel</strong><br>Maar hoe wordt die stress nu eigenlijk veroorzaakt? Ten eerste: veel jongeren vinden het niet fijn om telkens maar op andere tijden te moeten werken. Een beetje regelmaat is wel nodig, maar krijgt lang niet iedereen. Vaak staan werkroosters niet zo ‘vast’. Misschien herken je het wel: moet je ineens tóch niet meer op donderdag werken, maar op vrijdag. ‘Oh, en kan jij zaterdag ook nog werken?’, vraagt je teamleider je dan nog. Zucht. Heb je helemáál geen vrije tijd meer!</p>
<p>Ook vinden veel jongeren dat ze té hard en té veel moeten werken: de druk is behoorlijk hoog. En die wordt alleen maar hoger wanneer je ook nog een vervelende teamleider hebt, omringd wordt door duffe collega's en amper pauze krijgt. </p>
<p><div class="media media-element-container media-default"><div id="file-20357" class="file file-image file-image-jpeg">

        
  
  <div class="content">
    <img title="Foto: ANP" height="521" width="800" class="media-element file-default" src="https://7dagen.netlify.app/sites/default/files/ANP-1856982.jpg" alt="">  </div>

  
</div>
</div>
<p><strong>Helemaal op</strong><br>Al die stress zorgt ervoor dat veel jongeren buiten het werk om behoorlijk chagrijnig zijn. Ze slapen slecht, voelen zich ziek en zijn niet zo vrolijk. ‘Aan het eind van de zomer zijn jongeren helemaal op. Ze beginnen dan niet goed aan hun schooljaar’, zegt de vicevoorzitter van FNV Jong tegen de NOS. En dat is niet zoals het hoort. Daarom moet er iets veranderen, vindt FNV Jong.</p>
<p>De organisatie probeerde al duidelijk te maken dat het niet per se moeilijk hoeft te zijn om de werkdruk wat te laten dalen. Sommige bedrijven zouden gewoon nét wat meer mensen aan moeten nemen. En: complimentjes mogen er ook best wat meer gegeven worden. Kunnen nooit kwaad. En die maken veel jongeren voor wie een bijbaantje nog helemaal nieuw is, bovendien ietsje zelfverzekerder.</p>
<p><em>Ben jij het eens met de stelling 'Ik had echt nooit een vakantiebaantje moeten nemen'? Of is het ook weer niet zó erg allemaal? Vul <a href="https://7dagen.netlify.app/ik-had-echt-nooit-een-vakantiebaantje-moeten-nemen">hier </a>onze poll in!</em></p>  
