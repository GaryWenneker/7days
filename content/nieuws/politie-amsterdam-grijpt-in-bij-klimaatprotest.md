---
id: 658a429ec17c485a9f60aa0d726aee4b
type: nieuws
layout: post
title: "Politie Amsterdam grijpt in bij klimaatprotest"
permalink: /nieuws/politie-amsterdam-grijpt-in-bij-klimaatprotest/
date: 2022-05-11T19:16:41.067Z
author: 7biA1WiYB
excerpt: "Honderden mensen blokkeerden vandaag de Stadhouderskade in het centrum van Amsterdam. Ze protesteerden omdat ze willen dat politici de klimaatproblemen serieus gaan nemen. De politie greep in en verrichte arrestaties. Drie vragen en antwoorden over de demonstratie.  "
seo:
  description: "Politie Amsterdam grijpt in bij klimaatprotest"
  title: "Politie Amsterdam grijpt in bij klimaatprotest"
---
Honderden mensen blokkeerden vandaag de Stadhouderskade in het centrum van Amsterdam. Ze protesteerden omdat ze willen dat politici de klimaatproblemen serieus gaan nemen. De politie greep in en verrichte arrestaties. Drie vragen en antwoorden over de demonstratie.  

    <h3>1. Wat willen de actievoerders?</h3>
<p>De demonstranten willen dat de overheid serieuze maatregelen gaat nemen om de klimaatproblemen op te lossen. Ze eisen strengere regels voor bijvoorbeeld de uitstoot van CO2 door verkeer en transport. Ook willen ze een burgerraad waarin mensen met politici mee kunnen praten over oplossingen.</p>
<p>'Op een gegeven moment is de tijd van vriendelijk vragen en petities ondertekenen voorbij', zei een actievoerder tegen <em><a href="https://nos.nl/artikel/2305058-politie-grijpt-in-bij-klimaatprotest-voor-rijksmuseum-in-amsterdam.html" target="_blank">NOS</a>.</em> De demonstranten hadden tenten opgezet en gingen op de grond liggen om te laten zien dat ze het menen.</p>
<h3>2. Waarom greep de politie in?</h3>
<p>De gemeente en de politie hadden geen toestemming gegeven voor de demonstratie. Omdat de actievoerders daarom strafbaar waren, werden ze gedwongen om te vertrekken. 'Ik ga je arresteren of wil je zelf nog weg?', vroeg een agent volgens de <em>NOS </em>aan een demonstrant die op straat lag. Degenen die weigerden op te staan werden door agenten opgetild.' <em>Police we love you, we do this for your children</em> zongen ze. Zo'n negentig mensen werden gearresteerd en weggebracht in politiebusjes. </p>
<p>Op het Museumplein, het plein achter het Rijksmuseum, mocht de groep wel demonstreren omdat het daar minder overlast zou geven. Tientallen actievoerders gingen daarnaartoe, honderden bleven achter op de Stadhouderskade. In de loop van de middag gaf burgemeester Halsema een noodbevel om de demonstratie te beëindigen. <em>AT5 </em>doet vandaag <a href="https://www.at5.nl/artikelen/197245/live-politie-haalt-klimaatactivisten-in-hoog-tempo-weg-bij-rijksmuseum" target="_blank">live verslag</a> van de gebeurtenissen.</p>
<h3>3. Door wie is actie georganiseerd?</h3>
<p>De groep achter het protest is <a href="https://rebellion.earth/" target="_blank">Extinction Rebellion</a> (ER), een internationale klimaatbeweging die vanochtend ook demonstraties in Berlijn, Parijs, Sydney en Londen organiseerde. 'We protesteren op een vreedzame, creatieve en veilige manier', schrijft de <a href="https://extinctionrebellion.nl/" target="_top">Nederlandse </a>ER-groep. Vorige maand kleurden Zwitserse ER-actievoerders een <a href="https://www.kidsweek.nl/nieuws/actievoeren-voor-het-milieu-met-knalgroene-rivier" target="_blank">rivier knalgroen</a> om aandacht te vragen voor de klimaatcrisis.</p>
<p><em>Oproep: voor een onderzoek over klimaat zijn we op zoek naar jouw mening! Ben je jonger dan 14 jaar, heb je een paar minuten de tijd en wil je ons helpen? Vul dan <a href="https://www.panelwizard.com/11603" target="_blank">hier de enquête</a> in.</em></p>  
