---
id: 97ea8c61cc7146e7b3bd2ccc96584a43
type: nieuws
layout: post
title: "'Zwarte Piet kan bijdragen aan pesten'"
permalink: /nieuws/zwarte-piet-kan-bijdragen-aan-pesten/
date: 2022-05-11T19:16:41.067Z
author: 7biA1WiYB
excerpt: "Volgens een rapport van de Kinderombudsman kan Zwarte Piet in zijn huidige vorm bijdragen aan pesten, discriminatie en uitsluiting. Dat is in strijd met het Kinderrechtenverdrag. De organisatie adviseert daarom een aangepaste versie van het hulpje van Sinterklaas.  "
seo:
  description: "'Zwarte Piet kan bijdragen aan pesten'"
  title: "'Zwarte Piet kan bijdragen aan pesten'"
---
Volgens een rapport van de Kinderombudsman kan Zwarte Piet in zijn huidige vorm bijdragen aan pesten, discriminatie en uitsluiting. Dat is in strijd met het Kinderrechtenverdrag. De organisatie adviseert daarom een aangepaste versie van het hulpje van Sinterklaas.  

    <p>Sinds 2011 heeft Nederland een Kinderombudsman. Die controleert of de rechten van kinderen worden nageleefd en geeft advies over hoe het beter kan. De afgelopen maanden is de organisatie door verschillende mensen gevraagd om een uitspraak over Zwarte Piet, omdat hun kinderen het uiterlijk van de sidekick van de Sint als kwetsend ervaren.<br><br><div class="media media-element-container media-default"><div id="file-22187" class="file file-image file-image-jpeg">

        
  
  <div class="content">
    <img alt="Zwarte Piet protest" title="Foto ANP" height="606" width="850" class="media-element file-default" src="https://7dagen.netlify.app/sites/default/files/Zwarte%20Piet%20protest%20ANP-35098987%207D.jpg">  </div>

  
</div>
</div><em>De afgelopen jaren is er veel geprotesteerd tegen het uiterlijk van Zwarte Piet.</em><br><br><strong>Heftige verhalen</strong><br>De Kinderombudsman sprak kinderen tussen tien en zestien jaar over hun ervaringen. Daar zaten heftige verhalen bij. Zo kreeg een gekleurde jongen een pakket thuisgestuurd met rode schmink en grote oorbellen. Hij voelde zich daarna onveilig, omdat de onbekende afzender wist waar hij woonde. ‘Ik werd er een beetje depressief van en durfde niet meer naar school’, vertelt de jongen aan de Kinderombudsman.<br><br><strong>Uitgescholden</strong><br>Andere kinderen vertellen dat ze zijn uitgescholden voor ‘zwarte aap’ of ‘Zwarte Piet’ en dat het pesten rond de Sinterklaastijd altijd erger wordt. Toch vinden alle ondervraagde kinderen dat het feest gevierd moet worden. Ze houden van de cadeautjes, surprises en gedichten. Maar, zeggen ze ook, het uiterlijk van Zwarte Piet moet wel anders als er kinderen zijn die zich er nu door gediscrimineerd voelen.<br><br><strong>Ander uiterlijk</strong><br>Hoe moet Zwarte Piet er dan uitzien? Om te beginnen mogen het kroeshaar, de rode lippen en de oorbellen van bijna iedereen weg. En zijn huidskleur mag minder zwart, in verschillende kleuren, of met een paar roetvegen. Een meisje oppert andere kleren.<br><br><div class="media media-element-container media-default"><div id="file-22188" class="file file-image file-image-jpeg">

        
  
  <div class="content">
    <img alt="Zwarte Piet alternatief " title="Foto ANP" height="567" width="850" class="media-element file-default" src="https://7dagen.netlify.app/sites/default/files/Zwarte%20Pieten%20alternatief%20ANP-27635353%207D.jpg">  </div>

  
</div>
</div><em>Minder zwart of verschillende kleuren: hoe moet Zwarte Piet nieuwe stijl eruitzien?</em><br><br><strong>Bescherming tegen discriminatie</strong><br>In het Kinderrechtenverdrag staat dat kinderen beschermd moeten worden tegen discriminatie. Uit de ervaringen die de Kinderombudsman van kinderen verzamelde, blijkt dat dat op dit moment niet het geval is. De Kinderombudsman is niet de eerste die tot deze conclusie komt. Eerder stelde het College voor de Rechten van de Mens ook al dat Zwarte Piet discriminerende effecten kan hebben.<br><br><strong>Bedreigingen</strong><br>De Kinderombudsman adviseert ouders en scholen daarom om samen met kinderen na te denken over een nieuwe vorm van Zwarte Piet. Zo kan iedereen het Sinterklaasfeest met plezier vieren, is het idee. Dat klinkt mooi, maar sinds de publicatie van het rapport heeft de Kinderombudsman al tientallen bedreigingen ontvangen, schrijft <a href="http://nos.nl/artikel/2135229-tientallen-bedreigingen-voor-kinderombudsman-om-zwarte-piet.html" target="_blank">NOS</a>. Het is dus nog maar de vraag of er snel verandering komt in het uiterlijk van de kindervriend.<br><br><div class="media media-element-container media-default"><div id="file-22189" class="file file-image file-image-jpeg">

        
  
  <div class="content">
    <img alt="Zwarte Piet Sinterklaas Minions" title="Foto ANP" height="610" width="850" class="media-element file-default" src="https://7dagen.netlify.app/sites/default/files/Zwarte%20Piet%20Sinterklaas%20Minions%20ANP-35294685%207D.jpg">  </div>

  
</div>
</div><em>Op een basisschool in Utrecht</em><em> kreeg Sinterklaas vorig jaar niet alleen hulp van Zwarte Piet, maar ook van een paar Minions. Zo wil de school het uiterlijk van de Sint-assistent langzaamaan veranderen. </em>  
