---
id: 70c4367e645c4adaa2b5255dac5c3dd3
type: nieuws
layout: post
title: "Vrachtwagen rijdt in op mensen in Stockholm"
permalink: /nieuws/vrachtwagen-rijdt-in-op-mensen-in-stockholm/
date: 2022-05-11T19:16:41.067Z
author: 7biA1WiYB
excerpt: "In de Zweedse hoofdstad Stockholm is een vrachtwagen in een drukke winkelstraat op mensen ingereden. Daarbij kwamen zeker drie mensen om. De Zweedse politie gaat uit van een aanslag.  "
seo:
  description: "Vrachtwagen rijdt in op mensen in Stockholm"
  title: "Vrachtwagen rijdt in op mensen in Stockholm"
---
In de Zweedse hoofdstad Stockholm is een vrachtwagen in een drukke winkelstraat op mensen ingereden. Daarbij kwamen zeker drie mensen om. De Zweedse politie gaat uit van een aanslag.  

    <p>Om ongeveer half vier vrijdagmiddag reed de vrachtwagen eerst dwars door een drukke winkelstraat, om zich vervolgens in een warenhuis te boren. Zeker drie mensen kwamen om, volgens de autoriteiten zijn er ook zeker acht gewonden. De vrachtwagen zou kort daarvoor gekaapt zijn, de oorspronkelijke bestuurder van de vrachtwagen zou ongedeerd zijn.</p>
<h3>Ontruimd</h3>
<p>Al snel ging de Zweedse politie uit van een terreurdaad. Agenten met gasmaskers waren snel ter plaatse. Alle winkels in de stad zijn ontruimd. De metro en het Zweedse parlement werden afgesloten. De inwoners van Stockholm werd aangeraden binnen te blijven en het centrum te mijden.</p>
<p><div class="media media-element-container media-default"><div id="file-416696" class="file file-image file-image-jpeg">

        
  
  <div class="content">
    <img title="Foto: AFP" height="567" width="850" class="media-element file-default" data-delta="1" src="https://7dagen.netlify.app/sites/default/files/7D%20Stockholm%20maskersANP-50593844.jpg" alt="">  </div>

  
</div>
</div>
<h3>Verdachte</h3>
<p>Ongeveer een half uur nadat het nieuws kwam, maakte de Zweedse premier Stefan Löfven bekend dat er een verdachte is aangehouden. Dit bleek achteraf niet te kloppen: de verdachte is nog op vrije voeten.</p>
<p>De premier betuigde, net als de Zweedse koning Carl XVI Gustaf, zijn medeleven aan de slachtoffers.</p>
<h3>Verantwoordelijkheid?</h3>
<p>Er is nog weinig duidelijk over de aanslag in Stockholm. Zo is het nog onduidelijk wie verantwoordelijk is. De wijze waarop de aanslag is gepleegd – met een auto of vrachtwagen op mensen inrijden – doet denken aan de aanslagen in <a href="https://7dagen.netlify.app/nieuws/dit-weten-we-tot-nu-toe-over-de-aanslag-berlijn" target="_blank">Berlijn </a>en <a href="https://7dagen.netlify.app/nieuws/nederlandse-kinderen-9-en-14-gewond-bij-aanslag-nice" target="_blank">Nice</a>. Die twee aanslagen werden later opgeëist door terrIS.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
