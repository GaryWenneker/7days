---
id: 0d53fca0c96a4d57b8e018543514884e
type: nieuws
layout: post
title: "5 feiten over examenblunder bij Calvijn College"
permalink: /nieuws/5-feiten-over-examenblunder-bij-calvijn-college/
date: 2022-05-11T19:16:41.067Z
author: 7biA1WiYB
excerpt: "Het waren nagelbijtend spannende dagen voor de eindexamenleerlingen van het Calvijn College in Amsterdam. Ze moesten lang wachten op de uitslag omdat er fouten waren gemaakt door hun school. Nu is er meer duidelijkheid. Vijf feiten over deze zaak.  "
seo:
  description: "5 feiten over examenblunder bij Calvijn College"
  title: "5 feiten over examenblunder bij Calvijn College"
---
Het waren nagelbijtend spannende dagen voor de eindexamenleerlingen van het Calvijn College in Amsterdam. Ze moesten lang wachten op de uitslag omdat er fouten waren gemaakt door hun school. Nu is er meer duidelijkheid. Vijf feiten over deze zaak.  

    <p>1. De 77 leerlingen van het vmbo-kader hebben <strong>bijna een week in de zenuwen</strong> gezeten. Waren ze geslaagd of niet? Vorige week woensdag kwam het Calvijn College namelijk tot de ontdekking dat er iets mis was gegaan. Niet bij de landelijke eindexamens. Maar bij de toetsen van de schoolexamens. De Onderwijsinspectie werd ingeschakeld om te onderzoeken hoe het zat.<br><br>2. De inspectie zegt dat er bij 68 leerlingen cijfers ontbreken van schoolexamens. Omdat ze die <strong>toetsen helemaal niet gemaakt</strong> hebben. En dan kunnen ze geen diploma krijgen omdat de eindcijfers voor de helft bepaald worden door het landelijk eindexamen en voor de helft door het schoolexamen.<br><br>3. Hoe kon dit gebeuren? Dat is nu de grote vraag. De <strong>inspectie gaat dat nog goed uitzoeken</strong> maar zegt al wel dat er op de school meer fouten zijn gemaakt. Een vader van één van de leerlingen vertelde vorige week aan <em>RTL Nieuws</em> dat het er op het Calvijn College al langer rommelig aan toe ging. Met lessen die uitvielen en cijfers die verkeerd genoteerd werden. Een woordvoerder van het schoolbestuur heeft gezegd de situatie 'heel naar en vervelend' te vinden.<br><br>4. De oplossing: de toetsen inhalen. Er zit niets anders op. Samen moeten de 68 scholieren de komende dagen alsnog 180 ontbrekende schoolexamens maken. Dat komt neer op één tot twee toetsen per leerling. De <strong>inhaalrondes beginnen vandaag</strong>. Het Calvijn College laat weten er alles aan te doen om iedereen zo goed mogelijk te helpen de toetsen zo snel mogelijk te maken. Daarvoor zegt de school een 'persoonlijk herstelprogramma' te hebben opgericht. Met extra lessen voor de toetsen en een planning waarin te zien is wie wat wanneer moet inhalen.  <br><br>5. De schoolinspectie heeft ontdekt dat er ook bij het landelijk eindexamen dingen niet helemaal goed zijn gegaan op het Calvijn College. Alle eindexamens van alle 77 examenkandidaten worden <strong>opnieuw nagekeken</strong>. Dat kan een paar dagen duren. Dus ook voor de negen leerlingen die wel alle schooltoetsen hebben gehaald, is de spanning nog niet voorbij.</p>  
