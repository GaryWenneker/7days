---
id: 3f2fb95e92574ae1aa36d333c49a29d8
type: nieuws
layout: post
title: "Noord-Korea en Zuid-Korea gaan in gesprek"
permalink: /nieuws/noord-korea-en-zuid-korea-gaan-in-gesprek/
date: 2022-05-11T19:16:41.067Z
author: 7biA1WiYB
excerpt: "De buurlanden Noord-Korea en Zuid-Korea gaan met elkaar praten. Dat is voor het eerst in twee jaar. De gesprekken zullen gaan over de Olympische Winterspelen in Zuid-Korea volgende maand.  "
seo:
  description: "Noord-Korea en Zuid-Korea gaan in gesprek"
  title: "Noord-Korea en Zuid-Korea gaan in gesprek"
---
De buurlanden Noord-Korea en Zuid-Korea gaan met elkaar praten. Dat is voor het eerst in twee jaar. De gesprekken zullen gaan over de Olympische Winterspelen in Zuid-Korea volgende maand.  

    <p>Op uitnodiging van de Zuid-Koreaanse president Moon Jae-in komen belangrijke medewerkers van de Noord-Koreaanse leider Kim Jong-un (op de foto) op dinsdag 9 januari naar Zuid-Korea. Kim Jong-un maakte in zijn nieuwjaarstoespraak bekend dat zijn land misschien mee wil doen aan de winterspelen. Hij wil daar 'de eenheid van het Koreaanse volk tonen'.</p>
<p>Maar die eenheid is er nog lang niet. Over die relatie lees je<a href="https://7dagen.netlify.app/nieuws/hoe-gevaarlijk-noord-korea"> hier </a>meer. In 2015 gingen de landen voor het laatst officieel met elkaar in gesprek. </p>
<h3>Telefoonverbinding</h3>
<p>Noord-Korea is zo afgesloten van de buitenwereld, dat ze nauwelijks contact hebben met andere landen. Er bestaat een telefoonverbinding tussen Noord- en Zuid-Korea, maar die werd in 2016 gesloten. Deze week werd bekendgemaakt dat Kim Jong-un de <em>hotline</em> weer wil herstellen.</p>
<h3>Kernwapens</h3>
<p>In de nieuwjaarstoespraak haalde Kim Jong-un ook nog even uit naar de Verenigde Staten. De twee landen hebben al lang een <a href="https://7dagen.netlify.app/nieuws/week-vol-spierballentaal-van-noord-korea-en-vs">verbale strijd</a> en dreigen beide met <a href="https://7dagen.netlify.app/nieuws/hoe-gevaarlijk-noord-korea">kernwapens</a>. 'De gehele Verenigde Staten liggen binnen bereik van onze<a href="https://7dagen.netlify.app/nieuws/waagt-trump-zich-aan-een-wapenrace"> wapens</a> en de knop staat klaar op mijn bureau. Dat is geen dreiging, maar een feit', zei hij in een toespraak op televisie.</p>
<h3>Reactie Trump</h3>
<p>Terwijl het contact tussen de twee buurlanden voorzichtig wordt hersteld, heeft Amerikaanse president Donald Trump woensdagnacht opnieuw uitgehaald naar Kim Jong-un op Twitter. 'Noord-Koreaanse leider Kim Jong-un heeft zojuist gezegd dat de “nucleaire knop” altijd op zijn bureau te vinden is. Kan iemand van zijn verarmde en uitgehongerde regime hem vertellen dat ik ook een nucleaire knop heb. Maar die van mij is veel groter en krachtiger dan die van hem en bovendien werkt mijn knop wel!' zo twitterde de president.</p>  
