---
id: f3a756d6e66b4588b5e4954174e60a63
type: nieuws
layout: post
title: "Afzettingsonderzoek Trump gestart: hoe zit dat?"
permalink: /nieuws/afzettingsonderzoek-trump-gestart-hoe-zit-dat/
date: 2022-05-11T19:16:41.067Z
author: 7biA1WiYB
excerpt: "Vandaag start een nieuwe fase in het impeachment-onderzoek naar president Trump. Zes weken lang vonden de verhoren in het Congres achter gesloten deuren plaats, maar vanaf nu worden getuigen in het openbaar verhoord. Zo'n openbare hoorzitting kwam nog maar een paar keer voor in de geschiedenis en kan grote gevolgen hebben voor Trump.   "
seo:
  description: "Afzettingsonderzoek Trump gestart: hoe zit dat?"
  title: "Afzettingsonderzoek Trump gestart: hoe zit dat?"
---
Vandaag start een nieuwe fase in het impeachment-onderzoek naar president Trump. Zes weken lang vonden de verhoren in het Congres achter gesloten deuren plaats, maar vanaf nu worden getuigen in het openbaar verhoord. Zo'n openbare hoorzitting kwam nog maar een paar keer voor in de geschiedenis en kan grote gevolgen hebben voor Trump.   

    <h3>Wat houdt impeachment eigenlijk in? En hoe werkt het?</h3>
<p>Een <em>impeachment </em>is een soort regeling in de Amerikaanse wet. Daarmee kan een president het Witte Huis uitgezet worden als-ie zich schuldig heeft gemaakt aan hoogverraad, omkoperij of andere 'zware misdrijven'.</p>
<p>Het afzetten van een president is zo makkelijk nog niet. Het Huis van Afgevaardigden, vergelijkbaar met onze Tweede Kamer, moet namelijk besluiten om een impeachment in gang te zetten als de Commissie voor Justitie daar om vraagt. Om de procedure door te kunnen laten gaan moet in het Huis van Afgevaardigen een tweederde meerderheid zijn. Daarna moet de Senaat, dat weer boven het Huis van Afgevaardigen staat, er nog over stemmen. Ook hier is een tweederde meerderheid nodig om door te mogen gaan. Pas als dat is gelukt kan de president worden afgezet. </p>
<h3>Waar gaat het onderzoek naar Trump ook alweer over?</h3>
<p>De president roept al langer dat oud-vicepresident Joe Biden de hoogste aanklager van Oekraïne zou hebben laten ontslaan. De reden? Volgens Trump zou Biden dat gedaan hebben om onderzoek naar zijn zoon, Hunter Biden, te voorkomen. Biden junior verdiende namelijk flink wat geld bij een Oekraïens bedrijf dat te boek stond als corrupt. Er is geen bewijs gevonden dat Hunter iets onwettigs heeft gedaan.</p>
<p>Toch vroeg Trump de nieuwe Oekraïense president, Volodomyr Zelensky, om een onderzoek te starten naar de Bidens. Op meerdere manieren probeerde hij druk uit te oefenen op Oekraïne. Zo zei hij dat ze alleen militaire steun zouden krijgen als ze zouden doen wat Trump wilde: een onderzoek starten. De Democraten willen nu weten of er sprake is van chantage: een soort ‘voort-wat-hoort-wat’.</p>
<p>President Trump zet wel vaker landen onder druk om meer geld uit te geven aan defensie. Maar in het geval van Oekraïne gaat het om het onderzoek naar een politieke tegenstander. De president handelde dus uit eigenbelang, en niet meer uit het landsbelang. Daarnaast mogen andere landen zich niet mengen in de politiek van de VS. En dat is precies wat de Amerikaanse president heeft gevraagd.</p>
<h3>Kan president Trump afgezet worden?</h3>
<p>In de geschiedenis is nog nooit een Amerikaanse president afgezet. Wel is de kans groot dat Trump nog voor kerst wordt ge-impeached: dan is hij in staat van beschuldiging gesteld. Alleen wordt-ie dan nog niet direct uit zijn ambt gezet. Dat gebeurt pas als het Huis van Afgevaardigden instemt met <em>impeachment </em>en de zaak tweederde van de stemmen van de Senaat krijgt. Dat wordt nog lastig, want daar hebben Republikeinen, Trumps partij, de meerderheid. Om Trump écht weg te sturen, moeten twintig Republikeinen tegen hem stemmen. Die kans lijkt op dit moment zeer klein.</p>  
