---
id: 8397a14f16964104b76e4293a35ec458
type: nieuws
layout: post
title: "Volkswagenschandaal in 7 cijfers"
permalink: /nieuws/volkswagenschandaal-in-7-cijfers/
date: 2022-05-11T19:16:41.067Z
author: 7biA1WiYB
excerpt: "'Verdammt noch mal!' Dat moeten ze deze week bij Volkswagen hebben geroepen. Het Duitse autoconcern blijkt gesjoemeld te hebben met de testen bij dieselauto's. Die blijken veel meer schadelijke stoffen uit te stoten dan mag. Het schandaal in zeven cijfers. En nee, daar is niet mee gesjoemeld.  "
seo:
  description: "Volkswagenschandaal in 7 cijfers"
  title: "Volkswagenschandaal in 7 cijfers"
---
'Verdammt noch mal!' Dat moeten ze deze week bij Volkswagen hebben geroepen. Het Duitse autoconcern blijkt gesjoemeld te hebben met de testen bij dieselauto's. Die blijken veel meer schadelijke stoffen uit te stoten dan mag. Het schandaal in zeven cijfers. En nee, daar is niet mee gesjoemeld.  

    <p><strong>11 miljoen</strong><br>Dat is het aantal auto's waar Volkswagen mee gesjoemeld heeft. Het autobedrijf heeft in de Verenigde Staten gelogen over de hoeveelheid schadelijke uitlaatgassen die hun dieselauto's uitstoten. Volkswagen rommelde met de software die wordt gebruikt om te testen hoe milieuvriendelijk een auto is. Door de manipulatie lijken de auto's vele malen schoner dan ze in werkelijkheid zijn. </p>
<p><strong>6</strong><br>Dat is het aantal jaar dat Volkswagen al aan het sjoemelen is met de cijfers. In 2009 begon Volkswagen de software aan te passen, onder andere bij de modellen Golf en Passat.</p>
<p><strong>40</strong><br>De uitstoot van de dieselauto's is veertig keer zo hoog als Volkswagen beweert. Volkswagen maakte in de Verenigde Staten juist reclame met hun 'clean diesel'-auto's. De spotjes zijn inmiddels van de buis gehaald, want zo 'clean' blijken de auto's niet te zijn.</p>
<p><strong>33.000</strong><br>Dat is het bedrag dat Volkswagen waarschijnlijk aan boete moet betalen. Per auto, welteverstaan. Reken maar uit: dat loopt in de miljarden. In Amerika wordt streng gelet op de milieunormen. Overtreed je die als bedrijf, dan moet je flink dokken. Volkswagen heeft al 6,5 miljard euro opzij gelegd om de boetes mee te kunnen betalen. Dat is een beginnetje.</p>
<p><strong>2,8 miljoen</strong><br>Niet alleen in de Verenigde Staten, ook in Duitsland zelf rijden 'foute' dieselauto's rond. 2,8 miljoen, zo berekende de Duitse minister van Transport. In Europa wordt iets minder streng gelet op de testen bij auto's: veel autobedrijven zorgden dat de software net ietsje gunstiger is. Maar op zo'n grote schaal sjoemelen, dat pikken ze in Duitsland ook niet.</p>
<p><strong>27 miljard</strong><br>Foetsie! Het schandaal zorgde voor onrust op de beurs. De waarde van de aandelen van Volkswagen daalde deze week met 36%, waardoor 27 miljard euro in rook opging. Sommige landen hebben aangekondigd de Volkswagens niet meer te willen verkopen, of eerst heel goed te controleren.</p>
<p><strong>1000</strong><br>Dat is het aantal keer dat topman Martin Winterkorn 'sorry' heeft gezegd. 'Manipuleren, dat is iets dat we bij Volkswagen écht niet doen,' riep hij nog. Toch wel, blijkt nu. Winterkorn mocht zijn spullen pakken. Volkswagen heeft aangekondigd mee te willen werken met het onderzoek en de sjoemelaars aan te willen pakken.</p>
<p><div class="media media-element-container media-default"><div id="file-11756" class="file file-image file-image-jpeg">

        
  
  <div class="content">
    <img title="Beeld: EPA" height="2456" width="4056" class="media-element file-default" src="https://7dagen.netlify.app/sites/default/files/ANP-34260239.jpg" alt="">  </div>

  
</div>
</div>  
