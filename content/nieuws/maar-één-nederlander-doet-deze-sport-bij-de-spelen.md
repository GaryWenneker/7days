---
id: 8a88e6cecd25493f806c0ae4daaea465
type: nieuws
layout: post
title: "Maar één Nederlander doet deze sport bij de Spelen"
permalink: /nieuws/maar-één-nederlander-doet-deze-sport-bij-de-spelen/
date: 2022-05-11T19:16:41.067Z
author: 7biA1WiYB
excerpt: "Wat kunnen we van de Nederlandse sporters verwachten op de Olympische Spelen in Pyeongchang? Aflevering 3: skeleton.  "
seo:
  description: "Maar één Nederlander doet deze sport bij de Spelen"
  title: "Maar één Nederlander doet deze sport bij de Spelen"
---
Wat kunnen we van de Nederlandse sporters verwachten op de Olympische Spelen in Pyeongchang? Aflevering 3: skeleton.  

    <p>Tot de start van het toernooi, op vrijdag 9 februari, kijken we elke dag vooruit met een jong talent. Dit keer is het de beurt aan Bram, hij vertelt over skeleton. Een soort bobsleeën waarbij sporters met zo’n 130 kilometer per uur op hun buik naar beneden glijden. Ze liggen op een soort slee met het hoofd naar voren, vlak boven het ijs. De wedstrijden worden op een bobsleebaan gehouden.</p>
<h3>Wat kunnen we verwachten van skeleton?</h3>
<p>‘Er doet één Nederlander mee, Kimberley Bos (zie foto bovenaan). Ik denk dat ze een goede kans maakt op een medaille. Hopelijk goud, maar elke plak is natuurlijk heel erg goed. Ze heeft al vaker op de baan in Pyeongchang gesleed en die ligt haar goed. Dus dat is gunstig.’</p>
<h3>Wie maakt er het meest kans op een olympische plak?</h3>
<p>‘Bij de vrouwen is Jacqueline Lölling uit Duitsland favoriet. Zij heeft de laatste tijd veel wedstrijden gewonnen. En bij de mannen is de Koreaan Sungbin Yun de beste atleet. Hij heeft als groot voordeel dat de wedstrijd op zijn thuisbaan is. Hij weet precies hoe de bochten gaan.’</p>
<h3>Welke wedstrijd mogen we absoluut niet missen?</h3>
<p>‘De wedstrijd met Kimberley natuurlijk! Bij schaatsen zijn er medailles te winnen bij verschillende onderdelen, dat is bij skeleton niet zo. Er worden maar twee gouden medailles uitgedeeld: één bij de mannen en één bij de vrouwen. Degene die over vier runs het snelst is, wordt olympisch kampioen. Die runs zijn verdeeld over twee dagen: 16 en 17 februari. Ik zit dan sowieso voor de televisie.’</p>
<h3>En wanneer zien wij jou bij de Spelen?</h3>
<p>‘Ik hoop in 2022 bij de volgende Winterspelen in Peking. Dat is mijn doel en daar ben ik hard voor aan het trainen. Dat doe ik zo’n twaalf weken per jaar in het buitenland, waar dan ook wedstrijden zijn. Dit weekend doe ik in Zwitserland mee aan het wereldkampioenschap voor junioren.’</p>
<p><div class="media media-element-container media-default"><div id="file-420956" class="file file-image file-image-jpeg">

        
  
  <div class="content">
    <img alt="Bram Zeegers" title="Bram Zeegers (foto: Ermindo Armino)" height="2303" width="3279" class="media-element file-default" data-delta="1" src="https://7dagen.netlify.app/sites/default/files/origineel%20winterberg%20JWC%2020161_0.jpg">  </div>

  
</div>
</div><em>Bram in actie</em>  
