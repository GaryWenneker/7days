---
id: da96de70e65c4cb6912561d171b1b189
type: nieuws
layout: post
title: "Bloedvergieten op z'n Tarantino's"
permalink: /nieuws/bloedvergieten-op-zn-tarantinos/
date: 2022-05-11T19:16:41.067Z
author: 7biA1WiYB
excerpt: "Doden vallen er bij bosjes en liters bloed spatten in het rond. Niet voor watjes, die films van Quentin Tarantino. Maar het uitkomen van een nieuwe Tarantino blijft een hoogtepunt voor filmfans. Vandaag is de rodeloperpremière in EYE in Amsterdam en vanaf morgen kan iedereen naar The hateful eight. Nou ja, iedereen van 16 jaar en ouder.  "
seo:
  description: "Bloedvergieten op z'n Tarantino's"
  title: "Bloedvergieten op z'n Tarantino's"
---
Doden vallen er bij bosjes en liters bloed spatten in het rond. Niet voor watjes, die films van Quentin Tarantino. Maar het uitkomen van een nieuwe Tarantino blijft een hoogtepunt voor filmfans. Vandaag is de rodeloperpremière in EYE in Amsterdam en vanaf morgen kan iedereen naar The hateful eight. Nou ja, iedereen van 16 jaar en ouder.  

    <p><strong>Quentin wie?</strong><br>Deze Amerikaanse filmregisseur maakte films als <em>Kill Bill 1 </em>en <em>2, Pulp Fiction </em>en <em>Django Unchained. </em>Al zijn films zijn een soort bizarre mix van over de top bloederig geweld, scherpe dialogen, droge humor en een perfect passende soundtrack. En nu is dus zijn achtste film uit.</p>
<p><strong>Wat is het voor film?</strong><br>Ook in Tarantino's nieuwste gaat het er niet bepaald zachtzinnig aan toe. Zeven premiejagers en één gevangene die allemaal zwaar de pest aan elkaar hebben. </p>
<p>Waarom de gevangene geen warme gevoelens heeft voor de premiejagers is natuurlijk vrij logisch, maar waarom de anderen elkaar haten wordt maar langzaam duidelijk in de bijna drie uur durende western.</p>
<p><strong>Waarom wil ik dat weten, ik ben nog geen 16!</strong><br>Helemaal waar natuurlijk, maar het is volgens <em>7Days-</em>recensent Leander toch een van de <a href="https://original.sevendays.nl/blog/de-7-films-die-je-niet-kunt-missen-2016">zeven films</a> van 2016 die we niet mogen missen. Kijk eerst maar even naar de trailer, dat geeft je al een goed idee.</p>
<p>Of anders naar deze <a href="https://www.youtube.com/watch?v=pohqGgEZf-s" target="_blank">scène </a>uit <em>Kill Bill 2</em>. (Bijna) geen bloed te zien, geen gedoe met zwaarden en afgehakte ledematen, maar wel een briljante Uma Thurman in een echt Tarantino-moment. </p>
<p>Het verhaal gaat trouwens dat de regisseur van plan is om nóg een <em>Kill Bill</em> te maken. Het materiaal dat hij had was eerst al te veel voor één film, maar nog steeds schijnt er genoeg over te zijn. Maar ja, dat roept hij al jaren. Voordeel: tegen de tijd dat dit derde deel eindelijk eens komt, ben je zeker 16!</p>
<p><div class="media media-element-container media-default"><div id="file-14934" class="file file-video file-video-youtube">

        <h2 class="element-invisible"><a href="/files/hateful-eight-trailer-nl">The Hateful Eight trailer NL</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="The Hateful Eight trailer NL" src="https://www.youtube.com/embed/_zVw1fWO6Yc?wmode=opaque&controls=" name="The Hateful Eight trailer NL" frameborder="0" allowfullscreen="">Video van The Hateful Eight trailer NL</iframe>
</div>
  </div>

  
</div>
</div>  
