---
id: 854532f0de904f40916f8c84955125c1
type: nieuws
layout: post
title: "Boze advocaten delen Holleeder-tapes"
permalink: /nieuws/boze-advocaten-delen-holleeder-tapes/
date: 2022-05-11T19:16:41.067Z
author: 7biA1WiYB
excerpt: "Misdaadverslaggever Peter R. de Vries laat vanavond in RTL Boulevard opnames horen van een gesprek tussen hem en crimineel Holleeder in 2011. Omdat de advocaten van crimineel Dino Soerel vinden dat De Vries een verkeerd beeld naar buiten brengt, hebben ze nu al de uitwerking van die tapes online gezet.  "
seo:
  description: "Boze advocaten delen Holleeder-tapes"
  title: "Boze advocaten delen Holleeder-tapes"
---
Misdaadverslaggever Peter R. de Vries laat vanavond in RTL Boulevard opnames horen van een gesprek tussen hem en crimineel Holleeder in 2011. Omdat de advocaten van crimineel Dino Soerel vinden dat De Vries een verkeerd beeld naar buiten brengt, hebben ze nu al de uitwerking van die tapes online gezet.  

    <p>De opname is inmiddels al besproken en aan bod geweest in het proces dat op dit moment bezig is tegen Holleeder. Uit de transcriptie die vandaag online is gezet wordt duidelijk dat Holleeder spreekt over een samenwerking met criminelen Dino Soerel en Stanley Hillis.</p>
<h3>Gehakt</h3>
<p>Soerel, die een levenslange celstraf uitzit, zegt dat Holleeders 'leugens' schadelijk voor hem zijn. Zijn advocaten laten weten dat Soerel daarom ook met justitie over de opnames heeft gesproken. 'Er wordt gehakt van gemaakt', zeggen zij.</p>
<p>Het Openbaar Ministerie ziet de opname echter als ondersteunend bewijs voor de verklaringen die Astrid en Sonja, de zussen van Holleeder, hebben afgelegd. Zij zeggen dat Willem Holleeder deel uitmaakte van een criminele organisatie.</p>
<h3>Mediaoorlog</h3>
<p>'Wat je nu ziet gebeuren is een soort van mediaoorlogje', zegt <a href="https://nos.nl/artikel/2271629-boze-advocaten-zetten-gesprek-holleeder-peter-r-de-vries-online.html" target="_blank">NOS-justitieredacteur</a> Remco Andringa. In de uitzending van <em>RTL Boulevard</em> op dinsdagavond zijn de beruchte tapes met daarop Holleeder en De Vries te horen. Misdaadverslaggevers De Vries en John van den Heuvel zullen die tapes dan ook bespreken. De twee verslaggevers hebben goede banden met Astrid en Sonja Holleeder, die belastende verklaringen over hun broer hebben afgelegd. Dat de advocaten van Soerel de tapes nu online hebben gezet voor die uitzending is een soort tegenzet.</p>
<h3>Laatste poging</h3>
<p>Aanstaande donderdag begint het OM aan de afronding in deze zaak. Op 1 maart zal de eisen volgen. Het uitzenden en delen van de tapes lijkt een laatste poging om het beeld van Holleeder te beïnvloeden. Ze willen laten zien dat hij echt een leugenaar is, zo laat Andringa weten.</p>  
