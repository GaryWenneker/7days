---
id: 2c0ca7d69caf4452b08f2bd5dbe6371d
type: nieuws
layout: post
title: "We gaan steeds vaker naar de bioscoop"
permalink: /nieuws/we-gaan-steeds-vaker-naar-de-bioscoop/
date: 2022-05-11T19:16:41.067Z
author: 7biA1WiYB
excerpt: "Filmpje pakken? Dat doen we steeds vaker. Sinds 1978 gingen we niet zo vaak naar de bioscoop als in 2017, blijkt uit nieuwe cijfers.  "
seo:
  description: "We gaan steeds vaker naar de bioscoop"
  title: "We gaan steeds vaker naar de bioscoop"
---
Filmpje pakken? Dat doen we steeds vaker. Sinds 1978 gingen we niet zo vaak naar de bioscoop als in 2017, blijkt uit nieuwe cijfers.  

    <p>Hoe kan het dat de bioscoop zo populair is? Als thuis kijken door streamingdiensten zoals Netflix en Videoland makkelijker is dan ooit? In totaal gingen we in 2017 bijna 36 miljoen keer naar de film. Dat is een stijging van ruim 5% ten opzichte van het jaar daarvoor.</p>
<p>De films waar we met zijn alleen het meeste naar toe gingen zijn: <em>Despicable Me 3</em>, <em>Pirates of the Caribbean: Salazar's Revenge</em> en <em>Beauty and the Beast</em>. De best bezochte Nederlandse film was <em>Soof 2</em>.</p>
<h3>Betere economie</h3>
<p>De filmwereld speelt wel een beetje veilig met de keuze voor films. Veel films die nu draaien, zijn een vervolg of een remake van een eerder succes. 'Bioscopen zijn de McDonald's van deze tijd', vertelt Arend Hardorff, directeur Academy for Leisure aan NHTV Breda University, aan <a href="https://www.rtlnieuws.nl/nederland/bioscopen-populairst-sinds-1978-de-mcdonalds-van-deze-tijd" target="_blank"><em>RTL Nieuws</em></a>. 'Dat we met zijn allen meer naar de film gaan is geen ontwikkeling van het laatste jaar. 'Dat is een trend die al langer gaande is', zegt Hardorff. 'Maar het heeft ook te maken met de economie die beter wordt. Mensen kunnen meer geld uitgeven in hun vrije tijd. Ze gaan ook vaker naar een restaurant en vaker op vakantie.'</p>
<h3>Bewegende stoelen</h3>
<p>Dat we afgelopen jaar vaker naar de film gingen, heeft volgens Hardorff, te maken met een aantal dingen: bioscopen zijn erg toegankelijk. Kaartjes kopen en stoelen reserveren is door nieuwe apps makkelijker dan ooit. Verder zijn er de afgelopen jaren veel grote bioscoopcomplexen gebouwd. Die hebben al snel twaalf zalen met verschillende films, en daardoor is er voor ieder wat wils is. Daarnaast is het zo dat het zien van een film in de bioscoop meer beleving biedt dan Netflix en Videoland. Om die beleving extra te verhogen wordt er veel geïnvesteerd in 3D en zelfs 4D, waarbij stoelen bewegen en geuren worden verspreid.</p>
<h3>Best bezochte films 2017</h3>
<p>1. <em>Despicable Me 3</em><br>2. <em>Pirates of the Caribbean: Salazar's Revenge</em><br>3. <em>Beauty and the Beast</em><br>4.<em>Fast &amp; Furious 8</em><br>5. <em>The Boss Baby</em><br>6. <em>Dunkirk</em><br>7. <em>Star Wars: The Last Jedi</em><br>8. <em>Fifty Shades Darker</em><br>9. <em>Sing</em><br>10. <em>IT</em></p>
<p><em>Bron: FDN (Filmdistributeurs Nederland)</em></p>  
