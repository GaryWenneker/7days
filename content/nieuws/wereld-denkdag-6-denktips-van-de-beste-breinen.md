---
id: 98e03c8b9f1e4d20bbf5d8f468b31989
type: nieuws
layout: post
title: "Wereld Denkdag: 6 denktips van de beste breinen"
permalink: /nieuws/wereld-denkdag-6-denktips-van-de-beste-breinen/
date: 2022-05-11T19:16:41.067Z
author: 7biA1WiYB
excerpt: "Het is vandaag Wereld Denkdag. Zou jij ook weleens wat vaker briljante ideeën uit je hersenen willen persen? De beste breinen uit de geschiedenis hadden daar zo hun eigen trucjes voor.  "
seo:
  description: "Wereld Denkdag: 6 denktips van de beste breinen"
  title: "Wereld Denkdag: 6 denktips van de beste breinen"
---
Het is vandaag Wereld Denkdag. Zou jij ook weleens wat vaker briljante ideeën uit je hersenen willen persen? De beste breinen uit de geschiedenis hadden daar zo hun eigen trucjes voor.  

    <h3>1. Wees een pietje precies </h3>
<p>De Duitse filosoof Immanuel Kant (1724 - 1804) kon alleen maar denken als zijn dag extreem gestructureerd verliep. Hij liet zich stipt om vijf uur in de ochtend wekken en elke dag ging hij op exact hetzelfde tijdstip wandelen: kwart over drie. Die regelmaat was voor hem een absolute voorwaarde voor een helder hoofd. </p>
<h3>2. Beweeg </h3>
<p>Niet alleen de hersenen van de Griekse Plato (ongeveer 427 - 347 vóór Christus) waren in topconditie, ook zijn lichaam mocht er wezen. Plato betekent dan ook ‘de brede’. Hij blonk uit in sport en haalde heel wat atletische overwinningen bij de Isthmische Spelen. Rennen naar de sportschool dus voor hersens in topconditie! Hoewel…(zie volgende tip) </p>
<h3>3. Stel vragen</h3>
<p>Filosoof Socrates (ongeveer 470 - 399 vóór Christus) was juist behoorlijk lui. Hij voerde thuis geen snars uit en ging liever wandelen om met iedereen een praatje te maken en eindeloos veel vragen te stellen. Dat werkte veel mensen nogal op de op de zenuwen maar daarmee hield Socrates zichzelf in elk geval scherp.</p>
<h3>4. Ga op reis </h3>
<p>De Chinese wijsgeer Confucius (555 - 479 vóór Christus) zei het al: ‘Het is beter een mijl te reizen dan om duizend boeken te lezen.’ Gooi al je boeken aan de kant en ga vast sparen voor een reis. Bijna alle oude wijzen reisden er lustig op los. Plato reisde vanuit het oude Griekenland al naar Italië en Egypte. En ook Erasmus woonde in bijna alle Europese landen. </p>
<h3>5. Eet geen vlees </h3>
<p>De oude Griekse wijsgeren aten bijna geen vlees. Filosoof Pythagoras (570-500 vóór Christus) was de fanatiekste vegetariër. Hij vond het eten van dieren barbaars, ongezond en zelfs gevaarlijk. Aanhangers van zijn vleestheorie waren er ook van overtuigd dat het eten van vlees minder slim maakte. Tot in de negentiende eeuw werden vegetariërs vaak Pythagoreëers genoemd. </p>
<h3>6. Stop met slapen </h3>
<p>Echte genieën vinden slapen maar zonde van de tijd. Alleskunner Leonardo da Vinci (1452-1519) deed elke vier uur een dutje van ongeveer twintig minuten. Nooit langer. Wetenschappers twijfelen of dat klopt. Als hij echt zo weinig sliep, moet hij lichamelijke problemen hebben gekregen. Een gebrek aan slaap kan hallucinaties veroorzaken. Maar misschien haalde hij daar wel zijn creativiteit vandaan.</p>  
