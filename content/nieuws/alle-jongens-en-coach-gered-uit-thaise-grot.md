---
id: c9a5de25443447cc9f278189d49c6bb4
type: nieuws
layout: post
title: "Alle jongens en coach gered uit Thaise grot"
permalink: /nieuws/alle-jongens-en-coach-gered-uit-thaise-grot/
date: 2022-05-11T19:16:41.067Z
author: 7biA1WiYB
excerpt: "Goed nieuws! De laatste vier jongens en hun coach zijn vandaag door reddingswerkers bevrijd. Ze zaten sinds 23 juni vast. Zondag en gisteren werden al acht kinderen uit de grot gered.  "
seo:
  description: "Alle jongens en coach gered uit Thaise grot"
  title: "Alle jongens en coach gered uit Thaise grot"
---
Goed nieuws! De laatste vier jongens en hun coach zijn vandaag door reddingswerkers bevrijd. Ze zaten sinds 23 juni vast. Zondag en gisteren werden al acht kinderen uit de grot gered.  

    <p>De geredde jongens en de trainer zijn met een ambulance en helikopter overgebracht naar een ziekenhuis in de buurt. Alle jongens die eerder gered werden hebben mogelijk een infectie opgelopen. Ze verblijven nu in een afgesloten ruimte waar ze onderzocht worden. Sommigen hebben een lage temperatuur en twee jongens hebben een lichte longontsteking opgelopen.</p>
<h3>Fel daglicht</h3>
<p>Omdat ze niet meer gewend waren aan het daglicht droegen de jongens een zonnebril bij het verlaten van de grot. Ze hebben er verder geen oogproblemen aan overgehouden.</p>
<h3>Familie</h3>
<p>Het team moet minstens een week in een afgesloten ruimte in het ziekenhuis blijven. De jongens die zondag zijn gered, hebben hun families al gezien vanachter een glazen wand.</p>  
