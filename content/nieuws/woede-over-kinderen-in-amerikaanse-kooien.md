---
id: cc2ea079a4924e5090f3d43772837ebf
type: nieuws
layout: post
title: "Woede over kinderen in Amerikaanse kooien"
permalink: /nieuws/woede-over-kinderen-in-amerikaanse-kooien/
date: 2022-05-11T19:16:41.067Z
author: 7biA1WiYB
excerpt: "De Trump-regering reageert onverbiddelijk op vluchtelingen die illegaal de grens oversteken. De woede is groot nu blijkt dat de Amerikaanse grenspolitie daarbij ouders en kinderen uit elkaar haalt. En de kinderen in kooien stopt. Vier vragen over het Amerikaanse beleid van zero tolerance voor immigranten.    "
seo:
  description: "Woede over kinderen in Amerikaanse kooien"
  title: "Woede over kinderen in Amerikaanse kooien"
---
De Trump-regering reageert onverbiddelijk op vluchtelingen die illegaal de grens oversteken. De woede is groot nu blijkt dat de Amerikaanse grenspolitie daarbij ouders en kinderen uit elkaar haalt. En de kinderen in kooien stopt. Vier vragen over het Amerikaanse beleid van zero tolerance voor immigranten.    

    <p><strong>Waarom wil Trump de mensen tegenhouden?</strong><br>Trump wil een eind maken aan illegale immigratie vanuit Mexico. Die zou volgens hem zorgen voor meer criminaliteit. In de VS leven miljoenen illegale immigranten. Vaak komen ze uit Honduras, El Salvador en Guatemala. Ze vluchten weg voor armoede of geweld van drugsbendes en hopen in de VS een beter leven op te bouwen. Sommige vluchtelingen melden zich en vragen asiel aan. Anderen proberen ongezien de grens over te steken naar de zuidelijke Amerikaanse staat Texas en verdwijnen dan in de illegaliteit.</p>
<p>Trump beloofde een <em>big beautiful wall</em> te bouwen bij de grens van Texas. Nu, twee jaar verder, is er nog geen muur want er is geen geld. Zelfs niet voor een <em>small ugly wall</em>. In april hoorde Trump dat er weer een paar honderd vluchtelingen door Mexico op pad waren naar de grens. Hij stuurde extra militairen en gaf de grenspolitie opdracht de ‘karavaan’ tegen te houden en alle volwassenen te arresteren. Ook degenen die asiel wilden aanvragen.<br><div class="media media-element-container media-default"><div id="file-533762" class="file file-image file-image-jpeg">

        
  
  <div class="content">
    <img alt="Moeder en zoon, gevlucht uit Honduras, worden beschenen door de zaklamp van de grenspolitie die ze aanhoudt  Foto AFP" title="Moeder en zoon, gevlucht uit Honduras, worden beschenen door de zaklamp van de grenspolitie  Foto AFP " height="3648" width="5472" class="media-element file-default" data-delta="1" src="https://7dagen.netlify.app/sites/default/files/ANP-57846834_0.jpg">  </div>

  
</div>
</div><br><strong>Is dat de zero tolerance?</strong><br>Ja. Het beleid is in april door de Republikeinse regering van Trump ingevoerd en de Amerikaanse minister van Justitie, Jeff Sessions, houdt zich er strikt aan. Het gevolg: ouders en kinderen worden aan de grens zonder pardon uit elkaar gehaald. De ouders worden opgepakt als illegaal immigrant en vastgezet in een gevangenis. Daar moeten ze wachten op een rechtszaak. De kinderen worden naar een aparte opvang gebracht. Nou ja, opvang is een groot woord…<br><br><strong>Wat gebeurt er dan met de kinderen?</strong><br>Ze worden in kooien gestopt in lege supermarkten en loodsen. Daar worden ze dag en nacht vastgehouden. Dit weten we sinds zondag. Toen (op vaderdag!) mochten politici en journalisten een kijkje nemen in een ‘opvang’ in een lege Wallmart. De verhalen die zij vertellen zijn hartverscheurend. Gezinnen worden huilend van elkaar gescheiden. De kinderen worden in de kooi gezet en slapen op dunne matrasjes met dunne dekens. Het licht blijft de hele nacht aan. Er is geen enkele vorm van afleiding of zorg.
<p>Sommige kinderen zijn zo jong dat ze nog een luier dragen. De agenten hebben opdracht de kinderen niet aan te raken of te troosten. Daarom helpen andere vluchtelingenkinderen met verschonen. Zo leven sinds twee maanden al zeker tweeduizend kinderen in onzekerheid over hun eigen lot en dat van hun ouders. Een systeem om de kinderen weer bij hun ouders te krijgen na de rechtszaak is er niet.<br><div class="media media-element-container media-default"><div id="file-533763" class="file file-image file-image-jpeg">

        
  
  <div class="content">
    <img alt="Begin april werd er in Mexico Stad al gedemonstreerd tegen het strenge immigratiebeleid van Trump  Foto AFP" title="Begin april werd er in Mexico Stad al gedemonstreerd tegen het strenge immigratiebeleid van Trump  Foto AFP" height="3712" width="5568" class="media-element file-default" data-delta="2" src="https://7dagen.netlify.app/sites/default/files/ANP-56794415.jpg">  </div>

  
</div>
</div><br><strong>Maar dat mag toch niet?</strong><br>Nee. Dit gaat regelrecht tegen de mensenrechten in. Er komt dan ook van alle kanten kritiek op Trump. Van mensenrechtenorganisaties, religieuze leiders, Democraten. ‘Dit is geen zero tolerance, dit is zero humanity’, zei de Democratische senator Jeff Merkley. Ook binnen Trumps eigen partij spreken politici zich uit. En zelfs zijn eigen vrouw laat van zich horen. Volgens haar woordvoerder vindt Melania ‘het verschrikkelijk dat kinderen van hun ouders worden gescheiden aan de grens’ en de Amerikaanse regering zou volgens de <em>first lady</em> niet alleen volgens de wet moeten regeren maar ook ‘met het hart’.
<p>Kinderrechtenorganisatie Unicef zegt het zo: ‘Kinderen zijn in de eerste plaats kinderen. Ongeacht waar ze vandaan komen. Zij hebben recht op bescherming en het recht om bij hun familie te zijn.’</p>
<p>Trump reageert op de kritiek met een woeste Twitterstorm. Zo wijst hij naar Duitsland waar volgens hem de criminaliteit is gestegen door immigratie. Journalisten zeggen dat uit cijfers blijkt dat de misdaad in Duitsland de afgelopen tijd juist is gedaald. Trump verdedigt zijn beleid door te zeggen dat hij niet zal toestaan dat de VS veranderen in een ‘migrantenkamp’. Maar de Verenigde Naties hebben <em>zero tolerance</em> met Trump. Ze willen dat zijn regering stopt met het uit elkaar halen van gezinnen. Nu direct.<br> </p>  
