---
id: 8888d9f222a647bc939c0af6960d8e93
type: nieuws
layout: post
title: "Op missie met zelfgebouwde satelliet"
permalink: /nieuws/op-missie-met-zelfgebouwde-satelliet/
date: 2022-05-11T19:16:41.067Z
author: 7biA1WiYB
excerpt: "Een satelliet bouwen die zo groot is als een frisdrankblikje, een ruimtemissie bedenken én strijden tegen andere techfanaten. Dat is de Europese CanSat-competitie. Floris (17): ‘Het was echt een uitdaging om de satelliet zo klein en compact te maken.’  "
seo:
  description: "Op missie met zelfgebouwde satelliet"
  title: "Op missie met zelfgebouwde satelliet"
---
Een satelliet bouwen die zo groot is als een frisdrankblikje, een ruimtemissie bedenken én strijden tegen andere techfanaten. Dat is de Europese CanSat-competitie. Floris (17): ‘Het was echt een uitdaging om de satelliet zo klein en compact te maken.’  

    <p>De basismissie is het verzamelen van gegevens over de temperatuur en de luchtdruk, maar daarnaast hebben de teams ook een eigen missie bedacht. ‘Onze satelliet meet de luchtvervuiling door een sensor die meedraait met de zon en licht opvangt’, legt Floris uit. ‘We meten dan hoeveel licht erdoorheen komt en hoeveel daarvan vervuilt is. Bij schone lucht is het licht veel feller dan bij een lucht met roetdeeltjes.’ </p>
<p><div class="media media-element-container media-default"><div id="file-533851" class="file file-image file-image-jpeg">

        
  
  <div class="content">
    <img alt="Raket ESA" title="Foto: Ars Electronica Center - Vanessa Graf" height="1365" width="2048" class="media-element file-default" data-delta="1" src="https://7dagen.netlify.app/sites/default/files/27079996157_0556c155a9_k.jpg">  </div>

  
</div>
</div><em>Met deze raket van ESA worden de satellieten gelanceerd</em>
<h3>Raket</h3>
<p>Achttien teams strijden deze week op het Portugese eiland Santa Maria met hun zelfgebouwde satellieten tegen elkaar. Floris en vier andere leerlingen van het Gerrit Komrij College uit Winterswijk vertegenwoordigen Nederland met hun team in de Europese finale. Het team van Floris heeft eerst meegedaan aan de landelijke competitie waar ze hun satelliet presenteerden aan ruimtedeskundigen. Ze wonnen die competitie in april en deze week is het dan zover: ze staan met hun creatie in de finale! De zelfgebouwde satellieten worden tijdens de wedstrijd met een raket van de Europese ruimtevaartorganisatie ESA gelanceerd en op één kilometer hoogte losgelaten. Daarna vallen ze met een parachute naar beneden en voeren een  missie uit. Het team met de beste missie en satelliet wint de wedstrijd, op een mooie beker na krijgen ze niks behalve de eer natuurlijk! </p>
<h3>Veel testen</h3>
<p>Dat klinkt eenvoudig maar het Nederlandse team heeft veel moeten testen voor alles écht goed werkte. ‘Toen we hier aan begonnen had niemand echt verstand van hoe je een satelliet bouwt. We hebben veel YouTube-filmpjes bekeken en veel gegoogeld. Iedereen hield zich met een onderdeel bezig en aan het eind waren we allemaal best goed geworden in dat gedeelte.’<div class="media media-element-container media-default"><div id="file-533852" class="file file-image file-image-jpeg">

        
  
  <div class="content">
    <img alt="CanSat " title="Foto: Flickr, Ars Electronica Center - Vanessa Graf" height="1365" width="2048" class="media-element file-default" data-delta="2" src="https://7dagen.netlify.app/sites/default/files/40142104960_64e53db063_k.jpg">  </div>

  
</div>
</div><em>Het CanSat team uit Oostenrijk maakt nog even snel hun satelliet klaar voor de lancering</em>
<h3>Stress</h3>
<p>Vlak voor vertrek was het flink stressen en hard werken om alles op tijd af te krijgen. ‘Bij de proeflancering zagen we een lullig pluimpje rook opstijgen. Toen wisten we dat een paar sensoren kapot waren gegaan. De luchtdruk-en temperatuurmeter en hoeksensor moesten we voor vertrek nog snel even fixen. Het wordt dus extra spannend of de lancering tijdens de finale dit weekend goed gaat!’ </p>  
