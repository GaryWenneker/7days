---
id: 1478b0dcb18e410985da1c12d1e63129
type: nieuws
layout: post
title: "‘Ik heb veel vreugde gezien, tranen van geluk’"
permalink: /nieuws/ik-heb-veel-vreugde-gezien-tranen-van-geluk/
date: 2022-05-11T19:16:41.067Z
author: 7biA1WiYB
excerpt: "Zo’n 150.000 in het rood-wit uitgedoste Feyenoord-fans vulden maandag het centrum van Rotterdam. Het kampioenschap van Feyenoord werd uitbundig gevierd. Ook door Christian (12). ‘Het was een prachtig gezicht. Een écht kippenvelmomentje.’  "
seo:
  description: "‘Ik heb veel vreugde gezien, tranen van geluk’"
  title: "‘Ik heb veel vreugde gezien, tranen van geluk’"
---
Zo’n 150.000 in het rood-wit uitgedoste Feyenoord-fans vulden maandag het centrum van Rotterdam. Het kampioenschap van Feyenoord werd uitbundig gevierd. Ook door Christian (12). ‘Het was een prachtig gezicht. Een écht kippenvelmomentje.’  

    <p>Om twaalf uur zou de huldiging van Feyenoord beginnen, maar ruim daarvoor was het centrum van Rotterdam al overvol. Om 10.49 twitterde de politie al dat niemand meer naar de stad moest komen. Christian was toen allang ter plekke.</p>
<p>‘We gingen om kwart voor negen weg en om kwart over waren we op de Coolsingel. We stonden heel goed’, vertelt hij. Overal om hem heen stonden Feyenoord-fans, met vlaggen en vuurwerk. ‘Het was een prachtig gezicht. Een écht kippenvelmomentje.’</p>
<h3><div class="media media-element-container media-default media-float-left"><div id="file-417334" class="file file-image file-image-jpeg">

        
  
  <div class="content">
    <img title="Foto: Privé-beheer" height="1714" width="700" style="width: 200px; height: 490px; float: left; margin-left: 5px; margin-right: 5px;" class="media-element file-default" data-delta="1" src="https://7dagen.netlify.app/sites/default/files/DSC_0259%20-%20uitsnede.jpg" alt="">  </div>

  
</div>
</div>'Alles wat ik had verwacht'</h3>
<p>Twee weken geleden vertelde Christian al in de krant <em>7Days </em>wat hij verwachtte van het kampioensfeest. ‘Mijn moeder vertelde me dat het laatste kampioenschap in 1999 echt een kippenvelmomentje was. Nou, dat was het ook!’, zei hij toen. Nu hij het zelf heeft meegemaakt, kan hij dat helemaal bevestigen: ‘Dit was alles wat ik ervan had verwacht.’</p>
<h3>'Echt onbeschrijfelijk'</h3>
<p>De vorige keer dat Christian en 7Days elkaar spraken was voor de wedstrijd tegen Excelsior. Bij winst zou Feyenoord toen al kampioen zijn geworden, maar het werd 3-0 voor Excelsior. Afgelopen zondag lukte het toch tegen Heracles: 3-1 winst.</p>
<p>‘Ik zat in De Kuip. Het was geweldig, echt onbeschrijfelijk.’ Al in de eerste minuut kwam Feyenoord dankzij Dirk Kuyt op voorsprong. ‘Ik huilde tranen van geluk. Ik heb zoveel vreugde gezien.’ Na de wedstrijd ging Christian de stad in om het feestje verder te vieren.</p>
<h3>Champions League</h3>
<p>Nu Feyenoord kampioen is, mag de ploeg volgend jaar voor het eerst in vijftien jaar weer Champions League-voetbal spelen. Als het aan Christian ligt, komt Feyenoord daar échte topploegen tegen. ‘Doe mij maar Barcelona, Real Madrid en Bayern München!’ </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
