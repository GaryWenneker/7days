---
id: e06f291fa62f4346a1ed10e6f9d44f47
type: nieuws
layout: post
title: "Hoe is ’t nu met... vluchteling Merhawit (17)?"
permalink: /nieuws/hoe-is-t-nu-met-vluchteling-merhawit-17/
date: 2022-05-11T19:16:41.067Z
author: 7biA1WiYB
excerpt: "Merhawit (17) uit Eritrea spraken we in oktober op het Toekomstfestival voor jonge asielzoekers in Utrecht. Ze woonde toen in Wageningen en had al een verblijfsvergunning gekregen voor vijf jaar. Ze vertelde dat ze dolgraag Nederlands wil leren en accountant wil worden. Hoe gaat het met haar?   "
seo:
  description: "Hoe is ’t nu met... vluchteling Merhawit (17)?"
  title: "Hoe is ’t nu met... vluchteling Merhawit (17)?"
---
Merhawit (17) uit Eritrea spraken we in oktober op het Toekomstfestival voor jonge asielzoekers in Utrecht. Ze woonde toen in Wageningen en had al een verblijfsvergunning gekregen voor vijf jaar. Ze vertelde dat ze dolgraag Nederlands wil leren en accountant wil worden. Hoe gaat het met haar?   

    <p>‘Goed’, vertelt ze aan de telefoon. ‘Ik woon niet meer in Wageningen maar ik ben verhuisd naar Borculo, waar ik met 130 jonge asielzoekers woon. Ik moest wel even wennen want ik kwam hier helemaal alleen en miste iedereen in Wageningen, vooral mijn mentor. Nu ben ik er twee maanden en heb veel nieuwe mensen ontmoet.'</p>
<p>'Ik doe hetzelfde als altijd: slapen, eten, opstaan. Over drie maanden word ik achttien en moet ik weer verhuizen, want hier mogen alleen minderjarigen wonen. Ik weet niet precies waarheen. Dat is wel jammer, maar zo werkt het systeem nu eenmaal.'</p>
<p><strong>Naar school</strong><br>'Ik woon nu een maand of vijf in Nederland. Mijn familie woont nog in Eritrea en het lijkt er niet op dat ze naar Nederland komen. We hebben wel veel contact. Aan Eritrea wil ik niet te veel denken, liever ben ik bezig met mijn toekomst.'</p>
<p>'Na de kerst mogen alle jonge asielzoekers die hier wonen naar school, zeggen ze. Daar heb ik heel veel zin in. Ik wil hier graag een toekomst opbouwen en Nederlands leren. Ik wil nog steeds accountant worden, maar ik denk wel dat het moeilijk gaat worden. Ik moet nog zoveel leren.’  </p>
<p><em>In oktober spraken we haar op het <a href="http://www.beyondborders.nu/nl/toekomstfestival-minderjarige-asielzoekers-op-7-oktober">Toekomstfestival </a>waar jonge asielzoekers allerlei workshops kregen om ze een toekomstperspectief te bieden. Toen vertelde ze dit:</em></p>
<p><strong>Merhawit (17):</strong><br>‘Ik wil hier graag met andere vluchtelingen uit Eritrea praten. Als ik over mijn toekomst denk, ben ik positief: ik ben Nederlands aan het leren en wil later accountant worden. Ik vind dat wie hier wil blijven de taal moet leren en een baan moet zoeken. Ik ben uit Eritrea gevlucht omdat daar geen democratie is en er veel problemen zijn. Mijn leven was er niet goed.'</p>
<p>'Van Eritrea ben ik naar Ethiopië gegaan en toen naar Soedan, Libië, Italië, Duitsland en Nederland. Ik heb bijna twee maanden over die reis gedaan. Het was illegaal en heel erg duur: ik moest zesduizend euro betalen. Mijn oom die in Israël woont heeft het voor me betaald.'</p>
<p><strong>Ouders</strong><br>'Mijn ouders wonen nog in Eritrea. Ik hoop dat ze ooit hierheen komen. Hier accepteren mensen elkaar en gaan veel dingen goed. Ik heb een mentor die als een moeder voor me zorgt en ik krijg zestig euro per week. Daar kan ik eten en kleren van kopen.’  </p>
<p><strong>Zo vlak voor het einde van 2015 blikt 7Days terug met jongeren die afgelopen jaar in het nieuws waren. Hoe gaat het nu met ze? De hele reeks met terugblikinterviews vind je <a href="https://7dagen.netlify.app/hoemet">hier</a>.</strong></p>  
