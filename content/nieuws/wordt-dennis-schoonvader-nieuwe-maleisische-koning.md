---
id: 93f2df796f78432e8b075c92b2da3985
type: nieuws
layout: post
title: "Wordt Dennis' schoonvader nieuwe Maleisische koning?"
permalink: /nieuws/wordt-dennis-schoonvader-nieuwe-maleisische-koning/
date: 2022-05-11T19:16:41.067Z
author: 7biA1WiYB
excerpt: "Als 'gewone' Nederlandse jongen uit Lisse trouwen met de dochter van een sultan uit Maleisië. Het klinkt als een sprookje, maar voor Dennis Verbaas (29) is het realiteit. Die Maleisische sultan, Ibrahim Iskandar, wordt binnenkort misschien wel de Maleische koning. Hoe zit dat?  "
seo:
  description: "Wordt Dennis' schoonvader nieuwe Maleisische koning?"
  title: "Wordt Dennis' schoonvader nieuwe Maleisische koning?"
---
Als 'gewone' Nederlandse jongen uit Lisse trouwen met de dochter van een sultan uit Maleisië. Het klinkt als een sprookje, maar voor Dennis Verbaas (29) is het realiteit. Die Maleisische sultan, Ibrahim Iskandar, wordt binnenkort misschien wel de Maleische koning. Hoe zit dat?  

    <h3>Wie is de huidige koning?</h3>
<p>In het Aziatische land Maleisië ben je geen koning voor het leven. Het koningschap duurt vijf jaar, daarna kiezen negen sultans van het land weer een nieuwe koning. Maar nu is de oude koning Muhammad V (49) afgetreden voor het einde van de termijn. Volgens geruchten omdat hij getrouwd zou zijn met een Russisch model (25). Dat zij ruim twintig jaar jonger is dan hij, is in het islamitische land niet goed gevallen. <a href="https://nos.nl/artikel/2268286-wordt-de-schoonvader-van-dennis-uit-lisse-de-nieuwe-koning-van-maleisie.html" target="_blank"><em>NOS</em></a>-correspondent Michel Maas legt uit dat het niet veel uitmaakt dat de vrouw moslima is geworden: 'Dit is iets wat in het vrij orthodoxe Maleisië niet zomaar kan.'</p>
<h3>Hoe word je koning in Maleisië?</h3>
<p>Er moet dus een nieuwe koning komen. De meeste kans op de troon maakt sultan Ahmad Shah. Deze 88-jarige sultan heeft, vanwege een zwakke gezondheid, de heerschappij vorige week aan zijn 59-jarige zoon Tengku Abdullah<strong> </strong>overgedragen. </p>
<p>Toch is het volgens Maas onduidelijk of de zoon - die nu officieel aan de beurt is - ook inderdaad de nieuwe koning wordt. Het kwam niet eerder voor dat een koning stopt voor het einde van zijn termijn. Het zou ook zomaar kunnen dat de sultans een andere troonopvolger aanwijzen dan de eerstvolgende in de rij.</p>
<h3>Wanneer valt de beslissing?</h3>
<p>Aanstaande donderdag kiezen de negen sultans de opvolger van Muhammad V. De schoonvader van Dennis uit Lisse is een van de negen kanshebbers. Als hij nu geen koning wordt, dan is hij in ieder geval in 2026 aan de beurt. Ibrahim Iskander en zijn familie gaan dan vijf jaar in het Nationale Paleis in de hoofdstad Kuala Lumpur wonen.</p>
<p>Dennis zélf kan trouwens geen koning worden.</p>  
