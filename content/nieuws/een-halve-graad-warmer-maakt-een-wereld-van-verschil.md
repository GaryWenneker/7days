---
id: 2d234962ac0b4c07a572d7ea256be872
type: nieuws
layout: post
title: "Een halve graad warmer maakt een wereld van verschil"
permalink: /nieuws/een-halve-graad-warmer-maakt-een-wereld-van-verschil/
date: 2022-05-11T19:16:41.067Z
author: 7biA1WiYB
excerpt: "Drie jaar geleden spraken 195 landen in Parijs een klimaatakkoord met elkaar af. Daarin stond onder meer dat de aarde in 2050 niet meer dan twee graden opgewarmd mag zijn. Het liefst zelfs niet meer dan 1,5 graad. Maar om dat doel te halen is een klein wonder nodig, zo blijkt uit het nieuwe tussenrapport van het Wereldklimaatpanel (IPCC) dat deze week verscheen. En halve graad meer of minder, wat maakt dat nou uit? Flink wat, zo blijkt.  "
seo:
  description: "Een halve graad warmer maakt een wereld van verschil"
  title: "Een halve graad warmer maakt een wereld van verschil"
---
Drie jaar geleden spraken 195 landen in Parijs een klimaatakkoord met elkaar af. Daarin stond onder meer dat de aarde in 2050 niet meer dan twee graden opgewarmd mag zijn. Het liefst zelfs niet meer dan 1,5 graad. Maar om dat doel te halen is een klein wonder nodig, zo blijkt uit het nieuwe tussenrapport van het Wereldklimaatpanel (IPCC) dat deze week verscheen. En halve graad meer of minder, wat maakt dat nou uit? Flink wat, zo blijkt.  

    <h2>Bij een opwarming van 1,5 graad:</h2>
<ul><li>zijn er meer hittegolven, droogte en extreme neerslag dan nu</li>
<li>vallen er zwaardere klappen voor gevoelige ecosystemen zoals koraalriffen (die tot 70% af kunnen nemen) en poolgebieden</li>
<li>is de Noordelijke IJszee gemiddeld eens in de eeuw ijsvrij</li>
<li>stijgt de zeespiegel eind deze eeuw naar verwachting met 26 tot 77 centimeter</li>
</ul><h2>Bij 2 graden verschil:</h2>
<ul><li>zijn er aanzienlijk meer overstromingen door noodweer en is het weer in elk opzicht vaker extreem</li>
<li>stijgt de zeespiegel nóg eens tien centimeter</li>
<li>verdwijnen koraalriffen nagenoeg helemaal</li>
<li>zal de Noordelijke IJszee eens in de tien jaar ijsvrij zijn</li>
</ul><h2>Wat moet er gebeuren om het doel van ‘Parijs’ alsnog te bereiken?</h2>
<ul><li>de werelduitstoot van broeikasgassen moet in 2030 al 45% lager zijn dan nu. Dat kan als er:</li>
<li>een oppervlak zo groot als India wordt vol geplant met biobrandstofgewassen en bos</li>
<li>(bijna) alle kolencentrales sluiten</li>
<li>jaarlijks 800 miljard euro geïnvesteerd wordt in duurzame energie.</li>
</ul><h3>Wie onderzocht dit?</h3>
<p>Het IPCC (Intergouvernementele Panel voor Klimaatverandering) houdt voor de VN bij wat de laatste wetenschappelijke inzichten zijn over klimaatverandering. Het nieuwe tussenrapport vat meer dan zesduizend recente onderzoeken samen en dient als gespreksbasis voor de klimaattop die over twee maanden in Katowice, Polen gehouden gaat worden.</p>
<h3>Wat gaat er tijdens die top gebeuren?</h3>
<p>In december worden er praktische afspraken gemaakt over bijvoorbeeld de regels waaraan landen zich moeten houden om de doelstellingen van ‘Parijs’ alsnog te kunnen halen. Ook over dit laatste tussenstand-rapport zal ongetwijfeld flink gepraat worden. De Verenigde Staten spelen bij de onderhandelingen geen rol meer. Zij hebben zich onder Trump teruggetrokken uit het klimaatakkoord.</p>
<h3>En Nederland?</h3>
<p>Dat werd deze week stevig op de vingers getikt door het Haagse Gerechtshof. Het kabinet verloor dinsdag een zaak die klimaatorganisatie Urgenda had aangespannen. Die vindt dat Nederland te weinig doet om afspraken over CO2-uitstoot na te komen en de rechter is dat met de groep eens. De Staat moet ervoor zorgen dat de uitstoot in 2020 25% lager ligt dan in 1990, zo oordeelde de rechter. De regering kan nog in beroep (in cassatie) tegen dit vonnis. Of dat gaat gebeuren is onduidelijk.</p>  
