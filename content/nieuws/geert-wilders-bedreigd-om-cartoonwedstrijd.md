---
id: 5ce1287d2596497d92519a8017711ebd
type: nieuws
layout: post
title: "Geert Wilders bedreigd om cartoonwedstrijd"
permalink: /nieuws/geert-wilders-bedreigd-om-cartoonwedstrijd/
date: 2022-05-11T19:16:41.067Z
author: 7biA1WiYB
excerpt: "‘Alleen hij is mijn doel. Als Allah het wil gaat het me lukken.’ Dat is wat een 26-jarige man dinsdag in het Pakistaans zei in een filmpje op Facebook. Hij zou naar Nederland zijn gekomen om een aanslag te plegen op PVV-leider Geert Wilders. De man zit nu vast.  "
seo:
  description: "Geert Wilders bedreigd om cartoonwedstrijd"
  title: "Geert Wilders bedreigd om cartoonwedstrijd"
---
‘Alleen hij is mijn doel. Als Allah het wil gaat het me lukken.’ Dat is wat een 26-jarige man dinsdag in het Pakistaans zei in een filmpje op Facebook. Hij zou naar Nederland zijn gekomen om een aanslag te plegen op PVV-leider Geert Wilders. De man zit nu vast.  

    <p>De reden voor de doodsbedreiging was een cartoonwedstrijd die Geert Wilders deze herfst organiseert. De politicus riep mensen op om spotprenten van de profeet Mohammed op te sturen naar de Tweede Kamer. Sinds de bekendmaking van de wedstrijd ontvangt de PVV’er naar eigen zeggen bijna honderd doodsbedreigingen per dag. </p>
<h3>Waanzin</h3>
<p>Geert Wilders zelf laat op twitter weten: ‘Mij is vanmorgen verteld dat een man op Facebook in een filmpje zou hebben gezegd dat hij in Nederland is gearriveerd met het doel mij te vermoorden. Gelukkig is hij opgepakt. Het is waanzin dat dit gebeurt naar aanleiding van een tekenwedstrijd en dat het doodsbedreigingen regent.’</p>
<h3>Pakistan</h3>
<p>Veel van deze doodsbedreigingen komen uit Pakistan. De Pakistaanse Islamitische Partij TLP wil dat Pakistan alle banden met Nederland verbreekt en dat andere islamitische landen dat voorbeeld volgen. Premier Rutte heeft al laten weten dat het een actie van Wilders’ zelf is en niet van de Nederlandse regering.</p>  
