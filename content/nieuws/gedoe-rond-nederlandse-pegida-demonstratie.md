---
id: 93b99946484d4616b089473ab8cae102
type: nieuws
layout: post
title: "Gedoe rond Nederlandse Pegida-demonstratie"
permalink: /nieuws/gedoe-rond-nederlandse-pegida-demonstratie/
date: 2022-05-11T19:16:41.067Z
author: 7biA1WiYB
excerpt: "Bij een demonstratie van Pegida-aanhangers in Den Haag arresteerde de politie afgelopen weekend vier tegendemonstranten. En dat deed de politie vanuit... een rondvaartboot! Hoe zat dat? En wat is dat Pegida eigenlijk voor club?  "
seo:
  description: "Gedoe rond Nederlandse Pegida-demonstratie"
  title: "Gedoe rond Nederlandse Pegida-demonstratie"
---
Bij een demonstratie van Pegida-aanhangers in Den Haag arresteerde de politie afgelopen weekend vier tegendemonstranten. En dat deed de politie vanuit... een rondvaartboot! Hoe zat dat? En wat is dat Pegida eigenlijk voor club?  

    <p><strong>Wat gebeurde er in Den Haag?</strong><br>Daar was een demonstratie gepland van Nederlandse Pegida-aanhangers. Hiervoor was toestemming van de gemeente. De geplande demonstratie leidde tot een tegenbeweging. En daar was géén toestemming voor. De politie wilde de tegendemonstranten daarom aanhouden. Toen een aantal van hen ervandoor wilde gaan in twee kano's, hield de politie een rondvaarttboot aan. Toeristen moesten eerst uit die boot stappen en vervolgens voer de politie met de boot achter de demonstranten aan.</p>
<p><strong>Waar waren de tegendemonstranten boos over?</strong><br>De Nederlandse afdeling van Pegida heeft een nieuw logo: een hakenkruis boven een prullenbak. De gemeente Den Haag wilde eerst geen toestemming geven voor een demonstratie waarbij dat logo te zien zou zijn. Maar de rechter oordeelde vorige week dat het logo 'een wezenlijke onderdeel' is van wat de organisatie wil betogen. Daarom mag het logo niet verboden worden. Maar de tegendemonstranten vonden dat onzin en wilden toch een tegengeluid laten horen.</p>
<p><div class="media media-element-container media-default"><div id="file-22409" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://7dagen.netlify.app/sites/default/files/ANP-47883195.jpg" alt="">  </div>

  
</div>
</div>
<p><strong>Wat is dat Pegida eigenlijk?</strong><br>De Duitse club Pegida staat voor ‘Patriotische Europäer gegen die Islamisierung des Abendlandes’. Vrij vertaald: ‘Vaderlandslievende Europeanen tegen de Islamisering van het avondland.’ De groep vindt de islam een verwerpelijke, achterlijke godsdienst die veel te duidelijk aanwezig is in Duitsland en de rest van Europa. Pegida zou het liefst zien dat Europa de grenzen sluit voor nieuwe moslims. Tot nu toe was er in Duitsland geen partij die zo’n sterk anti-moslimgeluid liet horen. Het land heeft geen Wilders, of Le Pen zoals in Frankrijk.</p>
<p>De demonstraties begonnen twee jaar geleden met driehonderd mensen die elkaar via Facebook gevonden hadden. Elke week kwamen er in het Oost-Duitse Dresden meer mensen demonstreren. Inmiddels heeft de beweging in Duitsland zo’n 25.000 aanhangers. De Nederlandse tak van Pegida is vooralsnog vooral actief op Facebook. Aanhangers keren zich ook hier tegen van komst van (islamitische) vluchtelingen naar Nederland. In Den Haag verliep de demonstratie van Pegida zelf zondag overigens rustig.</p>
<p><div class="media media-element-container media-default"><div id="file-22410" class="file file-image file-image-jpeg">

        
  
  <div class="content">
    <img height="340" width="560" class="media-element file-default" src="https://7dagen.netlify.app/sites/default/files/ANP-47883103.jpg" alt="">  </div>

  
</div>
</div>
<p><strong>Is het een extreemrechtse beweging?</strong><br>Nee. De mensen die in Duitsland meelopen, zijn vrij gemiddelde Duitsers. Het zijn boze burgers die ontevreden zijn over de politiek en zich zorgen maken over moslimextremisme. Er lopen wel neonazi-achtige types in de demonstraties mee, maar dat is eigenlijk niet de bedoeling van de organisatie. Die verklaarde eerder dat extreemrechtse mensen zich wel thuis voelen bij Pegida, maar dat die liefde beslist niet wederzijds is. Tijdens toespraken worden door Pegida-aanhangers ook regelmatig leuzen als ‘Scheiss Nazi’s’ (shitnazi's) geschreeuwd.</p>
<p><strong>Maar hoe zit dat met die omstreden baas dan?</strong><br>Lutz Bachmann, de voorzitter van Pegida, trad begin dit jaar af na ophef over een Facebook-foto waarop hij poseert als Hitler. Hoewel de foto al jaren oud was en volgens Bachmann was bedoeld als grapje, waren de andere bestuursleden boos en zaten ze erg met de kwestie in hun maag. Bachmann betuigde spijt en trad af. Om een maand later overigens weer herkozen te worden als voorzitter. </p>
<p><div class="media media-element-container media-default"><div id="file-22411" class="file file-image file-image-jpeg">

        
  
  <div class="content">
    <img height="500" width="560" class="media-element file-default" src="https://7dagen.netlify.app/sites/default/files/ANP-47799654.jpg" alt="">  </div>

  
</div>
</div>
<p><strong>Wat vindt de rest van Duitsland van Pegida?</strong><br>De beweging roept veel emoties op. Niet alleen Pegida, maar ook tegenstanders gingen afgelopen jaar de straat op. Net zoals zondag in Den Haag dus. Duitse politici weten niet zo goed wat ze met Pegida aan moeten. In het begin dachten veel mensen dat de betogingen vanzelf wel zouden stoppen, maar de groep groeit nog steeds . De Duitse bondskanselier Angela Merkel liet eerder al weten dat ze vindt dat de club vrij moet kunnen bewegen, ook al is ze het niet eens met de anti-islamideeën.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
