---
id: 939747341903426bade5fb8c5a663b8c
type: nieuws
layout: post
title: "Kun je straks écht onbeperkt mobiel internetten?"
permalink: /nieuws/kun-je-straks-écht-onbeperkt-mobiel-internetten/
date: 2022-05-11T19:16:41.067Z
author: 7biA1WiYB
excerpt: "Oneindig lang YouTube kijken, Netflix streamen of GIF'jes rondsturen voor maar 35 euro per maand. Vanaf volgende week kun je bij T-Mobile een abonnement afsluiten zonder datalimiet. Klinkt dat te mooi om waar te zijn? We zochten het uit.   "
seo:
  description: "Kun je straks écht onbeperkt mobiel internetten?"
  title: "Kun je straks écht onbeperkt mobiel internetten?"
---
Oneindig lang YouTube kijken, Netflix streamen of GIF'jes rondsturen voor maar 35 euro per maand. Vanaf volgende week kun je bij T-Mobile een abonnement afsluiten zonder datalimiet. Klinkt dat te mooi om waar te zijn? We zochten het uit.   

    <p>Bij KPN heb je voor drie tientjes per maand een databundel van vijf gigabyte, bij prijsvechter Tele2 heb je voor 36 euro in de maand 24 GB tot je beschikking, maar bij T-Mobile kun je straks voor 35 euro onbeperkt internetten. Zeggen ze.</p>
<p>‘Er zit écht geen addertje onder het gras’, laat directeur communicatie Erwin Zijlstra weten aan <em>7Days</em>. ‘Je moet alleen als je op één dag meer dan vijf gigabyte gebruikt, gratis gigabytes bijplussen.’ Dat wil zeggen: elke dag start je met een bundel van vijf gigabyte. Ga je daar in die dag overheen, dan kun je je bundel gratis aanvullen met één gigabyte. Dat kan zo vaak je wilt. ‘Ja, het is echt helemaal onbeperkt’, benadrukt Mark Wierenga van vergelijkingssite Bellen.com.</p>
<h3>Uniek</h3>
<p>‘Dit is een behoorlijk uniek abonnement. In het buitenland bestaat niets vergelijkbaars, al hebben we daar iets minder zicht op dan op de Nederlandse markt’, legt Wierenga uit. Maar een avondje Netflix bingewatchen blijft lastig door de dagelijkse 5 GB-bundel. ‘Een film op Netflix in goede kwaliteit is zo’n vijf tot tien gigabyte. Dus dan krijg je halverwege een sms'je dat je de bundel moet uitbreiden, dat is natuurlijk ook niet ideaal’, aldus Wierenga.</p>
<p><div class="media media-element-container media-default"><div id="file-415297" class="file file-image file-image-jpeg">

        
  
  <div class="content">
    <img alt="tieners smartphone" title="Foto: ANP" height="575" width="850" class="media-element file-default" src="https://7dagen.netlify.app/sites/default/files/ANP-18620788.jpg">  </div>

  
</div>
</div>
<p>Maar waarom maakt T-Mobile deze stap wél en doen concurrenten dat (nog) niet? Is dat een kwestie van willen? ‘Ik denk dat T-Mobile simpelweg de eerste is. Ik verwacht dat anderen wel gaan volgen’, zegt Wierenga. Zijlstra durft niet te voorspellen of zijn concurrenten dit ook kunnen. ‘Je moet er in ieder geval een heel goed netwerk voor hebben,’ aldus Zijlstra.</p>
<h3>Geen run</h3>
<p>T-Mobile hoopt deze prijsstunt terug te verdienen door veel nieuwe klanten aan te trekken. ‘Toch verwacht ik geen run op het abonnement, ik denk niet dat mensen nu massaal naar T-Mobile overstappen. Het is toch 35 euro in de maand, plus de kosten van een toestel. Dat is nog niet voor iedereen betaalbaar, dan zou de prijs omlaag moeten naar tien of twintig euro per maand’, zegt Wierenga.</p>
<p>Maar wat als iedereen tóch overstapt naar T-Mobile en massaal aan het YouTuben, Netflixen en streamen slaat? Of zelfs z'n mobiele telefoon als wifi-hotspot thuis of op school gaan inzetten? Zijlstra: ‘Ons netwerk kan normaal gebruik echt aan. We gaan erop letten of sommige gebruikers het zo bont maken dat onze andere klanten in de omgeving daar last van hebben of gaan krijgen.’ Je kunt er dus geen hele websiteservers mee draaiende houden, maar zolang je je online enigzins normaal gedraagt, zou je dus goed moeten zitten met het abonnement. Als je het geld ervoor over hebt, tenminste.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
