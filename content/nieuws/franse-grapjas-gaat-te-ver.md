---
id: 657c049f73b842c780b3e6a7e88d8ac5
type: nieuws
layout: post
title: "Franse grapjas gaat te ver"
permalink: /nieuws/franse-grapjas-gaat-te-ver/
date: 2022-05-11T19:16:41.067Z
author: 7biA1WiYB
excerpt: "Hij heeft miljoenen veelal jonge fans die hard om zijn grappen lachen. De Franse regering vindt zijn opmerkingen helemaal niet humoristisch, maar racistisch en heeft vorig jaar zijn shows verboden. Ook de Vlaamse justitie is bepaald geen fan van Dieudonné. Een rechtbank in Luik veroordeelde de cabaretier woensdag tot twee maanden cel en een geldboete van 9000 euro. Voor antisemitisme.   "
seo:
  description: "Franse grapjas gaat te ver"
  title: "Franse grapjas gaat te ver"
---
Hij heeft miljoenen veelal jonge fans die hard om zijn grappen lachen. De Franse regering vindt zijn opmerkingen helemaal niet humoristisch, maar racistisch en heeft vorig jaar zijn shows verboden. Ook de Vlaamse justitie is bepaald geen fan van Dieudonné. Een rechtbank in Luik veroordeelde de cabaretier woensdag tot twee maanden cel en een geldboete van 9000 euro. Voor antisemitisme.   

    <p>Dieudonné krijgt de straf voor antisemitische uitlatingen tijdens een show in 2012 in het Vlaamse Herstal. De politie was ook bij de conference en maakte filmopnames. Een rechtbank in Luik heeft nu gezegd dat de komiek tijdens zijn optreden overduidelijk aanzette tot haat tegen Joden.</p>
<p>'De wet hecht het grootste belang aan de vrijheid van meningsuiting. Humor is van wezenlijk belang in het leven van elk van ons en het is een recht. Maar humor is geen geldig argument om haatboodschappen aan het adres van de Joodse gemeenschap - of welke gemeenschap dan ook - te rechtvaardigen', vindt de rechter. </p>
<p><strong>Omgekeerde Hitlergroet</strong><br>Het is bij lange na niet de eerste keer dat cabaretier Dieudonné M’Bala M’Bala (48) in opspraak raakt. Spotten met slachtoffers van de Holocaust doet hij om de haverklap. Regelmatig beweert hij dat Israël de bron is van het kwaad. En net zo vaak maakt hij een gebaar dat hij de <em>quenelle</em> noemt, naar een Frans ovaalvormig hartig hapje: rechterarm strak naar beneden, linkerhand op rechterbovenarm. Een gebaar dat zijn fans gretig overnemen en waar ze zich trots mee op de foto laten zetten, zelfs bij vernietigingskamp Auschwitz, om die daarna te delen via social media.</p>
<p>De cabaretier vindt dat het allemaal mag. Uit naam van de creatieve vrijheid. Dat gebaar zou zoiets als <em>fuck the system</em> betekenen. Onzin, zegt de Franse regering. ‘Het is een omgekeerde Hitlergroet’, vindt binnenlandminister Valls. Dieudonné maakt zich volgens hem schuldig aan regelrecht antisemitisme en het aanzetten tot haat.</p>
<p><div class="media media-element-container media-default"><div id="file-13349" class="file file-image file-image-jpeg">

        
  
  <div class="content">
    <img title="Foto EPA" height="2273" width="4096" class="media-element file-default" src="https://original.sevendays.nl/sites/default/files/ANP-31053071.jpg" alt="">  </div>

  
</div>
</div>
<p><em>Dieudonné (midden) na een rechtszaak in Parijs. De komiek stond terecht omdat hij op social media steun had betuigd aan de terroristen die een aanslag pleegden op de redactie van het satirische <a href="https://original.sevendays.nl/nieuws/charlie-hebdo-hoe-zat-dat-ook-alweer">Charlie Hebdo</a>.  </em><br><br><strong>Ooit juist activist</strong><br>Opvallend genoeg is de grappenmaker zelf ooit begonnen als activist tegen racisme. Hij groeide in de buitenwijken van Parijs op als zoon van een islamitische Kameroense vader en een Franse moeder. Eind jaren negentig vormde hij een komisch duo met een Joodse jeugdvriend en werd hij politiek actief. Hij voerde actie tegen discriminatie van donkere Fransen en stond lijnrecht tegenover het rechtse Front National.</p>
<p>Het is gissen naar het waarom, maar zeker is dat de comedian rond 2002 opeens een zwaai maakte. Hij kreeg ruzie met zijn joodse vriend. Ging banden aan met Front National-oprichter Jean-Marie Le Pen, de Iraanse leider Ahmadinejad en de Syrische dictator Assad. En hij begon anti-joodse opmerkingen te maken bij zijn optredens. Daar is hij inmiddels al zeker acht keer voor veroordeeld. De Franse overheid gaf vorig jaar burgemeesters de bevoegdheid om zijn shows te verbieden. Of het Franse optreedverbod helpt, is de vraag. De komiek kan gewoon via zijn YouTube-kanaal doorgaan met het verspreiden van zijn denkbeelden. En dat wordt goed bekeken.</p>
<p><em>Op de hoogte blijven van het nieuws? Meld je aan voor onze gratis <a href="https://original.sevendays.nl/whatsapp" target="_blank">WhatsAppdienst</a>, of neem een <a href="https://abonneren.sevendays.nl/abonneren/abonnementen">proefabonnement</a> op 7Days.</em></p>  
