---
id: 832515224e564dc8a0776eae0cc46ed0
type: nieuws
layout: post
title: "Slapen in een zandkasteel"
permalink: /nieuws/slapen-in-een-zandkasteel/
date: 2022-05-11T19:16:41.067Z
author: 7biA1WiYB
excerpt: "Dat je in ijspaleizen, boomhutten, onderzeeërs en huiskranen kunt slapen, wist je misschien al. Maar nu kan het ook in een zandkasteel. Deze maand staan er korrelige hotels in Oss en Sneek. Pas op: niet voelen aan de beelden naast je bed!  "
seo:
  description: "Slapen in een zandkasteel"
  title: "Slapen in een zandkasteel"
---
Dat je in ijspaleizen, boomhutten, onderzeeërs en huiskranen kunt slapen, wist je misschien al. Maar nu kan het ook in een zandkasteel. Deze maand staan er korrelige hotels in Oss en Sneek. Pas op: niet voelen aan de beelden naast je bed!  

    <p>De pas gebouwde hotels horen bij twee zandsculpturenfestivals. In Oss staat een knoert van een kasteel, in Sneek kun je overnachten in een Aziatische kamer. En nee, je kunt niet bedolven worden onder een berg zand als je lekker ligt te dromen. De muren en het plafond zijn namelijk verstevigd. Er zit een dikke zandlaag omheen. Om te zorgen dat de badkamer niet wegspoelt tijdens het douchen, is het douchehok van tegeltjes gemaakt.<br><br><strong>Succes</strong><br>De hotelkamers staan vol met zandbeelden. Niet te wild je bed uit stommelen dus, anders storten de kunstwerken in. Een nachtje logeren in een zandhotel kost 150 euro. Als het nog lukt om te boeken tenminste, want volgens de bedenkers loopt het storm. Het zandsculpturenfestival in Sneek duurt nog tot 20 september. In Oss loopt het tot 4 oktober. Daarna worden de kamers afgebroken. Zo gaat dat met zandkastelen.</p>
<p> </p>  
