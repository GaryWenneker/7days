---
id: 37a4272340a3477a8dc3c3b9c5b7c9c5
type: nieuws
layout: post
title: "Leuk en gratis: 5x bevrijdingsfestivals"
permalink: /nieuws/leuk-en-gratis-5x-bevrijdingsfestivals/
date: 2022-05-11T19:16:41.067Z
author: 7biA1WiYB
excerpt: "Leve de vrijheid! Op 5 mei wordt er in heel Nederland Bevrijdingsdag gevierd. En dat betekent dat er een heleboel gave festivals zijn. We hebben vijf feestjes voor je op een rijtje gezet.  "
seo:
  description: "Leuk en gratis: 5x bevrijdingsfestivals"
  title: "Leuk en gratis: 5x bevrijdingsfestivals"
---
Leve de vrijheid! Op 5 mei wordt er in heel Nederland Bevrijdingsdag gevierd. En dat betekent dat er een heleboel gave festivals zijn. We hebben vijf feestjes voor je op een rijtje gezet.  

    <p>In alle twaalf provinciesteden is er zaterdag een groot bevrijdingsfestival. En het goede nieuws is dat deze bijna allemaal gratis zijn én toegankelijk voor jongeren onder de 18. </p>
<h3>Ambassadeurs van de vrijheid</h3>
<p>Dit jaar zijn Ronnie Flex, Fedde le Grand en My Baby Ambassadeurs van de Vrijheid. Deze artiesten zullen met een helikopter heel Nederland overvliegen om op te treden. Ook DI-RECT, SBMG, Kraantje Pappie en Miss Montreal geven optredens door het land. Wil je weten waar de leukste festivals zijn? We lichten vijf steden voor je uit:</p>
<h3>Haarlem</h3>
<p><strong>Locatie: </strong>Haarlemmerhout<br><strong>Wat en wie:</strong> In Haarlem vindt elk jaar een van de grootste Bevrijdingsfestival van Nederland plaats. Met optredens van Triggerfinger, Alain Clark, Rico &amp; Sticks en DI-RECT wordt dit vast een mooi feestje.</p>
<h3>Zwolle</h3>
<p><strong>Locatie: </strong>De Wezenlanden<br><strong>Wat en wie:</strong> Het drukst bezochte park van Zwolle staat zaterdag helemaal in het teken van feest. Met optredens van grote namen als dj Fedde Le Grand, Miss Montreal en in de avond Kraantje Pappie en Chef’s Special. </p>
<h3>Utrecht</h3>
<p><strong>Locatie</strong><em>: </em>Park Transwijk<br><strong>Wat en wie:</strong> Met een optreden van de hoogzwangere Roxeanne Hazes wordt het zaterdag in Utrecht sowieso gezellig. Ook Fedde le Grand, rapper Big 2 van The Opposites en The Kick zijn van de partij. </p>
<h3>Wageningen</h3>
<p><strong>Locatie</strong><i>: </i>Binnenstad<br><strong>Wat en wie: </strong>Zaterdag staat de hele binnenstad van Wageningen op zijn kop. Als eerste zal Ronnie Flex met zijn Deuxperience band komen optreden. En later zullen ook Nielson, Kraantje Pappie en Miss Montreal een voorstelling geven.</p>
<h3>Den Haag</h3>
<p><strong>Locatie</strong>: Malieveld<br><strong>Wat en wie</strong>: Normaal wordt er op het Malieveld vooral gestaakt, maar met Bevrijdingsdag is het hier een groot feest. Ook hier zien we Fedde le Grand op het podium, maar daarnaast ook SBMG en DI-RECT.</p>
<p>Staat jouw provincie niet in dit rijtje? Bekijk dan <a href="https://www.bevrijdingsfestivals.nl/festivals/" target="_blank">hier</a> de overige festivals.</p>  
