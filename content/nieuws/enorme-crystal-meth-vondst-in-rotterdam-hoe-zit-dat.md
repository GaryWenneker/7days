---
id: 5cc6f80cd79c4a26bbfa5609a072984f
type: nieuws
layout: post
title: "Enorme crystal meth vondst in Rotterdam, hoe zit dat?"
permalink: /nieuws/enorme-crystal-meth-vondst-in-rotterdam-hoe-zit-dat/
date: 2022-05-11T19:16:41.067Z
author: 7biA1WiYB
excerpt: "Het is de grootste drugsvondst ooit in Europa. In Rotterdam trof de politie vorige week een gigantische lading crystal meth aan. Vier vragen en antwoorden over deze Breaking Bad-taferelen.  "
seo:
  description: "Enorme crystal meth vondst in Rotterdam, hoe zit dat?"
  title: "Enorme crystal meth vondst in Rotterdam, hoe zit dat?"
---
Het is de grootste drugsvondst ooit in Europa. In Rotterdam trof de politie vorige week een gigantische lading crystal meth aan. Vier vragen en antwoorden over deze Breaking Bad-taferelen.  

    <h3>1. Waar werden de drugs precies gevonden?</h3>
<p>Tijdens een doorzoeking van een bedrijfsgebouw in Rotterdam ontdekte de politie een gigantische lading crystal meth. Niet meteen, want het lag verstopt in een verborgen ruimte. In de loods was een extra muur gemetseld, met daarachter de geheime plek waar de drugspakketten lagen opgeslagen. De vondst werd vorige week gedaan, maar pas vandaag bekendgemaakt. Over verdachten is nog niets bekend.</p>
<h3>2. Om hoeveel crystal meth gaat het?</h3>
<p>In de loods werd ongeveer 2500 kilo crystal meth aangetroffen. De waarde is gigantisch en wordt geschat op honderden miljoenen euro's. Het is daarmee de grootste drugsvondst ooit in Nederland. Sterker nog: zelfs in heel Europa werd zo'n hoeveelheid nog niet eerder ontdekt. Op dit moment is er niets meer van over, want heel de lading is in een oven vernietigd.</p>
<h3>3. Werd er daarna nog meer gevonden?</h3>
<p>Ja. Na verder onderzoek, kwam de politie uit bij een loods in Utrecht. Daar vonden agenten zo'n 17.500 liter aan chemicaliën, die gebruikt kunnen worden voor het wassen van cocaïne en de productie van synthetische drugs (zoals crystal meth). Ook werden er uitgeholde stenen ontdekt. Volgens de politie werden die gebruikt voor de smokkel van de gevonden drugs in Rotterdam.</p>
<p><div class="media media-element-container media-default"><div id="file-537585" class="file file-video file-video-youtube">

        <h2 class="element-invisible"><a href="/files/enorme-hoeveelheid-methamfetamine-aangetroffen-bedrijfspand-rotterdam">Enorme hoeveelheid methamfetamine aangetroffen in bedrijfspand Rotterdam</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Enorme hoeveelheid methamfetamine aangetroffen in bedrijfspand Rotterdam" src="https://www.youtube.com/embed/DCzxcUy2Cz4?wmode=opaque&controls=" name="Enorme hoeveelheid methamfetamine aangetroffen in bedrijfspand Rotterdam" frameborder="0" allowfullscreen="">Video van Enorme hoeveelheid methamfetamine aangetroffen in bedrijfspand Rotterdam</iframe>
</div>
  </div>

  
</div>
</div>
<h3>4. Hoe gevaarlijk is crystal meth eigenlijk?</h3>
<p>Crystal meth (of methamfetamine) komt in Nederland, maar vooral in landen als Thailand en de VS voor. Het is een zeer verslavende harddrug die steeds vaker bij ons in het riool wordt aangetroffen: een aanwijzing dat het steeds vaker hier wordt gemaakt. Het aantal gebruikers in Nederland is niet zo groot. Volgens drugsexpertisecentrum Jellinek zijn dat er 'maar' een paar honderd, vooral in de gayscene wordt het gebruikt. Crystal meth kan zorgen voor een urenlang gevoel van euforie, zelfvertrouwen en energie. Het gebruik is niet zonder gevaar. Op de korte termijn krijgen mensen er hoofdpijn, verlies van eetlust, hallucinaties en angstgevoelens van. Op lange termijn kunnen gebruikers bijvoorbeeld te maken krijgen met een hoge bloeddruk en hart- en hersenschade.</p>  
