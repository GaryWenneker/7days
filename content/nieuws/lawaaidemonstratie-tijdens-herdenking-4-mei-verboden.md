---
id: 02af0b64b4254305b690e06e2e84f2ea
type: nieuws
layout: post
title: "Lawaaidemonstratie tijdens herdenking 4 mei verboden"
permalink: /nieuws/lawaaidemonstratie-tijdens-herdenking-4-mei-verboden/
date: 2022-05-11T19:16:41.067Z
author: 7biA1WiYB
excerpt: "De rechtbank verbiedt een lawaai-demonstratie tijdens Dodenherdenking op 4 mei op de Dam in Amsterdam. Organisator Rogier Meijerink hoorde dat vandaag tijdens een rechtszitting.  "
seo:
  description: "Lawaaidemonstratie tijdens herdenking 4 mei verboden"
  title: "Lawaaidemonstratie tijdens herdenking 4 mei verboden"
---
De rechtbank verbiedt een lawaai-demonstratie tijdens Dodenherdenking op 4 mei op de Dam in Amsterdam. Organisator Rogier Meijerink hoorde dat vandaag tijdens een rechtszitting.  

    <p>De actiegroep <em>#Geen4MeiVoorMij</em> wilde de herdenking voor de Nederlandse slachtoffers van de Tweede Wereldoorlog verstoren met lawaai. De groep vindt de herdenking hypocriet.</p>
<h3>Soldaten</h3>
<p>Rogier Meijerink die de actie zou organiseren, is het er niet mee eens dat ook Nederlandse militairen die in oorlogen daarna omkwamen herdacht worden. De slachtoffers van Nederlandse soldaten die tijdens het Nederlandse bewind in Indonesië vochten, zouden juist herdacht moeten worden, stelt hij.</p>
<h3>Respectloos</h3>
<p>De gemeente Amsterdam vond het plan om herrie te maken geen demonstratie, maar een ordeverstoring. Dodenherdenking verstoren is 'onacceptabel en respectloos en bovendien strafbaar', zei burgemeester van Amsterdam, Jozias van Aartsen.</p>
<h3>Verbod</h3>
<p>Meijerink zei vanmiddag in de rechtbank dat hij nu vlak voor acht uur een luchtalarm wil laten afgaan, om daarna in stilte de Dam te verlaten. Ook daar is de gemeente tegen. Meijerink kreeg een gebiedsverbod: hij zou nu niet in de buurt van de Dam mogen komen op 4 mei tussen zes en tien uur 's avonds.</p>  
