---
id: 058d1eb165c24544a663eccd023d4eb5
type: nieuws
layout: post
title: "Jitse Akse krijgt geen straf voor doden IS-leden"
permalink: /nieuws/jitse-akse-krijgt-geen-straf-voor-doden-is-leden/
date: 2022-05-11T19:16:41.067Z
author: 7biA1WiYB
excerpt: "De Friese Jitse Akse ging vorig jaar op eigen houtje naar Syrië om daar tegen IS te vechten. In november kwam hij terug naar Nederland om even op adem te komen. En in januari werd hij in Arnhem opgepakt. 
Het Openbaar Ministerie (OM, een soort verlengde van de politie) verdacht Akse van moord op IS-strijders. Maar nu kan hij opgelucht ademhalen: hij hoeft niet voor de rechter te komen en krijgt geen straf. Hoe zit deze zaak precies?  "
seo:
  description: "Jitse Akse krijgt geen straf voor doden IS-leden"
  title: "Jitse Akse krijgt geen straf voor doden IS-leden"
---
De Friese Jitse Akse ging vorig jaar op eigen houtje naar Syrië om daar tegen IS te vechten. In november kwam hij terug naar Nederland om even op adem te komen. En in januari werd hij in Arnhem opgepakt. 
Het Openbaar Ministerie (OM, een soort verlengde van de politie) verdacht Akse van moord op IS-strijders. Maar nu kan hij opgelucht ademhalen: hij hoeft niet voor de rechter te komen en krijgt geen straf. Hoe zit deze zaak precies?  

    <p>Jitse Akse is oud-militair. Hij was er vroeg bij: al op zijn zeventiende ging hij het leger in, direct na de middelbare school. Met een vader en twee ooms die hetzelfde deden, kwam dit voor zijn familie niet als een grote verrassing. Eerst werkte Akse als technisch specialist. Later ging hij bij de Luchtmobiele Brigade en ging hij op missie naar onder andere voormalig Joegoslavië. Twaalf jaar geleden werd zijn contract opgezegd vanwege bezuinigingen.</p>
<p><strong>Tipp-Ex</strong><br>Akse besloot wat anders te proberen en volgde een opleiding tot beveiliger, maar dat werd niets. Als ex-militair kon hij zijn draai in de burgermaatschappij niet vinden, vertelde hij aan de <a href="https://www.lc.nl/plus/Interview-het-verhaal-van-Jitse-Akse-21115130.html"><em>Leeuwarder Courant</em>.</a></p>
<p>‘Ik ben niet iemand voor in de fabriek of op kantoor. Ik denk dat ik op kantoor binnen een week met Tipp-Ex begin te gooien!'</p>
<p><strong>Geen hoge pet</strong><br>Akse volgde het nieuws over de opmars van IS in Syrië de ondertussen op de voet. Het frustreerde hem, zei hij in hetzelfde gesprek met de krant. De strijd om de stad Kobani liep begin vorig jaar hoog op en Akse zag dat Koerdische troepen (<a href="https://7dagen.netlify.app/nieuws/wie-zijn-de-koerden">een volk in Syrië en Turkije dat onder andere tegen IS vecht</a>) via internet om vrijwilligers vroegen. Hij meldde zich aan via Facebook, zegde zijn huurhuis in het Friese Stiens op en trok op eigen houtje naar Syrië om mee te vechten met de Koerden.</p>
<p>Op <a href="https://www.facebook.com/jitse.akse?fref=ts">Facebook</a> deed hij hier verslag van. Dat klinkt heel nobel, maar mensenrechtenorganisatie Amnesty International had geen hoge pet op van strijdgroep YPG, de club van Akse. Deze groep Koerden zou zich onder meer bezighouden met het verdrijven van onschuldige mensen uit hun huizen. En het slopen van die huizen.</p>
<p><strong>Held of moordenaar?</strong><br>In de tien maanden dat Akse meestreed, heeft hij zeker wat IS-leden gedood. Dat geeft hij in verschillende interviews met Nederlandse media gewoon toe. Hoeveel precies, dat houdt hij liever voor zichzelf.</p>
<p>In deze artikelen zei hij dat hij na zijn rustpauze de Koerden opnieuw wilde helpen. Maar dat zat er niet meer in.</p>
<p><strong>Petitie</strong><br>In januari werd Akse opgepakt. Het OM wilde onderzoeken of hij schuldig is aan moord. Want Nederlanders die zonder toestemming van de regering tegen IS vechten, vallen gewoon onder het Nederlandse strafrecht. En kunnen dus vervolgd worden als ze misdrijven plegen. </p>
<p>Zijn arrestatie zorgde veel verontwaardiging. Een <a href="http://www.petities24.com/steun_jitse_akse">online steunbetuiging </a>is inmiddels door 66.000 mensen ondertekend. Dinsdag werd bekend dat hij niet voor de rechter hoeft te komen. Het OM vindt dat er té weinig bewijs is om Akse te vervolgen. En daarmee ontkomt hij dus aan een eventuele straf. </p>
<p><em>Dit artikel stond eerder in de papieren 7Days. </em></p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
