---
id: ac644c3a834449f98f8b304a91b39132
type: nieuws
layout: post
title: "Vrijwilligerswerk maakt gelukkig: 'Het voelt alsof ik alles aankan'"
permalink: /nieuws/vrijwilligerswerk-maakt-gelukkig-het-voelt-alsof-ik-alles-aankan/
date: 2022-05-11T19:16:41.067Z
author: 7biA1WiYB
excerpt: "Iets voor anderen doen zonder dat je daarvoor betaalt krijgt: vrijwilligerswerk. Uit onderzoek blijkt dat mensen die dat doen, gelukkiger zijn.  "
seo:
  description: "Vrijwilligerswerk maakt gelukkig: 'Het voelt alsof ik alles aankan'"
  title: "Vrijwilligerswerk maakt gelukkig: 'Het voelt alsof ik alles aankan'"
---
Iets voor anderen doen zonder dat je daarvoor betaalt krijgt: vrijwilligerswerk. Uit onderzoek blijkt dat mensen die dat doen, gelukkiger zijn.  

    <p>Uit onderzoek van het Centraal Bureau voor de Statistiek (CBS) blijkt dat 91% van de mensen die vrijwilligerswerk doet zich gelukkig voelt. Van de mensen die geen vrijwilligerswerk doet is dit 85%. Maar het betekent niet: hoe meer uur vrijwilligerswerk, hoe gelukkiger. Aan het onderzoek werkten de afgelopen jaren 45.000 mensen vanaf 15 jaar mee. Met een cijfer van 1 tot 10 moesten de deelnemers aangeven hoe gelukkig ze zijn.</p>
<p>Helpen bij een sportvereniging, in een bejaardenhuis of - zoals op de foto hierboven - plastic uit het water vissen. In 2018 zei bijna de helft van de Nederlanders van 15 jaar en ouder vrijwilligerswerk te hebben gedaan in het jaar ervoor.</p>
<h3>Dit zeggen <em>7Days</em>-lezers erover:</h3>
<p><strong>Mare (13)</strong>: 'Ik heb nog nooit echt vrijwilligerswerk gedaan. Wel help ik school met dingen zoals een open dag, dat is ook vrijwillig. Door school, sport en muziek heb ik geen tijd voor vrijwilligerswerk. Maar later wil ik dat wel gaan doen. Bijvoorbeeld helpen bij een milieuorganisatie of iets met mensen helpen. Het leukste eraan lijkt mij dat je iets doet waarvoor je niets terug hoeft. Vaak geeft dat een fijn gevoel.'</p>
<p><strong>Charmaine (18)</strong>: 'Als vrijwilligerswerk geef ik bij scouting leiding aan de Bevers, dat zijn kinderen van vijf tot zeven jaar. Ik doe dat pas een jaar, maar zit zelf al twaalf jaar op scouting. Ik heb dus zelf ook nog bij de Bevers gezeten. Ik vind het het leuk om leiding te geven, omdat alle kinderen super blij en enthousiast zijn als ze je zien en altijd spelletjes willen spelen. Iedereen is altijd energiek en daar krijg ik ook energie van!'</p>
<p><strong>Elisa (12)</strong>: 'Ik heb nu wat minder tijd omdat ik druk ben met huiswerk en proefwerken. Maar ik denk dat ik vrijwilligerswerk ga doen als ik in de bovenbouw zit. Het liefst iets met dieren doen of met oudere mensen. Het leukste lijkt mij het moment wanneer je klaar bent. Dan heb je mensen of dieren geholpen en dat is mijn doel bij vrijwilligerswerk. Wanneer ik iemand help heb ik het gevoel dat ik alles aankan.'</p>  
