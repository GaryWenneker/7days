---
id: c6067a3259ad4f158138a8ecaa9342ef
type: nieuws
layout: post
title: "Vader van overleden zoon appt vrienden over inenting"
permalink: /nieuws/vader-van-overleden-zoon-appt-vrienden-over-inenting/
date: 2022-05-11T19:16:41.067Z
author: 7biA1WiYB
excerpt: "Sinds vorige maand vaccineert de overheid 14-jarigen tegen meningokokken. Toch haalt niet iedereen met een oproep de prik. Maurits’ vader appt de vrienden van zijn aan de ziekte overleden zoon (17), zodat zij het wél doen.  "
seo:
  description: "Vader van overleden zoon appt vrienden over inenting"
  title: "Vader van overleden zoon appt vrienden over inenting"
---
Sinds vorige maand vaccineert de overheid 14-jarigen tegen meningokokken. Toch haalt niet iedereen met een oproep de prik. Maurits’ vader appt de vrienden van zijn aan de ziekte overleden zoon (17), zodat zij het wél doen.  

    <p>De meningokok is een bacterie die hersenvliesontsteking of bloedvergiftiging kan veroorzaken. Sinds 2015 maakt de bacterie steeds meer mensen ziek door meningkokken type W. Dit jaar werden er al 93 in Nederland ziek, waarvan negentien mensen overleden.</p>
<h3>Oproep vaccinatie tegen meningokokken</h3>
<p>Vooral tieners spelen door hun vele sociale contacten een rol bij de verspreiding van meningokokken. Daarom is de overheid begonnen met het <a href="https://7dagen.netlify.app/nieuws/eerste-vaccinaties-tegen-meningokokken-uitgedeeld">vaccineren van jongeren</a> die dit jaar tussen 1 mei en 31 december veertien worden. Volgend jaar valt de oproep op de mat bij iedereen die geboren is tussen 1 januari 2001 en 1 mei 2004 en iedereen die geboren is in 2005.</p>
<h3>Waarschuwingsappje</h3>
<p>Maurits’ vader is gaan appen toen zijn zoon in juli ziek werd. Hij waarschuwt alle vrienden en appgroepjes in de telefoon van zijn zoon. ‘Misschien dat de helft mijn berichtjes dubbel ontving, maar dat maakt me niets uit’, zegt hij tegen <a href="https://www.ad.nl/binnenland/vader-van-maurits-17-rouwt-elke-dag-en-hoopt-dat-ie-de-reen-prik-gaat-halen~a04c2337/" target="_blank"><em>AD</em></a>. ‘Ik vergeef het mezelf niet als nog iemand dit niet overleeft. Ik heb tenminste één jongen gered. Hij heeft op tijd antibiotica gehaald.’</p>
<h3>Laag opkomstpercentage</h3>
<p>Niet alle jongeren met een oproep van de overheid hebben zich laten vaccineren, ontdekte het <a href="https://www.ad.nl/binnenland/19-doden-en-93-ernstig-zieken-en-toch-halen-duizenden-14-jarigen-geen-inenting~aae74d60/" target="_blank"><em>AD</em></a>. Het opkomstpercentage verschilt per regio. In de Gooi en Vechtstreek, waar Maurits woonde, is de opkomst negentig procent. In Apeldoorn liet nog geen 78 procent zich inenten, waarschijnlijk doordat het in een gebied ligt waar veel mensen zich om religieuze redenen niet laten inenten.</p>  
