---
id: d504cf533f424da281e998bf3314697c
type: nieuws
layout: post
title: "Zen is voor Japan: 'Japanse fans zijn netter'"
permalink: /nieuws/zen-is-voor-japan-japanse-fans-zijn-netter/
date: 2022-05-11T19:16:41.067Z
author: 7biA1WiYB
excerpt: "Ook zonder Oranje valt er nog genoeg te juichen op het WK voetbal in Rusland. De komende weken volgen we fans van landen die wél meedoen. Deze week: Zen (14) uit Rotterdam. Hij is voor Japan.  "
seo:
  description: "Zen is voor Japan: 'Japanse fans zijn netter'"
  title: "Zen is voor Japan: 'Japanse fans zijn netter'"
---
Ook zonder Oranje valt er nog genoeg te juichen op het WK voetbal in Rusland. De komende weken volgen we fans van landen die wél meedoen. Deze week: Zen (14) uit Rotterdam. Hij is voor Japan.  

    <p>Zodra Zen dinsdag thuis was uit school, plofte hij bij zijn moeder op de bank voor de tweede helft van de wedstrijd. ‘Colombia kreeg een rode kaart, dus ze speelden nog maar met tien spelers. Daardoor won Japan met 2-1. Veel mensen hadden dat niet verwacht, want Colombia staat veel hoger op de FIFA-ranglijst. </p>
<h3>YES!</h3>
<p>Na een doelpunt was ik dus extra blij en schreeuwde ik heel hard: YES!’ Zen is fan omdat zijn ouders uit Japan komen. Zij zijn vijftien jaar geleden naar Nederland verhuisd. ‘Ik ben er al zeven keer op vakantie geweest. Het is echt een heel mooi land. Ik was heel teleurgesteld dat Nederland zich niet gekwalificeerd had, maar gelukkig doet Japan wel mee!’</p>
<h3>Rustig en netjes</h3>
<p>Volgens de voetbalfan zijn er grote verschillen tussen Japan en Nederland: ‘Japanse supporters zijn veel rustiger. Ze kijken de wedstrijden bijvoorbeeld wel in kleding met de kleuren van Japan: rood, wit en blauw. Maar ze zijn niet zo uitbundig als Nederlanders. Ze juichen minder en zijn veel netter. Als Japanse fans in een stadion naar een wedstrijd kijken, ruimen ze na afloop zelf alle lege blikjes en andere rommel op. Dat is daar heel normaal, maar dat doen Nederlanders niet. Die komen alleen voor hun plezier en verwachten dat anderen het opruimen.’ De voetballers gedragen zich ook anders in het veld: ‘Ze werken veel meer samen door goed met elkaar te communiceren en veel over te spelen. Nederlandse voetballers doen dat minder. Zij gaan meer solo en zijn eigenlijk egoïstischer.’ </p>
<h3>Serieus kijken</h3>
<p>In de poulefase speelt Japan zondag tegen Senegal en donderdag tegen Polen. Zen verwacht dat ze dat ook goed gaan doen en Japan best ver gaat komen tijdens dit WK: ‘Ze horen niet bij de beste landen, maar ze zijn wel heel goed. Ik verwacht dat ze sowieso wel door gaan naar de achtste finales. De komende wedstrijden blijf ik ook thuis, zodat ik extra serieus kan kijken en niet word afgeleid.’</p>
<p><em>De wedstrijd Colombia - Japan kun je hieronder terugkijken.</em><br><div class="media media-element-container media-default"><div id="file-533771" class="file file-video file-video-youtube">

        <h2 class="element-invisible"><a href="/files/colombia-v-japan-2018-fifa-world-cup-russia%E2%84%A2-match-16">Colombia v Japan - 2018 FIFA World Cup Russia™ - Match 16</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Colombia v Japan - 2018 FIFA World Cup Russia™ - Match 16" src="https://www.youtube.com/embed/y4SeAfCg7-o?wmode=opaque&controls=" name="Colombia v Japan - 2018 FIFA World Cup Russia™ - Match 16" frameborder="0" allowfullscreen="">Video van Colombia v Japan - 2018 FIFA World Cup Russia™ - Match 16</iframe>
</div>
  </div>

  
</div>
</div>  
