---
id: 78affe0d345b4206b1865c7da7a72c06
type: nieuws
layout: post
title: "7 lastige situaties van 7Days-lezers in de trein"
permalink: /nieuws/7-lastige-situaties-van-7days-lezers-in-de-trein/
date: 2022-05-11T19:16:41.067Z
author: 7biA1WiYB
excerpt: "De NS gaat een proef doen om overlast in de trein te voorkomen. Zit er iemand bij je in de coupé die vervelend doet? Dan kun je via SMS of WhatsApp een klacht naar de conducteur sturen.  Zeven situaties waarin 7Days-lezers dat wel hadden willen doen.  "
seo:
  description: "7 lastige situaties van 7Days-lezers in de trein"
  title: "7 lastige situaties van 7Days-lezers in de trein"
---
De NS gaat een proef doen om overlast in de trein te voorkomen. Zit er iemand bij je in de coupé die vervelend doet? Dan kun je via SMS of WhatsApp een klacht naar de conducteur sturen.  Zeven situaties waarin 7Days-lezers dat wel hadden willen doen.  

    <p><em>Veel mensen hebben last van andere mensen. Mensen die schreeuwen bijvoorbeeld.</em></p>
<p><strong>Dennis (16)</strong>: 'Ik reisde van Groningen naar Amsterdam. Een man was aan het schreeuwen en bier aan het drinken. Toen de conducteur kwam deed hij dat blik snel in zijn jaszak. Verder gaf hij de hele tijd knipogen naar meiden. Zij liepen weg of reageerden er niet op. Ik was met een klasgenoot en we hebben er niks van gezegd. We hebben hem eigenlijk gewoon een beetje uitgelachen. Als je toen een berichtje naar de conducteur zou kunnen sturen, had ik dat wel gedaan.'</p>
<p><em>Bij <strong>Iris (16)</strong> ging het nog een stapje verder:</em></p>
<p>'Ik zat in de trein van Meppel naar Zwolle, toen twee mensen begonnen te vechten. Dat was best wel eng en heftig. In het begin bleef het nog bij schelden en schreeuwen, maar één jongen duwde de andere weg en toen begonnen ze te slaan en schelden. Daarna ben ik weggelopen. Bij de eerste stop zijn ze er allebei uitgezet door beveiligers.'</p>
<p><em>Maar ook kleine kinderen kunnen overlast veroorzaken:</em></p>
<p><strong>Julia (16)</strong>: 'Ik zat met mijn moeder in de trein tegenover een andere vrouw en een meisje van een jaar of vijf. Ze pakte mijn tas en klom op mijn schoot. Dat was op zich wel grappig, maar ze bleef op een gegeven moment maar doorgaan en trok zelfs de kraaltjes van mijn tas. Haar moeder zag alles, maar deed net alsof ze niks zag en keek alleen maar op haar telefoon. Gelukkig waren we bijna bij het station, maar dat was wel een heel bizarre situatie.'</p>
<p><em>Het zijn ook niet altijd alleen maar reizigers die een onprettig gevoel kunnen geven:</em><br><br><strong>Hannah (19)</strong>: 'Ik heb wel eens een extreem flirterige conducteur gehad toen ik op weg was naar Utrecht. Hij zei: "Wat heb je een leuke foto! Die is al wel even oud denk ik. Je bent goed opgedroogd. Nou lieverd, fijne reis nog en veilig thuiskomen". En hij gaf me een knipoog. Hij deed dit ook bij andere meiden dus ik kreeg er ook een beetje <em>second hand </em>schaamte van. Verder is er veel overlast door onbeschofte jongeren in de trein. Sommigen willen hun voeten niet van de bank halen of je mag er niet naast zitten, en dan worden ze boos als iemand er iets van zegt. Een berichtje kunnen sturen zou dus top zijn.'</p>
<p><i>Dieren kunnen er trouwens ook wat van:</i></p>
<p><strong>Milan (15)</strong>: 'Er stond een schaap in de trein, tussen de stoelen in de eerste klas. Hij werd door twee mensen naar een kinderboerderij gebracht. Het stonk erg en hij blèrde heel hard. Ik heb er niks van gezegd, maar als het zou kunnen zou ik wel een berichtje naar de conducteur sturen.'</p>
<p><strong>Saartje (12)</strong>: 'Er zat eens een loslopende hond bij mijn in de trein, toen ik met mijn vader op weg naar Utrecht was. Hij sprong overal op en dus ook op schoot. Dat was echt vervelend, want ik ben een beetje bang voor honden. Toen ben ik bij het raam gaan zitten en mijn vader bij het gangpad. Gelukkig waren we er snel. De eigenaar heeft niet eens sorry gezegd.'</p>
<p><em>Honden zorgen vaker voor overlast, merkte <strong>Niki (12)</strong>:</em><br><br>'Ik was onderweg van Utrecht naar Tiel, toen ik bij een hond in de trein zat die over een stoel heen poepte! De vrouw pakte het gewoon op met haar handen en stopte het in een beker alsof het de normaalste zaak van de wereld was. Dat vond ik echt heel vies.'</p>
<p><em>De proef met <a href="https://www.rijksoverheid.nl/actueel/nieuws/2019/01/31/proef-met-treinalert-meld-overlast-in-de-trein-per-sms-of-app" target="_blank">Treinalert </a>wordt in het voorjaar gestart in het zuiden van het land, maakte de NS deze week bekend. Het is een idee van staatssecretaris Stientje van Veldhoven (Infrastructuur en Waterstaat). Zij wil er zo achter komen of mensen zich zo veiliger voelen in de trein.</em></p>  
