---
id: 55bd618c3ccf462fbc534d215bbc6a9b
type: nieuws
layout: post
title: "'Ik heb niet gekeken naar baankans'"
permalink: /nieuws/ik-heb-niet-gekeken-naar-baankans/
date: 2022-05-11T19:16:41.067Z
author: 7biA1WiYB
excerpt: "Er is een tekort aan bakkers én het lerarentekort wordt een steeds groter probleem. Het nieuws staat vol met berichten over een tekort aan personeel in bepaalde sectoren. Jongeren die een opleiding moeten kiezen, kunnen daardoor berekenen bij welke beroepen de de kans op werk hoog is. Maar doen ze dat ook?  "
seo:
  description: "'Ik heb niet gekeken naar baankans'"
  title: "'Ik heb niet gekeken naar baankans'"
---
Er is een tekort aan bakkers én het lerarentekort wordt een steeds groter probleem. Het nieuws staat vol met berichten over een tekort aan personeel in bepaalde sectoren. Jongeren die een opleiding moeten kiezen, kunnen daardoor berekenen bij welke beroepen de de kans op werk hoog is. Maar doen ze dat ook?  

    <p>Deze week begon Stichting Bedrijfsopvolging Bakker een campagne om het beroep van bakker te promoten bij jongeren. Omdat er veel bakkers met pensioen gaan, wordt er met spoed gezocht naar mensen die de winkels willen overnemen. Zo'n zelfde personeelstekort is er in het onderwijs, want voor het aankomende schooljaar is het tekort groter dan afgelopen jaar. Er staan nog zo’n 3500 vacatures open.</p>
<h3>Wat vind jij?</h3>
<p>Jongeren die een opleiding kiezen als bakker of leraar hebben dus grote kans op een baan in de toekomst. Maar is deze baankans eigenlijk wel belangrijk als je een nieuwe opleiding kiest? We vroegen het drie <em>7Days</em>-lezers:</p>
<p><strong>Marloes (18)</strong>: ‘Ik heb bij het kiezen van mijn opleiding Bestuurskunde vooral gekeken of ik het een leuke studie vond. Daarna heb ik pas gekeken naar dingen als baankans en salaris.'</p>
<p><strong>Julia (16)</strong>: ‘Ik wil heel graag leraar worden, maar ik heb daarbij niet gekeken naar de baankans. Ik wil het gewoon doen omdat ik het heel graag wil. Ik vind ook dat je bij het zoeken naar een baan gewoon moet kijken naar waar je gelukkig van wordt. Dan maakt het salaris en de baankans niets uit.’</p>
<p><strong>Dagmar (16)</strong>: ‘Ik zou wel kijken naar baankans, maar het moet wel echt iets zijn dat ik de komende jaren leuk zou vinden. Dat laatste vind ik toch wel het belangrijkste.’</p>
<h3>Kok of toch liever timmerman?</h3>
<p>In 2018 kwam Samenwerkingsorganisatie Beroepsonderwijs Bedrijfsleven met een lijst beroepen waar je later hoogstwaarschijnlijk een baan in zou vinden. Hierbij scoorde banen als timmerman, vrachtwagenchauffeur, kok, verpleegkundige, technici en een baan in het onderwijs hoog. Bij deze beroepen was er een hoge baankans en een groot tekort aan werknemers. Studenten met een opleiding in deze sectoren zitten dus gebakken.</p>  
