---
id: 80fd5bf05b4a4df3a2c7ec1e3112fb32
type: nieuws
layout: post
title: "CIA trainde spionage-duiven "
permalink: /nieuws/cia-trainde-spionage-duiven-/
date: 2022-05-11T19:16:41.067Z
author: 7biA1WiYB
excerpt: "Uit documenten die de CIA deze week vrijgaf, blijkt dat de inlichtingendienst tijdens de Koude Oorlog dieren heeft getraind om te spioneren. Onder de naam Operatie Tacana werden onder andere duiven en dolfijnen opgeleid tot spion.   "
seo:
  description: "CIA trainde spionage-duiven "
  title: "CIA trainde spionage-duiven "
---
Uit documenten die de CIA deze week vrijgaf, blijkt dat de inlichtingendienst tijdens de Koude Oorlog dieren heeft getraind om te spioneren. Onder de naam Operatie Tacana werden onder andere duiven en dolfijnen opgeleid tot spion.   

    <p>De duiven moesten foto's maken van geheime locaties in de Sovjet-Unie. Ze werden daarvoor uitgerust met een harnasje en een camera op hun borst. Volgens experts waren de testfoto's verrassend scherp. Daarnaast wilde de CIA de dieren ook inzetten om pakketjes af te leveren. De inlichtingendienst vond de vogels vooral geschikt omdat ze na honderden kilometers vliegen altijd de weg naar huis terugvinden. Maar de CIA laat in een verklaring weten dat ze de dieren alleen hebben getraind en nooit echt hebben ingezet.</p>
<h3>Secret pigeon service</h3>
<p>Uit de documenten blijkt dat de CIA ook heeft geëxperimenteerd met andere dieren, zoals raven en dolfijnen. De dolfijnen werden getraind voor missies onder water en raven zouden afluisterapparatuur op balkons kunnen achterlaten. Het is niet voor het eerst dat bekend wordt dat dieren worden ingezet voor militaire doeleinden. De Sovjet-Unie gebruikte bijvoorbeeld ook dolfijnen tijdens de Koude Oorlog. Zij werden onder andere getraind om explosieven te plaatsen. Russische militaire eenheden maken tegenwoordig nog steeds gebruik van dolfijnen. Het is ook niet voor het eerst dat duiven worden ingezet. De Britse <em>secret pigeon service </em>bestond al in de Tweede Wereldoorlog. De vogels werden toen gebruikt om berichten van en naar het front te brengen. </p>  
