---
id: dd6a2a98cb3e4937b2519f08c55bb96d
type: nieuws
layout: post
title: "Grote Denkers voor Dummies: Plato"
permalink: /nieuws/grote-denkers-voor-dummies-plato/
date: 2022-05-11T19:16:41.067Z
author: 7biA1WiYB
excerpt: "Denken tot je hersens kraken en je hoofd van wijsheid uit elkaar spat. Deze week mag het, want het is de Week van de Klassieken. Een mooie reden om de grootste denkers aller tijden eens op een rijtje te zetten. Een intellectuele discussie met ze aangaan kan helaas niet meer, want ze zijn allemaal al dood. De denker van vandaag: Plato (ongeveer 427 v. chr. - 347 v. chr.)  "
seo:
  description: "Grote Denkers voor Dummies: Plato"
  title: "Grote Denkers voor Dummies: Plato"
---
Denken tot je hersens kraken en je hoofd van wijsheid uit elkaar spat. Deze week mag het, want het is de Week van de Klassieken. Een mooie reden om de grootste denkers aller tijden eens op een rijtje te zetten. Een intellectuele discussie met ze aangaan kan helaas niet meer, want ze zijn allemaal al dood. De denker van vandaag: Plato (ongeveer 427 v. chr. - 347 v. chr.)  

    <p>De Griekse Plato is een van de bekendste, meest gelezen en bestudeerde filosofen ter wereld. Hij was de leerling van <a href="https://original.sevendays.nl/nieuws/grote-denkers-voor-dummies-socrates">Socrates</a> en die is dan ook de hoofdpersoon in veel van Plato's werken.</p>
<h3>Deftig</h3>
<p>Plato kwam uit een deftige Atheense familie en kreeg als kind al veel les in spraakkunst, muziek, gymnastiek en filosofie. Plato schrijft onder meer over de beste manier om een staat in te richten, over opvoeding en onderwijs en de grenzen van onze kennis. Er is eigenlijk niet zo gek veel waar Plato niet over heeft geschreven. Soms zegt men wel eens dat alle filosofen na Plato niets anders hebben gedaan dan voetnoten zetten bij wat Plato heeft geschreven.</p>
<h3>Het leven een Grot</h3>
<p>Een van zijn bekendste werken is <em>Politeia</em> (De Staat). Daarin komt een beroemd stukje voor dat ‘de Allegorie van de Grot’ wordt genoemd. Daarin vergelijkt hij het leven met een grot. De meeste mensen zitten daarin vast en zien alleen de schaduwen op de wand. Ze hebben het idee dat die schaduwen de echte dingen van het leven zijn. Volgens Plato durft alleen de filosoof de grot uit te gaan en te ervaren hoe de werkelijkheid is. In zijn <em>Politeia</em> pleit Plato dan ook voor een regering die alleen bestaat uit oude, wijze filosofen.</p>
<h2>Beroemde citaten:</h2>
<p>'Wie rijk wil zijn, moet niet zijn vermogen vermeerderen maar zijn hebzucht verminderen.'</p>
<p>'De wijze spreekt omdat hij iets te zeggen heeft, de domme spreekt alleen om iets te zeggen te hebben.'</p>  
