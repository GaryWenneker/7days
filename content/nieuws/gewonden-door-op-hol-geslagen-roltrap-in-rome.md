---
id: 54fb38d524ef4164bab75636bb3daf9e
type: nieuws
layout: post
title: "Gewonden door op hol geslagen roltrap in Rome"
permalink: /nieuws/gewonden-door-op-hol-geslagen-roltrap-in-rome/
date: 2022-05-11T19:16:41.067Z
author: 7biA1WiYB
excerpt: "In een metrostation in Rome raakten tientallen mensen gewond doordat een roltrap op hol sloeg. Een van hen zou zelfs een deel van zijn voet hebben verloren.   "
seo:
  description: "Gewonden door op hol geslagen roltrap in Rome"
  title: "Gewonden door op hol geslagen roltrap in Rome"
---
In een metrostation in Rome raakten tientallen mensen gewond doordat een roltrap op hol sloeg. Een van hen zou zelfs een deel van zijn voet hebben verloren.   

    <p>De meeste gewonden zijn fans van de Russische voetbalclub CSKA Moskou. Zij waren in Rome vanwege de Champions League-wedstrijd tegen AS Roma. Op beelden op social media is te zien dat de roltrap in metrostation Repubblica ineens een stuk sneller ging. Volgens getuigen klonk er een harde klap en was er voor de mensen op de roltrap nauwelijks tijd om zichzelf in veiligheid te brengen.</p>
<h3>Kneuzingen en botbreuken</h3>
<p>Na het incident werd het metrostation afgesloten en schoot de brandweer te hulp. Zij moesten bijvoorbeeld mensen bevrijden die vastzaten tussen de treden van de roltrap. Door de paniek op de roltrap raakten verschillende mensen gewond en liepen ze kneuzingen en botbreuken op. </p>
<h3>Springen</h3>
<p>Eén van de grootste kranten van Italië, <em>Corriere della Sera,</em> meldt dat er te veel mensen op de roltrap stonden. Maar doordat de vele supporters van CKSA Moskou begonnen te springen op de roltrap zou hij pas echt ontregeld zijn geraakt.</p>  
