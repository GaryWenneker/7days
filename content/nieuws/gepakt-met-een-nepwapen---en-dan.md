---
id: 32e66f8f89f44c9b829206b541d2129e
type: nieuws
layout: post
title: "Gepakt met een nepwapen - en dan?"
permalink: /nieuws/gepakt-met-een-nepwapen---en-dan/
date: 2022-05-11T19:16:41.067Z
author: 7biA1WiYB
excerpt: "Ophef rond burgemeester van Amsterdam Femke Halsema. Haar zoon (15) is vorige maand aangehouden. Hij had een nepwapen op zak. Niet meer dan 'kwajongenswerk', volgens zijn advocaat. Hoe gevaarlijk is zo'n nepvuurwapen eigenlijk en wat staat je te wachten als je ermee wordt gesnapt?  "
seo:
  description: "Gepakt met een nepwapen - en dan?"
  title: "Gepakt met een nepwapen - en dan?"
---
Ophef rond burgemeester van Amsterdam Femke Halsema. Haar zoon (15) is vorige maand aangehouden. Hij had een nepwapen op zak. Niet meer dan 'kwajongenswerk', volgens zijn advocaat. Hoe gevaarlijk is zo'n nepvuurwapen eigenlijk en wat staat je te wachten als je ermee wordt gesnapt?  

    <p>Volgens <em>De Telegraaf </em>had de zoon van Halsema een gewapende inbraak gepleegd in een verlaten woonboot. De zaak zou in de doofpot zijn beland. Klinkklare onzin, zegt Halsema zelf. Ze voelde de noodzaak om een <a href="https://www.amsterdam.nl/bestuur-organisatie/college/burgemeester/artikelen/brief-burgemeester-halsema/" target="_blank">brief</a> aan alle Amsterdammers te schrijven waarin ze tekst en uitleg geeft.</p>
<h3>Brief</h3>
<p>Ze schrijft: 'Mijn zoon heeft geen gewapende inbraak gepleegd. Mijn zoon had een (verboden) nepwapen bij zich waarmee hij selfies maakte en was met vriendjes zich aan het vervelen en aan het klieren. Zij vonden een verwaarloosde en verlaten woonboot, waar zij naar binnen zijn gegaan. (...) Politie is op de overlast af gekomen, mijn zoon is gaan rennen, heeft paniekerig het nepwapen weggegooid, is toen alsnog gestopt en ingerekend. Daarmee heeft hij de wet overtreden - hij had het nepwapen niet bij zich mogen hebben en hij had de verlaten boot niet mogen betreden.'</p>
<h3>Strafbaar</h3>
<p>Nepwapens op straat gebruiken is in Nederland strafbaar. Als het om goedgekeurd speelgoed gaat mag je een nepvuurwapen wel thuis hebben. Cijfers over hoeveel minderjarigen op straat met nepwapens worden gepakt kan het Openbaar Ministerie niet één-twee-drie geven. Maar dat de politie ermee in zijn maag zit, is duidelijk. Onder het motto 'Nepvuurwapens, levensgevaarlijk!’ startte de politie vorig jaar zomer een landelijke campagne. De replica's zijn vaak niet van echt te onderscheiden en kunnen op straat tot levensgevaarlijke situaties leiden. 'Als de persoon met het wapen de aanwijzingen van de agent niet opvolgt, kan dat betekenen dat wij ons dienstwapen gebruiken en schieten', aldus de politie.</p>
<h3>Uitprobeergedrag</h3>
<p>Levensgevaarlijk dus. En toch schijnen mensen ermee terug te komen van vakantie of ze te kopen via internet. Wat staat je eigenlijk te wachten als je als jongere op straat wordt gepakt met zo'n niet van echt te onderscheiden nepwapen? Eerst zal je dan gehoord worden door de politie. Vervolgens is het aan de rechter om te bepalen of je schuldig bent en om een straf te bepalen. 'Als de rechter concludeert dat het om puberaal uitprobeergedrag gaat en er is verder geen reden tot andere maatregelen, dan zal de meest logische straf een werkstraf van zo'n twintig a dertig uur zijn', zegt jeugdstrafrechtadvocaat Cindy Koole. 'De bedoeling daarvan is zo'n jongere te laten merken: wat jij hebt gedaan kan echt niet.'</p>
<h3>Rechte pad</h3>
<p>Maar er is ook een ander scenario denkbaar. 'Als jij al maanden spijbelt, elke dag blowt en misschien al eerder de wet hebt overtreden, zal de rechter meer geneigd zijn om vinger aan de pols te willen houden. Daar hebben we in Nederland de jeugdreclassering voor. Dan gaat iemand samen met jou kijken naar bijvoorbeeld de risico's van het dragen van zo'n nepwapen. En ook zal diegene jouw thuissituatie bekijken, je eigenlijk een beetje in de gaten houden en begeleiden. Om je weer op het rechte pad te krijgen.'</p>  
