---
id: f41b54cdd30a49b7b3598038d32c790a
type: nieuws
layout: post
title: "Corona: het laatste nieuws in 7 leesminuten"
permalink: /nieuws/corona-het-laatste-nieuws-in-7-leesminuten/
date: 2022-05-11T19:16:41.067Z
author: 7biA1WiYB
excerpt: "Het nieuws over corona buitelt over elkaar heen, zo snel gaan de ontwikkelingen. Hier vind je de belangrijkste feiten over het besmettelijke virus in 7 snel leesbare blokjes. Ben je in een oogwenk weer helemaal op de hoogte.  "
seo:
  description: "Corona: het laatste nieuws in 7 leesminuten"
  title: "Corona: het laatste nieuws in 7 leesminuten"
---
Het nieuws over corona buitelt over elkaar heen, zo snel gaan de ontwikkelingen. Hier vind je de belangrijkste feiten over het besmettelijke virus in 7 snel leesbare blokjes. Ben je in een oogwenk weer helemaal op de hoogte.  

    <p><strong>1. Fabriek</strong><br>De Chinese overheid heeft maandag opdracht gegeven om in zes dagen tijd een mondmaskerfabriek in Peking te bouwen. De vraag naar de virusbescherming is zo groot dat er een tekort is. Als het goed is, is de fabriek dus morgen al klaar en komen er straks 250.000 mondkapjes per dag van de band rollen. Dat China zo snel iets uit de grond kan stampen, heeft het al bewezen door in ruim een week tijd twee noodziekenhuizen te maken in Wuhan, het epicentrum van de coronacrisis.<br><br><strong>2. Dieven</strong><br>Ook in Japan is de vraag naar mondkapjes groot. Daar hebben dieven deze week duizenden maskers gestolen uit een ziekenhuis in de stad Kobe. De politie vermoedt dat zij een slaatje willen slaan uit de situatie en de maskers voor veel geld willen verkopen. Er is ook een run op andere anti-corona-spullen zoals ontsmettingsmateriaal. En zelfs wc-papier. Maandag maakten gewapende overvallers in Hongkong een bezorger van toiletpapier honderden rollen afhandig. <br><div class="media media-element-container media-default"><div id="file-539784" class="file file-image file-image-jpeg">

        
  
  <div class="content">
    <img alt="Bij een tolweg in Wuhan wordt de temperatuur van automobilisten gecheckt  Foto EPA" title="Bij een tolweg in Wuhan wordt de temperatuur van automobilisten gecheckt  Foto EPA" height="4480" width="6720" class="media-element file-default" data-delta="2" src="https://original.sevendays.nl/sites/default/files/ANP-405051501.jpg">  </div>

  
</div>
</div><br><strong>3. Cijfers</strong><br>Van de wereldwijd ruim 75.000 besmettingen zijn de meeste (ruim 74.000) in de Chinese provincie Hubei waar Covid-19 (zoals het coronavirus ook wordt genoemd) voor het eerst de kop op stak. Ruim 2000 mensen zijn gestorven. Zo’n 15.000 mensen zijn genezen verklaard. Ook een aantal mensen in ruim twintig andere landen heeft corona. Zij worden goed in de gaten gehouden. De 17 Nederlanders die begin februari terugkwamen uit Wuhan zijn niet ziek geworden en uit quarantaine. Buiten Azië is één dode gevallen: een man uit Hubei die op vakantie was in Frankrijk.  <br><br><strong>4. QR-codes</strong><br>De Chinese overheid wil, zoals je van deze overheid kunt verwachten, alle burgers in de gaten houden om verspreiding van het virus tegen te gaan. Iedereen moet een QR-code krijgen met zijn paspoortnummer eraan verbonden. Je moet doorgeven waar je geweest bent en krijgt dan een rode (= 14 dagen binnenblijven), gele (= 7 dagen binnenblijven) of groene code (= u mag vrij reizen). In Hangzhou is een proefversie gestart. De codes worden gescand op stations en doorgaande wegen.<br><br><strong>5. Mild</strong><br>Verreweg de meeste zieken (81%) hebben milde symptomen, blijkt uit een groot onderzoek. Vooral ouderen, zwakkeren en ziekenhuismedewerkers lopen risico te overlijden. De arts in Wuhan die als een van de eersten alarm sloeg over het virus en daarna op zijn vingers werd getikt door de Chinese overheid, is ook overleden. Ondertussen werken experts keihard aan een vaccin en hebben Vlamingen ontdekt dat patiënten sneller genezen met het oude malariamiddel chloroquine. <br><div class="media media-element-container media-default"><div id="file-539782" class="file file-image file-image-jpeg">

        
  
  <div class="content">
    <img alt="Deze passagier mocht vandaag van de Diamond Princess af  Foto EPA" title="Deze passagier mocht vandaag van de Diamond Princess af  Foto EPA" height="1966" width="2949" class="media-element file-default" data-delta="1" src="https://original.sevendays.nl/sites/default/files/ANP-406875670.jpg">  </div>

  
</div>
</div><br><strong>6. Cruises</strong><br>Woensdag mochten de opvarenden van de Diamond Princess, onder wie 5 onbesmette Nederlanders, van boord. Het cruiseschip lag al sinds begin februari in de Japanse haven Yokohama omdat er zo’n 540 mensen corona hadden. De Amerikanen hadden wel eerder al driehonderd toeristen van het schip gehaald en naar huis gebracht. Van de Westerdam, die vastlag voor de kust van Cambodja, waren al duizend passagiers van boord gegaan en uitgewaaierd over de wereld toen maandag bleek dat er toch een opvarende besmet is. <br><br><strong>7. Handel</strong><br>Veel bedrijven en fabrieken in China zijn al weken dicht. Personeel zit in quarantaine of werkt thuis. En dat heeft niet alleen gevolgen voor de economie in het land zelf, maar ook voor de landen die zakendoen met China. En dat zijn er heel veel. Japan en Zuid-Korea bijvoorbeeld worden hard geraakt en ook in Europa raken schappen leger en leger. Bovendien gaan er veel minder Chinese toeristen op reis. China zelf heeft er alle vertrouwen in dat de dip in de economie na de epidemie snel voorbij is.   
