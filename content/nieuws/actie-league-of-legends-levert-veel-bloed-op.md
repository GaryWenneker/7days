---
id: ba357e2d74dc4196b9bbbb2d3d3b0b20
type: nieuws
layout: post
title: "Actie League of Legends levert veel bloed op"
permalink: /nieuws/actie-league-of-legends-levert-veel-bloed-op/
date: 2022-05-11T19:16:41.067Z
author: 7biA1WiYB
excerpt: "In twee weken tijd heeft bloedbank Sanquin er driehonderd nieuwe donoren bijgekregen. Hoe dat kan? Gamers krijgen sinds kort een cadeautje bij League of Legends als ze bloed doneren. Maar 'jammer' voor jou, bloed doneren mag pas vanaf 18 jaar.  "
seo:
  description: "Actie League of Legends levert veel bloed op"
  title: "Actie League of Legends levert veel bloed op"
---
In twee weken tijd heeft bloedbank Sanquin er driehonderd nieuwe donoren bijgekregen. Hoe dat kan? Gamers krijgen sinds kort een cadeautje bij League of Legends als ze bloed doneren. Maar 'jammer' voor jou, bloed doneren mag pas vanaf 18 jaar.  

    <p>De actie is opgezet door Sanquin om meer donoren te werven. En wat blijkt? Het werkt. Vooral veel jonge mannen hebben zich aangemeld. En dat is precies de groep die de bloedbank probeerde aan te spreken met de actie.</p>
<h3>Nieuwe skin</h3>
<p>Het cadeautje dat gamers krijgen is een nieuwe <em>skin </em>(een soort uiterlijk) voor het gamepersonage Tresh. Blijkbaar is het een erg populaire skin.</p>
<h3>Ouder dan achttien</h3>
<p>Maar voor je jezelf nu rijk rekent in de game: bloed doneren mag in Nederland pas vanaf je achttiende. Robert Heckert van Sanquin, legt uit waarom: ‘Het is gezonder om met doneren te beginnen als je volgroeid bent. Bovendien ben je op je achttiende pas volwassen en helemaal zelf verantwoordelijk voor de keuzes die je maakt.’ Dikke kans dus dat jij die nieuwe skin gewoon nog moet verdienen met punten.</p>  
