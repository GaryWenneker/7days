---
id: cc0661187bd5417ab64c8b45501d3f5f
type: nieuws
layout: post
title: "Wanneer is iets terrorisme of niet?"
permalink: /nieuws/wanneer-is-iets-terrorisme-of-niet/
date: 2022-05-11T19:16:41.067Z
author: 7biA1WiYB
excerpt: "Bij een aanslag in het metrostelsel van de Russische stad Sint-Petersburg zijn meerdere doden en gewonden gevallen. De vraag is nu: is het een daad van terrorisme? Het stempel 'terreur' is zo eenvoudig nog niet.  "
seo:
  description: "Wanneer is iets terrorisme of niet?"
  title: "Wanneer is iets terrorisme of niet?"
---
Bij een aanslag in het metrostelsel van de Russische stad Sint-Petersburg zijn meerdere doden en gewonden gevallen. De vraag is nu: is het een daad van terrorisme? Het stempel 'terreur' is zo eenvoudig nog niet.  

    <h3>Wat is terrorisme?</h3>
<p>Terrorisme is geweld (of dreiging) met een politiek of religieus doel. Een 'gewone' enkele moord is vaak een persoonlijke daad, geen terroristische. Een terrorist wil juist de hele maatschappij ontwrichten en een politieke of gelovige boodschap vertellen.</p>
<p>Op dit moment is de bekendste terreurgroep die van Islamitische Staat (IS). Zij plegen aanslagen in Syrië en Irak, om te zeggen: 'wij zijn hier voortaan de baas en iedereen moet zich aan onze superstrenge moslimregels houden!' IS heeft de afgelopen jaren ook in Europese landen, die samen tegen IS strijden, aanslagen gepleegd. Onder andere Parijs en Brussel zijn opgeschrikt door terroristische aanslagen.</p>
<p><div class="media media-element-container media-default"><div id="file-416603" class="file file-image file-image-jpeg">

        
  
  <div class="content">
    <img alt="Aanslag Londen op 22 maart 2017" title="Beeld: AFP" height="816" width="1384" class="media-element file-default" data-delta="1" src="https://7dagen.netlify.app/sites/default/files/ANP-50334071.jpg">  </div>

  
</div>
</div><em>In maart 2017 werd Londen opgeschrikt door een aanslag. Eén man was daarvoor verantwoordelijk, maar terreurgroep IS eiste de aanslag later op.</em>
<h3>Hoe weet je of iets terrorisme is of niet?</h3>
<p>Dat is vaak lastig te zeggen. Bij veel aanslagen komt de dader ook om en kan-ie na afloop niet eens flink aan de tand gevoeld worden.</p>
<p>Terrorisme-onderzoeker Teun van Dongen legde vorig jaar in <em>7Days </em>uit dat het ook altijd de vraag is of er bij een aanslag ook écht een terreurgroep achter zit. 'In heel Europa zitten IS-sympathisanten. Soms weet de harde kern IS niets van hun plannen, maar eist de groep een aanslag na afloop toch op. Dat sterkt IS en zo’n eenling sterft dan niet als eenzame gek, maar als “heldhaftige strijder”. Een terrorist die in z'n eentje opereert noem je een <em>lone wolve</em>. </p>
<p>En soms gebeurt het ook dat iemand een aanslag pleegt, zonder enige terroristische motieven. Vaak spelen psychische klachten daarbij een rol. Dat gold voor een aanslag vorig jaar in <a href="https://7dagen.netlify.app/nieuws/waarom-was-de-aanslag-m%C3%BCnchen-geen-terrorisme" target="_blank">München</a>. Een verwarde 18-jarige scholier begon toen in een winkelcentrum om zich heen te schieten. Wél een aanslag, maar geen terreur, werd achteraf vastgesteld.</p>
<h3>Zijn er de afgelopen jaren meer terroristische aanslagen dan vroeger?</h3>
<p>‘Dat lijkt wel zo', stelt Van Dongen. 'Maar het aantal slachtoffers lag veertig jaar geleden veel hoger. In de jaren zeventig waren terreurgroepen actief die veel meer slachtoffers maakten dan IS nu.’ Door de vele foto’s en filmpjes in het nieuws lijkt de wereld gewelddadiger dan ooit. ‘De media-aandacht groeit. Maar de wereld was vroeger net zo gruwelijk, of misschien wel gruwelijker.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
