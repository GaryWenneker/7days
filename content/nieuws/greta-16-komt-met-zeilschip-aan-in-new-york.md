---
id: 47c03f1b89d3494cb79234ad96cec4a4
type: nieuws
layout: post
title: "Greta (16) komt met zeilschip aan in New York"
permalink: /nieuws/greta-16-komt-met-zeilschip-aan-in-new-york/
date: 2022-05-11T19:16:41.067Z
author: 7biA1WiYB
excerpt: "'Land! De lichtjes van Long Island en New York in zicht!', twitterde Greta Thunberg (16) aan haar bijna 1,2 miljoen volgers. De Zweedse klimaatactiviste kwam gisteren na een zeereis van twee weken aan in New York. Op de wal stonden honderden mensen om haar te verwelkomen.  "
seo:
  description: "Greta (16) komt met zeilschip aan in New York"
  title: "Greta (16) komt met zeilschip aan in New York"
---
'Land! De lichtjes van Long Island en New York in zicht!', twitterde Greta Thunberg (16) aan haar bijna 1,2 miljoen volgers. De Zweedse klimaatactiviste kwam gisteren na een zeereis van twee weken aan in New York. Op de wal stonden honderden mensen om haar te verwelkomen.  

    <p>Greta heeft een reis van meer dan vijfduizend kilometer achter de rug. Ze <a href="https://7dagen.netlify.app/nieuws/fotos-greta-16-met-boot-onderweg-naar-new-york" target="_blank">vertrok</a> op 14 augustus uit het Engelse Plymouth op het zeiljacht Malizia II. Ze wilde de oceaan op een milieuvriendelijke manier oversteken. Niet met een vliegtuig dus, maar per schip. Aan boord waren zonnepanelen die elektriciteit opwekten, houdbare veganistische maaltijden én een emmer die de bemanning als wc gebruikte.</p>
<h3>Spijbelen</h3>
<p>De Zweedse tiener groeide uit tot een <a href="https://7dagen.netlify.app/nieuws/klimaatactiviste-greta-thunberg-16-wint-award" target="_blank">bekende klimaatactiviste</a> omdat ze spijbelde om te kunnen demonstreren bij het Zweedse parlement. In New York gaat ze komende maand meepraten tijdens een driedaagse VN-bijeenkomst over de klimaatcricis. Zo'n honderd wereldleiders komen daar samen.</p>
<h3>Luisteren</h3>
<p>Na haar aankomst riep Greta de Amerikaanse president Donald Trump op om te luisteren naar wat wetenschappers over klimaatverandering vertellen. Trump noemde hun informatie eerder wel eens <em>fake news. </em>Hij kondigde ook aan dat de VS in 2020 uit het VN-klimaatakkoord zullen stappen. Greta zei ook dat ze niet dacht dat zij de president op andere gedachten kan brengen.</p>
<p>In de video hieronder zie je Greta's aankomst in Manhattan.</p>
<iframe allowfullscreen="true" allowtransparency="true" frameborder="0" height="476" scrolling="no" src="https://www.facebook.com/plugins/video.php?href=https%3A%2F%2Fwww.facebook.com%2Funitednations%2Fvideos%2F432876554237682%2F&amp;show_text=0&amp;width=476" width="476"></iframe>  
