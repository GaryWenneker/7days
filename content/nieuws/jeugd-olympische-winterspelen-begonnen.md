---
id: f22623fe53c04667b0087ccdb2276302
type: nieuws
layout: post
title: "Jeugd Olympische Winterspelen begonnen"
permalink: /nieuws/jeugd-olympische-winterspelen-begonnen/
date: 2022-05-11T19:16:41.067Z
author: 7biA1WiYB
excerpt: "De beste jonge schaatsers, snowboarders, skiërs en ijshockeyers van de wereld zijn de komende twee weken in Zwitserland. Daar beginnen vandaag in Lausanne de Jeugd Olympische Winterspelen. 4 vragen over dit sportspektakel.  "
seo:
  description: "Jeugd Olympische Winterspelen begonnen"
  title: "Jeugd Olympische Winterspelen begonnen"
---
De beste jonge schaatsers, snowboarders, skiërs en ijshockeyers van de wereld zijn de komende twee weken in Zwitserland. Daar beginnen vandaag in Lausanne de Jeugd Olympische Winterspelen. 4 vragen over dit sportspektakel.  

    <h3>1. Wat is het voor evenement?</h3>
<p>De Jeugd Olympische Winterspelen zijn voor sporters van 15 tot en met 18 jaar. Deze derde editie duurt van 9 tot en met 22 januari. De vorige spelen waren in 2016 de Noorse stad Lillehammer.</p>
<p>Gisteren werd de brandende olympische toorts (op de foto hierboven) door de stad Lausanne gedragen. Het ronddragen van de vlam is een oude traditie en een symbool van vrede. De vlam blijft branden tijdens de Olympische Spelen. Tijdens de slotceremonie wordt hij gedoofd.</p>
<p>De mascotte van dit jaar heet Yodli (op de foto hierboven). Deze kruising tussen een koe, geit en Sint Bernardshond is ontworpen door Zwitserse studenten</p>
<h3>2. Hoeveel landen doen mee?</h3>
<p>Ongeveer 70 landen hebben meer dan 1.800 atleten geselecteerd. Twaalf landen zijn er voor de eerste keer bij, waaronder Albanië, Haïti, Pakistan, Singapore en Thailand. Volgens de organisatie van de spelen doen dit keer evenveel jongens als meisjes mee.</p>
<h3>3. Om welke sporten draait het?</h3>
<p>Er zijn competities voor zo'n zestien onderdelen, waaronder schaatsen, kunstschaatsen, snowboarden, ijshockey, bobsleeën, schansspringen en toerskieën. <a href="https://www.lausanne2020.sport/results" target="_blank">Hier</a> staan alle onderdelen op een rijtje.</p>
<h3>4. Doet Nederland mee?</h3>
<p>Ja, in de competities ijshockey, snowboarden, langebaanschaatsen en shorttrack doen vijftien Nederlandse jongens en meisjes mee. Hun <a href="https://www.lausanne2020.sport/results/nh/en/Participant/List?letter=&amp;countryId=&amp;disciplineId=&amp;eventId=&amp;gender=&amp;isTeam=false&amp;isGrid=false&amp;page=0&amp;itemNumbers=25" target="_blank">wedstrijdschema </a>kun je hier checken.</p>  
