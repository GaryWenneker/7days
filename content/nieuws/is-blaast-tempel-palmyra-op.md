---
id: 80438ba6095d47088e9d3512672e18d6
type: nieuws
layout: post
title: "IS blaast tempel Palmyra op"
permalink: /nieuws/is-blaast-tempel-palmyra-op/
date: 2022-05-11T19:16:41.067Z
author: 7biA1WiYB
excerpt: "Deskundigen van de antieke oudheid waren er al maanden bang voor. Dat terroristen van IS de prachtige eeuwenoude Syrische ruïnestad Palmyra zouden gaan vernielen. Zondag sloegen de strijders inderdaad hard toe. Ze bliezen een unieke kostbaarheid op: de Tempel van Baal-Shamin.  "
seo:
  description: "IS blaast tempel Palmyra op"
  title: "IS blaast tempel Palmyra op"
---
Deskundigen van de antieke oudheid waren er al maanden bang voor. Dat terroristen van IS de prachtige eeuwenoude Syrische ruïnestad Palmyra zouden gaan vernielen. Zondag sloegen de strijders inderdaad hard toe. Ze bliezen een unieke kostbaarheid op: de Tempel van Baal-Shamin.  

    <p>Afgelopen mei wist Islamitische Staat Palmyra te <a href="https://7dagen.netlify.app/nieuws/palmyra">veroveren</a>, na zware gevechten met het Syrische leger. Sindsdien hielden archeologen en andere deskundigen van de antieke oudheid hun hart vast. Want de nietsontziende vernielzucht van de terroristen is berucht. Zij zien de oudheden als symbolen van het aanbidden van andere goden dan Allah. En dat mag volgens hun extreme opvatting van de islam niet.</p>
<p><div class="media media-element-container media-default"><div id="file-6259" class="file file-image file-image-jpeg">

        
  
  <div class="content">
    <img title="De zuilengalerij in 2014  Foto AFP" height="3144" width="4500" class="media-element file-default" src="https://7dagen.netlify.app/sites/default/files/ANP-32627677.jpg" alt="">  </div>

  
</div>
</div>
<p>Dat strijders van IS zondag met explosieven de tempel van Baal-Shamin opbliezen komt dan ook niet als een grote verrassing. Wel als een grote schok. Want Baal-Shamin was een bijzondere tempel. Uniek in zijn soort. Gebouwd in de eerste eeuw na Christus, in de periode dat Palmyra een belangrijke tussenstop was langs de Zijderoute vanuit China en Azië naar Europa. Tot gisteren was Baal-Shamin één van de best bewaarde gebouwen in Palmyra. Ook de beroemde zuilengalerij van Palmyra zou bij de explosie schade hebben opgelopen.</p>
<p><div class="media media-element-container media-default"><div id="file-6261" class="file file-image file-image-jpeg">

        
  
  <div class="content">
    <img title="Twee zonen van Asaad hangen een portret op van hun vader tijdens de herdenkingsdienst zondag in Damascus  Foto AFP" height="2550" width="3824" class="media-element file-default" src="https://7dagen.netlify.app/sites/default/files/ANP-33858796.jpg" alt="">  </div>

  
</div>
</div>
<p>Vorige week kwam er ook al gruwelijk nieuws uit Palmyra: het bericht dat de 82-jarige Khaled Asaad was onthoofd door IS. Asaad stond bekend als 'mister Palmyra'. Deze Syrische archeoloog had van Palmyra zijn levenswerk gemaakt. Hij woonde en werkte meer dan vijftig jaar in de stad en publiceerde wetenschappelijke artikelen in tal van internationale tijdschriften. Toen IS Palmyra veroverde weigerde Asaad te vertrekken. Samen met andere dappere Syriërs wist hij nog veel kostbaarheden veilig de stad uit te smokkelen. Totdat hij zelf een maand geleden in handen viel van de strijders.    </p>
<p><em>Waarom IS zo fanatiek is met het vernietigen van antieke kostbaarheden en alles en iedereen die daarmee te maken heeft? Dat kun je lezen in <a href="https://7dagen.netlify.app/nieuws/maakt-kostbare-kunstschatten-kapot">dit interview</a> met twee Nederlandse deskundigen. Al het nieuws over de terreurgroep lees je in ons <a href="https://7dagen.netlify.app/dossier-is">dossier IS</a>.</em></p>  
