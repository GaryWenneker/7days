---
id: c04642aca13549f09a8a5748cb905608
type: nieuws
layout: post
title: "'Babygangsters' maken Napels onveilig"
permalink: /nieuws/babygangsters-maken-napels-onveilig/
date: 2022-05-11T19:16:41.067Z
author: 7biA1WiYB
excerpt: "Overvallen en steekpartijen: 'babygangsters' maken de straten van de Italiaanse stad Napels onveilig. De jonge overvallers (tussen 13 en 16 jaar) hebben lak aan regels en gebruiken veel extreem geweld.  "
seo:
  description: "'Babygangsters' maken Napels onveilig"
  title: "'Babygangsters' maken Napels onveilig"
---
Overvallen en steekpartijen: 'babygangsters' maken de straten van de Italiaanse stad Napels onveilig. De jonge overvallers (tussen 13 en 16 jaar) hebben lak aan regels en gebruiken veel extreem geweld.  

    <p>Inwoners van de havenstad Napels maken zich zorgen, blijkt uit een artikel van het<a href="https://www.ad.nl/buitenland/pubermaffia-terroriseert-de-straten-van-napels~ad372075/"> <em>AD</em></a>. Volgens de politie zijn er tientallen ‘babygangs’ in de stad. De jonge criminelen zijn jongens die lid zijn van de Italiaanse maffia, maar ook jongens die gewoon naar school gaan en geen crimineel verleden hebben. De afgelopen tijd sloegen ze zeven keer toe. Zo schopte een groep afgelopen vrijdagavond een 15-jarige jongen in elkaar. Ook werden twee scholieren van 14 en 15 jaar in elkaar geslagen door een tiental jongens met kettingen. De buit? Hun telefoons. </p>
<h3>Losgeslagen</h3>
<p>‘Volledig losgeslagen’, noemt de hoofdcommissaris van de politie de criminelen in het artikel. 'Het is een opvoedprobleem. We moeten begrijpen wat deze jongens in hemelsnaam beweegt om met kettingen, pistolen en messen andere jonge jongens af te tuigen.'</p>
<h3>Één telefoontje</h3>
<p>Het betrappen en berechten van de bendeleden is erg lastig. Vaak zijn ze moeilijk te herkennen op bewakingscamera’s en al lang weg als de politie komt. 'Afgelopen vrijdag heeft zo'n<em> gang</em> minutenlang op zo'n arme jongen in staan schoppen. Het was op een druk punt van de stad, aan het begin van de avond en toch ontvangen wij maar éen telefoontje...', zegt de politiecommisaris.</p>
<h3>Ooggetuigen</h3>
<p>Ook de Italiaanse regering is het geweld zat. Ze roepen ouders op om hun kinderen aan te geven, zodat ze nog een toekomst kunnen hebben. Als meer ooggetuigen en ouders de misdaden melden kunnen de criminelen eerder worden opgepakt. </p>  
