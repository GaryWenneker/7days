---
id: e84cd72bf3794800ad7aec20dc121f44
type: nieuws
layout: post
title: "Nu al duizenden meldingen vuurwerkoverlast"
permalink: /nieuws/nu-al-duizenden-meldingen-vuurwerkoverlast/
date: 2022-05-11T19:16:41.067Z
author: 7biA1WiYB
excerpt: "Voor de één draait oud en nieuw om vuurwerk afsteken, de ander durft amper de straat op door al het geknal en die voetzoekers. Ook dit jaar laait de discussie over een vuurwerkverbod weer op. Op een speciaal meldpunt voor vuurwerkoverlast zijn in twee dagen al 16.720 meldingen binnengekomen. Al zijn vierduizend meldingen vals, volgens de initiatiefnemer.   "
seo:
  description: "Nu al duizenden meldingen vuurwerkoverlast"
  title: "Nu al duizenden meldingen vuurwerkoverlast"
---
Voor de één draait oud en nieuw om vuurwerk afsteken, de ander durft amper de straat op door al het geknal en die voetzoekers. Ook dit jaar laait de discussie over een vuurwerkverbod weer op. Op een speciaal meldpunt voor vuurwerkoverlast zijn in twee dagen al 16.720 meldingen binnengekomen. Al zijn vierduizend meldingen vals, volgens de initiatiefnemer.   

    <p>Steeds meer mensen storen zich aan de vuurwerkoverlast rond Oud en Nieuw, zeggen de initiatiefnemers van het meldpunt. De meeste klachten op hun site gaan over zware vuurwerkbommen en schade door vuurwerk. Huisdieren schieten ervan in de stress en mensen liggen er wakker van. <br><br><strong>Manifest</strong><br>Het online meldpunt is een initiatief van dertig lokale GroenLinks-fracties. Ze willen in kaart brengen hoe groot het probleem is. De meldingen worden begin 2016 aan de Tweede Kamer en dertig burgemeesters aangeboden.</p>
<p>Ook werd zaterdag een online manifest gelanceerd. Achttien organisaties, waaronder het Nederlands Oogheelkundig Gezelschap, de Nederlandse Vereniging voor Plastische Chirurgie (NVPC), GroenLinks en Artsen Jeugdgezondheidszorg Nederland (AJN) pleiten daarin voor een verbod op consumentenvuurwerk. Vorig jaar ondertekenden negen organisaties zo’n pleidooi.</p>
<p><strong>Hilversum</strong><br>De gemeente Hilversum mag dit jaar weer een vuurwerkvrije zone in het centrum instellen. Dat besloot de Raad van State (de hoogste bestuursrechter) maandag. Vuurwerkverkopers waren daar fel op tegen omdat bang zijn geld mis te lopen, maar de Raad vindt het voorkomen van gevaar, schade en overlast belangrijker.</p>
<p>Minister Jet Bussemaker (Onderwijs, Cultuur en Wetenschap) ziet wel dat er steeds meer kritiek komt, maar wil het vuurwerk vooralsnog niet verbieden. Wel wijst ze op het ‘mooie alternatief’ van gemeenten om zelf een groot vuurwerk te organiseren. Mooie pijlen en zonder gevaar op oog- en ander letsel!</p>
<p><strong>Valse meldingen</strong></p>
<p>Vierduizend meldingen blijken vals te zijn, volgens initiatiefnemenr Arno Bonte. Ze zouden het gevolg zijn van aanvallen door hackers.</p>
<p><em>Wat vind jij? Moet vuurwerk verboden worden, in ruil voor vuurwerkshows? Stem op onze <a href="https://7dagen.netlify.app/node/6430">poll</a>! </em></p>
<p> </p>  
