---
id: 6c366c17530145a1b9c52c98fa21057b
type: nieuws
layout: post
title: "Zuid-Koreaanse jongeren gevolgd op hun telefoon"
permalink: /nieuws/zuid-koreaanse-jongeren-gevolgd-op-hun-telefoon/
date: 2022-05-11T19:16:41.067Z
author: 7biA1WiYB
excerpt: "Je ouders die kunnen zien naar wie je op je smartphone berichtjes stuurt, welke apps je gebruikt en websites je bezoekt. Het klinkt als een nachtmerrie, maar in Zuid-Korea is het de realiteit.  "
seo:
  description: "Zuid-Koreaanse jongeren gevolgd op hun telefoon"
  title: "Zuid-Koreaanse jongeren gevolgd op hun telefoon"
---
Je ouders die kunnen zien naar wie je op je smartphone berichtjes stuurt, welke apps je gebruikt en websites je bezoekt. Het klinkt als een nachtmerrie, maar in Zuid-Korea is het de realiteit.  

    <p><em>Smart Sherrif</em>, zo heet de nieuwe app in Zuid-Korea. De naam zegt het al: een digitale sherrif die alles in de gaten houdt. De volg-app is verplicht voor alle jongeren onder de achttien jaar die een nieuwe smartphone kopen. Met de app kunnen de ouders of verzorgers van de jongeren zien welke apps of welke websites hun kind bezoekt. Ook kunnen ze zien met wie ze berichtjes uitwisselen en waar die over gaan. </p>
<p><strong>Geen spelletjes meer</strong><br>De bedenker van de app? Dat is de Zuid-Koreaanse regering zelf. In eerste instantie was hij alleen bedoeld om aanstootgevende inhoud, zoals geweld en porno, te blokkeren op de telefoons. Maar inmiddels zijn er al veertien apps te downloaden waarmee de jonge smartphonegebruikers in de gaten gehouden kunnen worden. De ouders kunnen zien wat hun kind op school uitspookt op zijn of haar telefoon. Met een paar drukken op de knop kunnen apps worden afgesloten of kan zelfs de hele smartphone worden uitgeschakeld. Even snel een spelletje spelen in de pauze zit er voor kinderen met strenge ouders dus niet meer in.</p>
<p><strong>Censuur</strong><br>De regering van Zuid-Korea ziet <em>Smart Sherrif </em>als een perfect middel om de veiligheid van de jongeren te garanderen. Zuid-Korea is een rijk land met veel technologie, maar de regering kent nog wel censuur. De jongeren komen dankzij de app niet meer in contact met pornosites of gewelddadige inhoud. Ook helpt het ouders met de opvoeding, vindt de regering. De app herkent een flink aantal woorden, zoals 'seks', 'bier', 'weglopen van huis', 'zwanger' of 'pesten'. De ouders krijgen een alert als één van die termen op de smartphone opduikt. De regering van Zuid-Korea is een grote campagne begonnen om de app te promoten. Op scholen wordt een brief uitgedeeld met de oproep hem te installeren.</p>
<p><strong>'Ik wacht wel tot m'n negentiende'</strong><br>Hoe blij de regering en overbezorgde ouders dan ook mogen zijn, er is veel kritiek op de volg-app. Veel mensen vinden het een inbreuk op de privacy van jongeren. En vooral de jongeren zelf vinden het een vreselijke ontwikkeling. 'Ik ga geen telefoon kopen', zegt de zeventienjarige Paik Hyunsuk aan <a href="http://abcnews.go.com/Technology/wireStory/prying-parents-phone-monitoring-apps-flourish-korea-31062427?page=2">ABC News</a>. 'Ik wil niet gecontroleerd worden, het beperkt mijn vrijheid. Ik wacht wel tot ik negentien jaar ben.'</p>
<p>Zuid-Korea is het eerste land ter wereld dat jongeren verplicht zo'n volg-app te installeren. In Japan is al sinds 2009 een vergelijkbare app verplicht, maar de volgfunctie daar is eenvoudig uit te schakelen. In Nederland zal een volg-app er niet zo snel komen. Het Jeugdjournaal had er vorige maand <a href="http://jeugdjournaal.nl/item/630725-volg-app-1-april.html">een 1-aprilgrap</a> over. In Zuid-Korea is het helaas geen grap.</p>  
