---
id: 7c11bbbaec734c6f9b6689e539fd58c2
type: nieuws
layout: post
title: "Scooterrijders zorgen voor onveilig gevoel"
permalink: /nieuws/scooterrijders-zorgen-voor-onveilig-gevoel/
date: 2022-05-11T19:16:41.067Z
author: 7biA1WiYB
excerpt: "Door hardrijdende scooterrijders voelen vier op de tien weggebruikers zich onveilig. Dat blijkt uit onderzoek van Veilig Verkeer Nederaland (VVN).  "
seo:
  description: "Scooterrijders zorgen voor onveilig gevoel"
  title: "Scooterrijders zorgen voor onveilig gevoel"
---
Door hardrijdende scooterrijders voelen vier op de tien weggebruikers zich onveilig. Dat blijkt uit onderzoek van Veilig Verkeer Nederaland (VVN).  

    <p>Het aantal mensen dat zich onveilig voelt is flink gestegen. Drie jaar geleden deed VVN datzelfde onderzoek en toen voelde één op de twintig mensen zich niet veilig. Dat komt trouwens niet alleen door hardrijdende scooterrijders, maar ook door mensen die appen in de auto, onveilige oversteekplaatsen en te hard rijdende auto's.</p>
<h3>Meer controle</h3>
<p>VVN wil dat er actie ondernomen wordt tegen het opvoeren van scooters. Zij willen dat daar meer op gecontroleerd wordt.</p>
<h3>Uitschelden</h3>
<p>We vroegen <em>7Days</em>-lezers hoe zij zich in het verkeer voelen. <strong>Daan (16)</strong> heeft er niet zoveel last van. 'Ik fiets wel regelmatig, en ga ook best vaak met de auto. Zelf scooter rijden doe ik dus niet en er rijden bij ons ook niet zoveel scooters rond. Dat speelt wel mee natuurlijk.' <strong>Melanie (16) </strong>voelt zich ook niet echt onveilig. Zij heeft wel andere frustraties in het verkeer: 'Het is behoorlijk irritant wanneer je even rustig fietst en je dan wordt ingehaald door zo'n hardrijder. Vooral omdat ze je vaak ook erg afsnijden en niet opletten.'</p>
<p><strong>Julia (16) </strong>voelt zich wel onveilig op de fiets: 'Ik voel me onveilig omdat ze gewoon echt roekeloos rijden en geen rekening houden met de fietsers. Vaak zijn het ook hele vervelende jongens die je daarna uitschelden of hun middelvinger opsteken. Ik negeer dat meestal maar, want ik weet nooit hoe ze reageren.' Ook <strong>Marieke (15)</strong> voelt zich ook niet echt veilig in het verkeer. Ze is al een paar keer net niet (en een keer wel) aangereden door een scooter. 'Die reden niet alleen te hard, maar ook nog eens op het verkeerde fietspad. Spookrijders. Ik snap het dus helemaal dat steeds meer mensen bang zijn voor scooters.'</p>  
