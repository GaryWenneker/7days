---
id: 9d9d23695efa40459d3f0dcf72af36e7
type: nieuws
layout: post
title: "Emile Ratelband (69) mag geen 49 zijn"
permalink: /nieuws/emile-ratelband-69-mag-geen-49-zijn/
date: 2022-05-11T19:16:41.067Z
author: 7biA1WiYB
excerpt: "Positiviteits-goeroe Emile Ratelband (bekend van de kreet TJAKKA!) voelt zich jonger dan hij in werkelijkheid is. En dus wilde hij zijn leeftijd aanpassen. Hij eiste bij de rechter dat zijn officiële geboortejaar wordt aangepast van 1949 naar 1969. De rechter besloot vandaag dat dat niet mag.  "
seo:
  description: "Emile Ratelband (69) mag geen 49 zijn"
  title: "Emile Ratelband (69) mag geen 49 zijn"
---
Positiviteits-goeroe Emile Ratelband (bekend van de kreet TJAKKA!) voelt zich jonger dan hij in werkelijkheid is. En dus wilde hij zijn leeftijd aanpassen. Hij eiste bij de rechter dat zijn officiële geboortejaar wordt aangepast van 1949 naar 1969. De rechter besloot vandaag dat dat niet mag.  

    <p>Sommige mensen voelen zich meer man dan vrouw (of andersom) en willen hun geslacht officieel veranderd hebben. Andere mensen zijn ontevreden over hun naam en willen die veranderen. En Ratelband is ontevreden over zijn leeftijd en wil die dus teruggedraaid hebben. ‘Ik voel me twintig jaar jonger dan ik ben. Het is mijn beleving en dat wil ik gelegaliseerd hebben. Ik wil dat gewoon in mijn paspoort hebben staan’, zo betoogde hij afgelopen maand voor de rechtbank in Arnhem.</p>
<h3>Geen pensioen meer</h3>
<p>Ratelband wijst er op dat een officiële verjonging ook nadelen voor hem heeft. Zo krijgt hij al een paar jaar aow en pensioen. Dat recht geeft hij voorlopig op als hij officieel twintig jaar jonger zou worden. ‘Maar dat is het me dik waard’, zo zei hij, ‘want ik vóel me helemaal nog niet oud en versleten.’</p>
<h3>Wie was dat kleine jongetje?</h3>
<p>De wet staat nu het veranderen van de geboortedatum niet toe en de rechter leek tijdens de zaak ook best kritisch over het verzoek van Ratelband. ‘Hoe moet het dan met de twintig jaar dat Ratelband feitelijk wel al bestond, maar voor zijn gevoel nog niet?’, vroeg de rechter zich hardop af. ‘Voor wie hebben uw ouders dan gezorgd? Wie was dat kleine jongetje toen?’</p>
<p>Vandaag liet de rechtbank weten dat Ratelband zijn leeftijd bij de burgerlijke stand niet twintig jaar omlaag mag brengen. In het vonnis staat dat de wet hiervoor geen ruimte geeft. </p>  
