---
id: 8d0207f5d02a46deabfec9202caa0bf9
type: nieuws
layout: post
title: "Model Lotte van der Zee (20) overleden"
permalink: /nieuws/model-lotte-van-der-zee-20-overleden/
date: 2022-05-11T19:16:41.067Z
author: 7biA1WiYB
excerpt: "Verdrietig nieuws! Fotomodel en Miss Teenager 2017 Lotte van der Zee is op 20-jarige leeftijd overleden. Dat hebben haar ouders laten weten via Instagram. Twee weken geleden kreeg van der Zee een hartstilstand tijdens een skivakantie in het Oostenrijkse Westendorf. In een ziekenhuis in München werd ze sindsdien in een kunstmatige coma gehouden.  "
seo:
  description: "Model Lotte van der Zee (20) overleden"
  title: "Model Lotte van der Zee (20) overleden"
---
Verdrietig nieuws! Fotomodel en Miss Teenager 2017 Lotte van der Zee is op 20-jarige leeftijd overleden. Dat hebben haar ouders laten weten via Instagram. Twee weken geleden kreeg van der Zee een hartstilstand tijdens een skivakantie in het Oostenrijkse Westendorf. In een ziekenhuis in München werd ze sindsdien in een kunstmatige coma gehouden.  

    <p>Volgens de ouders begon Van der Zee zich tijdens de wintersport ineens onwel te voelen. Ze werd zelfs erg ziek, moest veel overgeven en kreeg uiteindelijk een plotselinge hartstilstand. Over de oorzaak is nog niets bekend.</p>
<h3>Veel steun</h3>
<p>Eerder deelden ze al een bericht over de situatie van Lotte: 'Het is prachtig om te zien hoeveel mensen intens met Lotte en ons meeleven. Hoewel de machteloosheid ons in eerste instantie liet denken dat we er alleen voor stonden hebben we uit alle steunbetuigingen juist kracht weten te putten en we zijn ervan overtuigd dat Lotte dit ook zo voelt. Wij ervaren jullie steun als werkelijk hartverwarmend.'</p>
<p>Lotte haar moeder hield fans en volgers via Instagram op de hoogte. Zo schreef ze bijvoorbeeld hoe onwerkelijk het was om haar dochter aan zo veel slangen te zien liggen. 'Lotte is jong, sterk en sportief. Hopelijk geeft dat de doorslag om te herstellen', maar ook 'Vooralsnog kunnen artsen geen prognose geven.' Van der Zee had ruim 90.000 volgers op <a href="https://www.instagram.com/lotte_zee/" target="_blank">Instagram</a>.</p>
<h3>Mooiste tiener</h3>
<p>Van der Zee werd in 2017 verkozen tot Mooiste tiener van de Wereld, in 2016 werd ze Miss Teen of the Netherlands.</p>  
