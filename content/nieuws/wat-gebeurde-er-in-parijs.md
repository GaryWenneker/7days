---
id: 333c32ee500a457fbc9190e8830a4923
type: nieuws
layout: post
title: "Wat gebeurde er in Parijs?"
permalink: /nieuws/wat-gebeurde-er-in-parijs/
date: 2022-05-11T19:16:41.067Z
author: 7biA1WiYB
excerpt: "Zo'n 130 doden en 350 gewonden. Dat is de trieste tussenstand van de reeks verschrikkelijke aanslagen in de Franse hoofdstad Parijs vrijdagavond. De daders: terreurgroep IS. We zetten de gebeurtenissen voor je op een rijtje.   "
seo:
  description: "Wat gebeurde er in Parijs?"
  title: "Wat gebeurde er in Parijs?"
---
Zo'n 130 doden en 350 gewonden. Dat is de trieste tussenstand van de reeks verschrikkelijke aanslagen in de Franse hoofdstad Parijs vrijdagavond. De daders: terreurgroep IS. We zetten de gebeurtenissen voor je op een rijtje.   

    <p><strong>Zeven schietpartijen en explosies</strong><br>Overal in Parijs leek het wel mis, zo veel geweld was er gaande. Op zeven plekken in en om de stad waren schietpartijen gaande of klonken explosies: onder meer bij restaurants en cafés. Alles vond bijna tegelijkertijd plaats.</p>
<p><strong>Ontploffingen tijdens wedstrijd</strong><br>Veel slachtoffers vielen bij het Stade de France, het voetbalstadion van Paris-Saint-Germain vlak buiten Parijs. Daar klonken drie of vier explosies tijdens de oefenwedstrijd Frankrijk - Duitsland. Zeker vier mensen kwamen om, zo'n vijftig raakten gewond. De Franse president Hollande zat in het publiek en werd door zijn beveiligers meteen naar een andere plek gebracht.</p>
<p>Omdat iedereen in eerste instantie aan zwaar vuurwerk dacht, niet ongebruikelijk tijdens een voetbalwedstrijd, werd op het veld gewoon verder gespeeld. De chaos ontstond pas na de wedstrijd, toen agenten het publiek verboden om het stadion te verlaten. De politie wilde er eerst zeker van zijn dat de situatie veilig was, maar honderden supporters renden hierdoor in paniek het veld op. </p>
<p>Vrijdagochtend was er trouwens al een bommelding gedaan bij het hotel waar Die Mannschaft (het Duitse team) logeerde. Loos alarm, dacht iedereen toen nog... </p>
<p><div class="media media-element-container media-default"><div id="file-13096" class="file file-image file-image-jpeg">

        
  
  <div class="content">
    <img title="Foto: AFP" height="3280" width="4928" class="media-element file-default" src="https://7dagen.netlify.app/sites/default/files/ANP-35003822.jpg" alt="">  </div>

  
</div>
</div>
<p><strong>Gijzeling</strong><br>Een ware catastrofe vond plaats in de Parijse concertzaal Le Bataclan. Daar trad de Amerikaanse rockband Eagles of Death Metal op toen gewapende mannen - opvallend genoeg zónder masker - plotseling in het rond begonnen te schieten. Daarna was de nachtmerrie nog niet voorbij: van de duizend bezoekers werden er zo'n honderd mensen gegijzeld. Pas uren later konden speciale politie-eenheden een einde maken aan de groepskidnap. Helaas was het kwaad toen al geschied. </p>
<p><strong>Meer dan honderd doden</strong><br>Bijna 24 uur na de aanslagen staat het aantal doden op 129. Ook zijn er 352 gewonden geteld, liet de openbaar aanklager weten aan de Franse krant Le Figaro. Bijna honderd gewonden liggen in kritieke toestand in het ziekenhuis. De kans bestaat dus dat zij ook nog komen te overlijden. Minstens drie van de gewonden zijn Nederlands: twee mannen en een vrouw, aldus het ministerie van Buitenlandse Zaken in Den Haag. Twee zijn er slecht aan toe.</p>
<p><strong>Daders: IS</strong><br>Terreurgroep IS heeft de aanslagen zaterdagmorgen opgeëist. 'Onze terroristen hebben het gedaan', zegt IS, dat in januari nog betrokken was bij een andere aanslag in Parijs. IS wilde zo wraak nemen op Frankrijk, dat IS bombardeert in Syrië en Irak. Weten hoe dat precies zit? <a href="https://7dagen.netlify.app/nieuws/waarom-heeft-deze-aanslagen-gepleegd">Hier</a> lees je er meer over. </p>
<p><strong>Meer lezen over de aanslagen in Parijs? In ons <a href="https://7dagen.netlify.app/dossier-parijs">dossier Parijs</a> vind je meer:</strong></p>
<p><strong>1. <a href="https://7dagen.netlify.app/nieuws/wat-gebeurde-er-parijs">Wat is er precies gebeurd?</a><br>2. <a href="https://7dagen.netlify.app/nieuws/waarom-heeft-deze-aanslagen-gepleegd">Waarom heeft terreurgroep IS deze aanslagen gepleegd?</a><br>3. <a href="https://7dagen.netlify.app/nieuws/charlie-hebdo-hoe-zat-dat-ook-alweer">Hoe zit het ook alweer met de aanslagen op Charlie Hebdo?</a><br>4. <a href="https://7dagen.netlify.app/nieuws/de-aanslagen-van-minuut-tot-minuut">De aanslagen van minuut tot minuut</a><br>5. <a href="https://7dagen.netlify.app/nieuws/de-wereld-leeft-mee-met-parijs">De wereld leeft mee met Parijs</a><br>6. <a href="https://7dagen.netlify.app/nieuws/gaat-ook-aanslagen-plegen-nederland">Gaat IS ook aanslagen plegen in Nederland?</a><br>7. <a href="https://7dagen.netlify.app/nieuws/waarom-ging-duitsland-nederland-niet-door">Waarom ging Duitsland-Nederland niet door?</a><br>8. <a href="https://7dagen.netlify.app/nieuws/wat-er-mis-met-molenbeek">Wat is er mis met Molenbeek?</a><br>9. Video: <a href="https://7dagen.netlify.app/video/bloemen-tegen-geweren">Bloemen tegen geweren</a><br>10. <a href="https://7dagen.netlify.app/nieuws/7-tips-om-heftig-nieuws-beter-te-verteren">7 tips om heftig nieuws beter te verteren</a><br>11. <a href="https://7dagen.netlify.app/dossier-parijs">Hoe leef je verder na 'Parijs'?</a></strong></p>  
