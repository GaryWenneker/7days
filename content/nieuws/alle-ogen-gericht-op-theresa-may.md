---
id: df7b47ff5102417d98b141fc83ad7a06
type: nieuws
layout: post
title: "Alle ogen gericht op Theresa May"
permalink: /nieuws/alle-ogen-gericht-op-theresa-may/
date: 2022-05-11T19:16:41.067Z
author: 7biA1WiYB
excerpt: "Sinds juli is Theresa Made nieuwe premier van Groot-Brittannië. Ze moet de Britten zo goed mogelijk door de Brexit gaan loodsen. Geen makkelijke opgave. Vandaar houdt ze haar eerste grote toespraak in het congres. Wie is zij ook alweer? We frissen je geheugen op.   "
seo:
  description: "Alle ogen gericht op Theresa May"
  title: "Alle ogen gericht op Theresa May"
---
Sinds juli is Theresa Made nieuwe premier van Groot-Brittannië. Ze moet de Britten zo goed mogelijk door de Brexit gaan loodsen. Geen makkelijke opgave. Vandaar houdt ze haar eerste grote toespraak in het congres. Wie is zij ook alweer? We frissen je geheugen op.   

    <p>Als de Britten voor een Brexit zouden stemmen, zou toenmalig premier David Cameron opstappen. <a href="https://original.sevendays.nl/nieuws/de-brexit-voor-beginners">Toen dat afgelopen zomer gebeurde</a> was Theresa May meteen een van de favorieten. Als partijvoorzitter van de Conservatieve Partij en als minister van Binnenlandse Zaken had ze laten zien wat ze kan: keihard werken en moeilijke beslissingen nemen. </p>
<p>May staat bekend als ijzig, hard en serieus. Kom bij haar niet aan voor een kletspraatje. Een collega beweerde dat ze nooít over koetjes en kalfjes praat. Ze is ook geen mediagenieke politica die bezig is met haar imago. Alles draait bij haar om de inhoud. Wat wel opvallend aan haar is, zijn haar schoenen. Onder bedeesde mantelpakjes draagt ze graag knalrode pumps, schoenen met dierenprints, of glimmende knielaarzen. </p>
<p><div class="media media-element-container media-default"><div id="file-22278" class="file file-image file-image-png">

        
  
  <div class="content">
    <img title="Flos Vingerhoets" height="781" width="757" class="media-element file-default" src="https://original.sevendays.nl/sites/default/files/Screen%20Shot%202016-07-13%20at%2012.38.18.png" alt="">  </div>

  
</div>
</div><em>Illustratie: Flos Vingerhoets</em>
<p><strong>Slim en ijverig</strong><br>Als kind was May, dochter van een Anglicaanse predikant, het braafste meisje van de klas. Haar ouders hadden geen geld voor een privéschool, maar de slimme en ijverige May verdiende een plek op een chique meisjesgymnasium. Van daaruit kon ze makkelijk doorstromen naar de prestigieuze Oxford University, waar ze aardrijkskunde studeerde, haar man leerde kennen en interesse kreeg in politiek. </p>
<p><strong>Geen kinderen</strong><br>May en haar man Philip kregen tot hun grote verdriet geen kinderen. Veel mensen namen het Andrea Leadsom, Mays laatste tegenstander in de race om het premierschap, dan ook niet in dank af toen ze beweerde dat zij, als moeder, een betere premier zou zijn omdat haar beslissingen directe gevolgen voor haar kinderen heeft. May wilde niet reageren op deze uitspraak. </p>
<p><strong>Beste beentje voor</strong><br>De nieuwbakken premier heeft andere zaken aan haar hoofd: <a href="https://original.sevendays.nl/nieuws/groot-brittanni%C3%AB-stapt-uit-de-europese-unie">de Brexit</a>. Zij moet met de Europese Unie gaan onderhandelen over de scheiding. Zelf zat Theresa in het kamp Bremain en <a href="https://original.sevendays.nl/nieuws/britse-jongeren-boos-na-brexit-eigen-schuld">wilde dat haar land in de EU bleef</a>, al is ze daar ook geen grote fan van. Maar Mays eigen voorkeur is niet meer belangrijk. Een Brexit is een Brexit, zegt ze resoluut. Haar taken voor de komende jaren? Een goede deal sluiten met de EU en zorgen dat Noord-Ierland en Schotland - die in de EU willen blijven - bij Groot-Brittannië blijven. Kortom, het beste beentje moet voor.  </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
