---
id: c1490fa263594b0694cd517f154bfdb9
type: nieuws
layout: post
title: "Landelijke verdeling coronapatiënten vanuit Rotterdam"
permalink: /nieuws/landelijke-verdeling-coronapatiënten-vanuit-rotterdam/
date: 2022-05-11T19:16:41.067Z
author: 7biA1WiYB
excerpt: "Op dit moment liggen de meeste coronapatiënten in Brabantse ziekenhuizen. De verwachting is dat het komende week druk wordt in het hele land. Om iedereen zo goed mogelijk te helpen wordt de patiëntenverdeling vanaf vandaag landelijk bepaald.  "
seo:
  description: "Landelijke verdeling coronapatiënten vanuit Rotterdam"
  title: "Landelijke verdeling coronapatiënten vanuit Rotterdam"
---
Op dit moment liggen de meeste coronapatiënten in Brabantse ziekenhuizen. De verwachting is dat het komende week druk wordt in het hele land. Om iedereen zo goed mogelijk te helpen wordt de patiëntenverdeling vanaf vandaag landelijk bepaald.  

    <p>'Ziekenhuizen moeten zelf aangeven hoeveel bedden ze vrij hebben. Is een ziekenhuis vol, dan worden patiënten verplaatst', dat zegt Ernst Kuipers van het Erasmus MC in het <em>NOS Radio 1 Journaal</em>.</p>
<h3>Samenwerken</h3>
<p>Volgens Kuipers zijn er op dit moment nog genoeg vrije bedden voor coronapatiënten. Maar de verwachting is dat het deze week druk wordt in het hele land. Daarom is het extra belangrijk om nu al samen te werken.</p>
<h3>Bestaand gebouw</h3>
<p>Naast afstemming vanuit Rotterdam wordt nu al in het hele land gezocht naar andere plekken voor nieuwe patiënten. Zo'n plek is bijvoorbeeld het MC Slotervaart, het Amsterdamse ziekenhuis dat in 2018 werd gesloten. Kuipers: 'Het is een voordeel dat dat al een bestaand gebouw is. Maar we moeten er ook aan denken of er mensen en voldoende apparatuur beschikbaar zijn. Is er voldoende apparatuur en zijn er goede aanvoerlijnen voor medicatie of infuusvloeistof?'</p>
<p>Gisteravond maakte minister De Jonge (Volksgezondheid) bekend dat het coördinatiecentrum in een leeg studiecentrum in Rotterdam komt.</p>
<h3>Naar het noorden</h3>
<p>Drie dagen geleden deden Brabantse ziekenhuizen een noodoproep aan ziekenhuizen in de rest van het land. Ze zagen het aantal patiënten in Brabant sterk stijgen en ziekenhuizen raakten overbelast. Meer dan honderd coronapatiënten werden daarom de afgelopen dagen al naar een andere plek verhuisd. De meeste patiënten werden naar het noorden van ons land gebracht.</p>  
