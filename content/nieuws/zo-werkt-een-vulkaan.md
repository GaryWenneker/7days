---
id: de354698e83541f891ccc296b3455c99
type: nieuws
layout: post
title: "Zo werkt een vulkaan"
permalink: /nieuws/zo-werkt-een-vulkaan/
date: 2022-05-11T19:16:41.067Z
author: 7biA1WiYB
excerpt: "Tienduizenden mensen op de vlucht en een gigantische rookpluim. Agung op Bali zorgt voor onrust. Maar hoe werkt een vulkaan eigenlijk? Dit is wat je over de rommelende bergen moet weten.  "
seo:
  description: "Zo werkt een vulkaan"
  title: "Zo werkt een vulkaan"
---
Tienduizenden mensen op de vlucht en een gigantische rookpluim. Agung op Bali zorgt voor onrust. Maar hoe werkt een vulkaan eigenlijk? Dit is wat je over de rommelende bergen moet weten.  

    <h3>Wat is een vulkaan?</h3>
<p>Vulkanen zijn openingen in de aarde waaruit magma (vloeibaar gesteente uit de binnenkant van de aarde) naar boven kan komen. Als een vulkaan uitbarst wordt de hete magma uit de krater geduwd. Eenmaal daarbuiten noem je deze gloeiendhete massa lava. Vulkanen komen meestal voor op de grenzen van aardplaten die als een soort schil om onze planeet heen zitten.</p>
<h3>Hoeveel vulkanen zijn er?</h3>
<p>Wereldwijd zijn er ongeveer 1500 vulkanen. De meeste zijn erg oud. Bij dode vulkanen is er geen activiteit te ontdekken. Aan slapende vulkanen is ook niks te zien, maar die kunnen nog wel uitbarsten. Bij actieve vulkanen is het wél oppassen geblazen. Deze kunnen regelmatig uitbarsten.<br><br>Er zijn geen precieze regels die aangeven of een vulkaan slapend of actief is. Dat bepalen wetenschappers per vulkaan. Het is afhankelijk van de leeftijd van de berg, of die aardbevingen veroorzaakt of gassen uitstoot.</p>
<h3>Waar zijn de meeste vulkanen te vinden?</h3>
<p>De meeste actieve vulkanen komen voor in de zogenaamde Ring van Vuur. Dat is een gebied rond de Grote Oceaan, tussen Noord- en Zuid-Amerika en Nieuw-Zeeland, Indonesië enzovoort. In de Ring van Vuur liggen wel 452 vulkanen. Daarvan zijn er zo’n 128 actief en 65 zelfs gevaarlijk.<br><div class="media media-element-container media-default"><div id="file-420087" class="file file-image file-image-png">

        
  
  <div class="content">
    <img alt="Ring van Vuur" title="Foto Wikimedia Commons" height="773" width="1280" class="media-element file-default" data-delta="1" src="https://7dagen.netlify.app/sites/default/files/1280px-Pacific_Ring_of_Fire.svg.png">  </div>

  
</div>
</div><br>In Nederland zijn er geen actieve vulkanen. Heel vroeger was er wel eentje, de Zuidwalvulkaan. Maar dat is inmiddels een dode vulkaan, die diep onder de Waddenzee ligt. De meest actieve vulkanen in de buurt van ons land zijn de Stromboli en de Etna in Italië.
<h3>Welke soorten vulkanen zijn er?</h3>
<p>Vulkanen hebben allerlei vormen. Sommige zien eruit als hoge bergen, andere als grote scheuren in de aarde. Er zijn vier soorten:<br><br><strong>Schildvulkaan:</strong> een platte maar brede vulkaan waaruit dunne lava stroomt.<br><strong>Stratovulkaan: </strong>een steile berg waaruit taaie lava loopt.<br><strong>Calderavulkaan:</strong> een komvormige vulkaan die ontstaat nadat eerder de top van de berg in de kratermond is ingestort.<br><strong>Spleetvulkaan: </strong>een spleet in de aardkorst waaruit lava stroomt.</p>  
