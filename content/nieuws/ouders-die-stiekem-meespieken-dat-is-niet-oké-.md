---
id: f16212f792fc4d86926c38bb554b9484
type: nieuws
layout: post
title: "'Ouders die stiekem meespieken? Dat is niet oké' "
permalink: /nieuws/ouders-die-stiekem-meespieken-dat-is-niet-oké-/
date: 2022-05-11T19:16:41.067Z
author: 7biA1WiYB
excerpt: "Ouders gluren massaal mee op jullie telefoons, blijkt uit nieuw onderzoek. Is dat oké? En wat als je daar helemaal niet op zit te wachten? Pedagoog en opvoedkundige Krista Okma geeft antwoord.  "
seo:
  description: "'Ouders die stiekem meespieken? Dat is niet oké' "
  title: "'Ouders die stiekem meespieken? Dat is niet oké' "
---
Ouders gluren massaal mee op jullie telefoons, blijkt uit nieuw onderzoek. Is dat oké? En wat als je daar helemaal niet op zit te wachten? Pedagoog en opvoedkundige Krista Okma geeft antwoord.  

    <p>Ouders houden massaal in de gaten wat jullie online uitspoken. De helft controleert zelfs het mobieltje, blijkt uit <a href="https://7dagen.netlify.app/nieuws-entertainment-lifestyle/veel-ouders-gluren-mee-op-je-mobiel">nieuw onderzoek</a>. Is dat normaal? Dat vroegen we aan pedagoog en opvoedkundige Krista Okma.</p>
<h3>Ouders die meegluren: mag dat eigenlijk wel?</h3>
<p>‘Veel ouders houden inderdaad in de gaten wat hun kind online doet. Ze hebben vaak zelfs de inlogcodes. Als dat met wederzijdse instemming gebeurt, is dat oké. Al vind ik het zelf wel gezond als ouders hun kinderen ook loslaten. De vraag is: doen ze dit om te controleren of uit positieve interesse? Ik merk dat veel jongeren er geen weet van hebben. De ouders doen dat dus stiekem. En dat is niet normaal. Ieder kind heeft recht op privacy. Dat staat niet voor niets in het Kinderrechtenverdrag. Als jongere kies je wat je wel en niet met je ouders wilt delen. Het is zowel online als offline logisch om niet alles van elkaar te willen en moeten weten.’</p>
<h3>Hoe overtuig je je bemoeizuchtige vader of moeder daarvan?</h3>
<p>‘Als je het niet prettig vindt, leg dan uit waarom. Bijvoorbeeld omdat je wilt dat ze je vertrouwen. Het zal per ouder verschillen hoe daarop wordt gereageerd. Sommigen zullen sorry zeggen en hun gedrag veranderen. Anderen zullen dat niet direct doen. Toch is het goed om het wel te zeggen. Ten eerste omdat het goed is om te delen wat iets met jou doet, maar ook omdat het waarschijnlijk meer met je ouders doet dat ze misschien toegeven. Misschien verandert er niet meteen iets, maar zo’n gesprek gaat ongetwijfeld nog nazingen in hun hoofd. Dan heb je toch iets bereikt.’ </p>
<p><div class="media media-element-container media-default"><div id="file-415297" class="file file-image file-image-jpeg">

        
  
  <div class="content">
    <img alt="tieners smartphone" title="Foto: ANP" height="575" width="850" class="media-element file-default" data-delta="1" src="https://7dagen.netlify.app/sites/default/files/ANP-18620788.jpg">  </div>

  
</div>
</div>
<h3>Eén op de tien jongeren heeft een social media-account waar ouders niets vanaf weten. Is dat erg?</h3>
<p>‘Er is een verschil tussen niet alles delen of echt dingen geheimhouden. Als je bewust dingen achterhoudt, kan dat een signaal zijn dat er iets niet goed zit in de vertrouwensrelatie met je ouders. Maar heb jij een Instagram-account en wil je niet dat je ouders alle foto’s zien die je daarop deelt, dan is dat heel normaal. Ze zitten er toch ook niet bij als je met je vrienden in de kantine zit? Een goede tussenweg is om wel te vertellen dat je accounts hebt, maar er open over te zijn dát je ze niet alles daarop wil laten zien. Het grappige is trouwens dat jongeren over het algemeen veel beter omgaan met internetprivacy. Ouders maken zich daar enorm druk om, maar jongeren weten over het algemeen beter wat ze met verschillende groepen delen.’</p>
<h3>En het delen van je GPS-locatie met je ouders, dat is toch wel zo’n veilig idee?</h3>
<p>‘Als jij voor het eerst uitgaat of voor een voetbalwedstrijd naar een andere stad moet fietsen, is dat handig. Maar daarna zie ik het nut er niet meer van in. Dan gaat het wéér over privacy: waarom zouden ouders constant moeten weten waar jij bent? Het risico dat er iets misgaat, is er altijd. Daarom is het een schijnveiligheid. De online wereld is de echte wereld. Daar gaan dingen mis - ja, dat kan ook met sexting gebeuren - en daar leer je van. Bijvoorbeeld dat je op een volgend moment nog kritischer nadenkt over of en naar wie je je privéfoto’s stuurt. Je kunt moeilijk de hele dag binnen blijven met de gordijnen dicht.’</p>  
