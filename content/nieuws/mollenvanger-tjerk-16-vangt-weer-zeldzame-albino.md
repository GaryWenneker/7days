---
id: 90ade6b216c84a7f9b38beaf483bb181
type: nieuws
layout: post
title: "Mollenvanger Tjerk (16) vangt weer zeldzame albino"
permalink: /nieuws/mollenvanger-tjerk-16-vangt-weer-zeldzame-albino/
date: 2022-05-11T19:16:41.067Z
author: 7biA1WiYB
excerpt: "Zijn opa - ook mollenvanger - is het nog nooit gelukt en Tjerk (16) uit Maasland doet het twee keer in één jaar tijd: een zeldzame albino-mol vangen.  "
seo:
  description: "Mollenvanger Tjerk (16) vangt weer zeldzame albino"
  title: "Mollenvanger Tjerk (16) vangt weer zeldzame albino"
---
Zijn opa - ook mollenvanger - is het nog nooit gelukt en Tjerk (16) uit Maasland doet het twee keer in één jaar tijd: een zeldzame albino-mol vangen.  

    <p>Het gras maaien en de koeien voeren. Tjerk helpt zijn ouders regelmatig op de boerderij. Sinds ruim een jaar heeft hij er een taak bij: mollen vangen. Een klus die hij heeft overgenomen van zijn opa, omdat hij het een beetje rustiger aan ging doen.</p>
<h3>Albino-mol</h3>
<p>Tjerk ving met behulp van speciale klemmen al honderden mollen. 'Het meest trots ben ik op een albino-mol van een paar weken geleden', <a href="https://7dagen.netlify.app/nieuws/mollenvanger" target="_blank">vertelde hij in januari</a> van dit jaar. 'Eigenlijk is het gewoon een mislukking van de natuur. Ze zijn heel zeldzaam. En het komt zo weinig voor dat het toch voelt als een soort prestatie.' Zijn opa had er in heel zijn leven nog geen gevangen.</p>
<h3>Herkansing</h3>
<p>Zo heb je er geen en zo heb je er twee! De tiener heeft namelijk wéér een albino te pakken. Niet alleen heel erg bijzonder, maar ook een herkansing voor Naturalis in Leiden. Tjerk wilde zijn vorige witte mol al aan het museum geven, maar dat ging mis. ‘Het museum wilde ’m graag hebben, maar vanwege de feestdagen kwamen ze daar te laat mee. Ik had de albino al lang begraven', zei hij toen. Dit keer heeft Naturalis het gevangen diertje wel opgehaald. Ze gaan de overblijfselen onderzoeken, daarna wordt-ie opgezet en tentoongesteld.</p>  
