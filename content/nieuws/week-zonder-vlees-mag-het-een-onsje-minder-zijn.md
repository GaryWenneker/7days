---
id: ae71e0001c6e47149f731f91cc30ab29
type: nieuws
layout: post
title: "Week zonder vlees: mag het een onsje minder zijn?"
permalink: /nieuws/week-zonder-vlees-mag-het-een-onsje-minder-zijn/
date: 2022-05-11T19:16:41.067Z
author: 7biA1WiYB
excerpt: "Je stamppot is niet hetzelfde zonder gehaktbal of rookworst en op een feestje smaakt een bitterbal extra lekker. Laten we vlees een week staan, dan is dat beter voor de dieren en het milieu.   "
seo:
  description: "Week zonder vlees: mag het een onsje minder zijn?"
  title: "Week zonder vlees: mag het een onsje minder zijn?"
---
Je stamppot is niet hetzelfde zonder gehaktbal of rookworst en op een feestje smaakt een bitterbal extra lekker. Laten we vlees een week staan, dan is dat beter voor de dieren en het milieu.   

    <p>Dat is het idee achter de Nationale week zonder vlees, die vandaag start en voor het eerst wordt gehouden.</p>
<p>Een week lang elke avond vlees eten is net zo slecht voor het milieu als zeven maanden douchen of 114 kilometer autorijden. Als iedereen een week geen vlees eet is dat veel beter voor de wereld, bedacht blogger Isabel Boerdam (27) van De hippe vegetariër. Zo kwam ze op het idee voor de Nationale week zonder vlees die van 5 tot met 11 maart voor het eerst wordt gehouden. Meer dan vijftig grote bedrijven als supermarkten en restaurants sloten zich daarbij aan en bedachten speciale acties voor deze week.</p>
<h3>Kip of ei?</h3>
<p>Extra veel kaas over je pasta strooien of een paar eieren koken dan maar. Of niet? Ook daarvoor zijn dieren nodig, die met hun boeren en scheten flink wat broeikasgassen de wereld in helpen. Kaas belast het milieu daardoor zelfs nog meer dan bijvoorbeeld varkensvlees. En biologische kip is goed voor het dier, maar juist slecht voor het milieu omdat ze veel meer ruimte nodig hebben om rond te rennen (en dus ook meer eten). Wil je bewust met het milieu bezig zijn, dan heb je het tegenwoordig best lastig. Als je het écht goed wilt doen kun je het beste kiezen voor peulvruchten of een insectenburger.</p>
<h3>Harde cijfers</h3>
<p>Vlees zorgt voor veel schade aan het milieu. Een auto stoot bijvoorbeeld 107 gram CO2 uit per kilometer. Een koe gaat daar ruim overheen. Voor een kilo rundvlees wordt bijna zestien kilo CO2 uitgestoten. Daarnaast komt er ook nog CO2 vrij bij het vervoeren van de producten en is er veel water en grond nodig om het voedsel te laten groeien en het eten te produceren. We hebben een overzicht gemaakt wat het de wereld kost per kilo vlees of vleesvervanger:<div class="media media-element-container media-default"><div id="file-532588" class="file file-image file-image-png">

        
  
  <div class="content">
    <img alt="week zonder vlees" title="Beeld: 7Days" height="766" width="1500" class="media-element file-default" data-delta="1" src="https://7dagen.netlify.app/sites/default/files/week%20zonder%20vlees.png">  </div>

  
</div>
</div>  
