---
id: ed53bd93a6314378806e1fa3942f5ada
type: nieuws
layout: post
title: "Waarom zou jij stamceldonor worden?"
permalink: /nieuws/waarom-zou-jij-stamceldonor-worden/
date: 2022-05-11T19:16:41.067Z
author: 7biA1WiYB
excerpt: "Vierde jij vorig jaar je achttiende verjaardag? Dan kun je vanaf zaterdag een brief van de minister van Volksgezondheid verwachten. Met daarin de vraag of je stamceldonor wil worden. Maar wat is dat?  "
seo:
  description: "Waarom zou jij stamceldonor worden?"
  title: "Waarom zou jij stamceldonor worden?"
---
Vierde jij vorig jaar je achttiende verjaardag? Dan kun je vanaf zaterdag een brief van de minister van Volksgezondheid verwachten. Met daarin de vraag of je stamceldonor wil worden. Maar wat is dat?  

    <p>Zo’n 190.000 jongeren kunnen de brief vanaf zaterdag verwachten. Als stamceldonor kun je een leven redden van iemand met bloedkanker, zoals leukemie. De afgelopen jaren is het aantal aanmeldingen van stamceldonoren in Nederland al flink gestegen, maar nog steeds overlijden er mensen omdat geen geschikte donor wordt gevonden. Begin 2015 waren er ongeveer 54.000 mensen als stamceldonor geregistreerd.</p>
<h3>Wat zijn stamcellen?</h3>
<p>Jouw lichaam bestaat uit honderden miljarden cellen. Al die cellen dienen een bepaald doel. Je hebt huidcellen, bloedcellen, hersencellen, noem maar op. Ze hebben allemaal één ding gemeen: ze begonnen ooit als een stamcel, een blanco cel die zich nog tot elke type cel kan vormen.</p>
<h3>Hoe kunnen gedoneerde stamcellen worden gebruikt?</h3>
<p>De mogelijkheden met stamcellen zijn enorm, al hebben wetenschappers nog lang niet alle manieren ontdekt om ze te gebruiken. Op dit moment kunnen ze worden ingezet om mensen die lijden aan leukemie of een andere vorm van bloedkanker te redden. Omdat de stamcellen nog blanco zijn, passen ze zich aan de cellen rondom aan. Zo kunnen ze bijvoorbeeld zieke bloedcellen vervangen. Wel een belangrijk punt: donor en patiënt moeten een DNA-match zijn en dat is erg zeldzaam. Zelfs binnen je eigen familie is het zeldzaam, zo'n 70% van de leukemiepatiënten heeft binnen zijn eigen familie geen match.</p>
<p>En herinner je het gekloonde schaap <a href="https://www.youtube.com/watch?v=tELZEPcgKkE" target="_blank">Dolly</a> nog? Ook zij werd met behulp van stamcellen gekloond. In de toekomst hopen wetenschappers manieren te ontdekken om stamcellen te gebruiken om bijvoorbeeld bloed en organen te kweken in een lab.</p>
<h3>Waarom zoekt de minister specifiek stamceldonoren onder jongeren?</h3>
<p>Uit onderzoek is gebleken dat stamcellen van jonge mensen vaak goed aanslaan bij patiënten. En omdat stamcellen levend kunnen worden gedoneerd, in tegenstelling tot organen, heeft de minister er veel aan om nú al nieuwe donoren te werven.</p>
<h3>Maar… hoe doneer je stamcellen?</h3>
<p>Er zijn twee manieren: via bloed of via beenmerg. De eerste manier is het meest gebruikelijk. Je krijgt een aantal dagen injecties. Daardoor voel je je een beetje ziek, maar je lichaam maakt daardoor meer stamcellen aan. Die worden uit je lichaam gehaald met een speciale machine in het ziekenhuis. De tweede manier is wat heftiger en minder gebruikelijk. Hiervoor moet je onder narcose worden geopereerd. </p>
<p><em>Het informatiefilmpje hieronder is afkomstig van het Nederlands Centrum voor Stamceldonoren Matchis.</em></p>
<p><div class="media media-element-container media-default"><div id="file-420668" class="file file-video file-video-youtube">

        <h2 class="element-invisible"><a href="/files/mick-stamceldonor">Mick is stamceldonor</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="Mick is stamceldonor" src="https://www.youtube.com/embed/p22tfME3R54?wmode=opaque&controls=" name="Mick is stamceldonor" frameborder="0" allowfullscreen="">Video van Mick is stamceldonor</iframe>
</div>
  </div>

  
</div>
</div>  
