---
id: c78f168f9f1c4cb8aae43ac43eca1415
type: nieuws
layout: post
title: "Youtubers Ties en Govert voorlopig vrijgelaten "
permalink: /nieuws/youtubers-ties-en-govert-voorlopig-vrijgelaten-/
date: 2022-05-11T19:16:41.067Z
author: 7biA1WiYB
excerpt: "De twee Nederlandse Youtubers Ties Granzier (20) en Govert Sweep (21), die dinsdag werden opgepakt in de Verenigde Staten, zijn voorlopig vrijgelaten. Ze werden aangehouden omdat ze Area 51 probeerden binnen te komen.  "
seo:
  description: "Youtubers Ties en Govert voorlopig vrijgelaten "
  title: "Youtubers Ties en Govert voorlopig vrijgelaten "
---
De twee Nederlandse Youtubers Ties Granzier (20) en Govert Sweep (21), die dinsdag werden opgepakt in de Verenigde Staten, zijn voorlopig vrijgelaten. Ze werden aangehouden omdat ze Area 51 probeerden binnen te komen.  

    <p>Het tweetal moest 500 dollar per persoon betalen om vrij te kunnen komen. Dat betekent nog niet dat ze helemaal vrijgesproken zijn. Maandag krijgen ze te horen wat hun straf wordt. Dat kan een celstraf van zes maanden, een boete van vijfhonderd euro of allebei zijn.</p>
<h3>‘Niets slechts gedaan’</h3>
<p>De Youtubers wisten dat het niet toegestaan is om Area 51 te betreden, maar Sweep vertelt aan <a href="https://www.omroepbrabant.nl/nieuws/3067114/YouTuber-Govert-Sweep-op-borgtocht-vrij-moet-maandag-voor-rechter-verschijnen">Omroep Brabant</a> dat hij geen slechte bedoelingen had. ‘Het was helemaal niet slecht of verkeerd. We wilden een mooie journalistieke video maken over iets dat op dit moment speelt’. Daarmee verwijst hij naar het Facebook-event om Area 51 te bestormen. Hun stunt liep desondanks maar net goed af. De politie van de Amerikaanse staat Nevada geeft aan dat het levensgevaarlijk kan zijn om Area 51 te betreden. De politie en het leger mogen namelijk dodelijk geweld gebruiken als inbrekers niet meewerken. </p>
<h3>Area 51</h3>
<p>Area 51 is een geheime landmachtsbasis van het Amerikaanse leger. De basis wordt streng bewaakt. Mede daardoor bestaan er geruchten dat de Verenigde Staten daar buitenaards leven vasthoudt. Om daarachter te komen organiseerden een stel grappenmakers op Facebook een evenement dat opriep om het gebied met z’n alle te bestormen. Dat werd zo’n groot probleem dat zelfs de FBI er zich mee ging bemoeien. Het event is zo goed als afgeblazen.</p>  
