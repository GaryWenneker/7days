---
id: 0a5410dc4c184c9e90952238921e1269
type: nieuws
layout: post
title: "3 vragen over hackers die toevallig Lil' Kleine hackten"
permalink: /nieuws/3-vragen-over-hackers-die-toevallig-lil-kleine-hackten/
date: 2019-02-25T00:00:00.0000000Z
author: LisetteGerbrands
auteur: Lisette Gerbrands
avatar: /sites/default/files/styles/node_author/public/13450257_10208224020345949_4749455365629855480_n.jpg?itok=bu9Jk8Bo
rubrieken:
  - nieuws
excerpt: "Hackers R.V. (22) en S.B. (21) stonden vandaag terecht voor het hacken van verschillende Instagram-accounts in 2015 en 2016. Met behulp van phishingmails kregen ze controle over bijna honderd Instagram-accounts, waaronder die van rapper Lil' Kleine. Wat gebeurde er ook alweer? Drie vragen (en antwoorden) over deze zaak.  "
seo:
  description: "3 vragen over hackers die toevallig Lil' Kleine hackten"
  title: "3 vragen over hackers die toevallig Lil' Kleine hackten"
---
Hackers R.V. (22) en S.B. (21) stonden vandaag terecht voor het hacken van verschillende Instagram-accounts in 2015 en 2016. Met behulp van phishingmails kregen ze controle over bijna honderd Instagram-accounts, waaronder die van rapper Lil' Kleine. Wat gebeurde er ook alweer? Drie vragen (en antwoorden) over deze zaak.  

    <h3>1. Wat is er gebeurd?</h3>
<p>V. en B. kenden elkaar van het online gamen en maakten samen <em>Instagram Scraper</em>. Dat is een programma waarmee automatisch populaire Instagram-accounts gevonden werden. Vervolgens werd naar de mailadressen van deze accounts een nepmail gestuurd. Hierin stond dat de gebruiker akkoord moest gaan met nieuwe privacyvoorwaarden. </p>
<p>Wie akkoord ging werd naar een (nagebouwde) website van Instagram gestuurd. Zodra iemand gegevens invulde kreeg het duo controle over het betreffende account. Het account van rapper Lil' Kleine zat hier dus ook tussen.</p>
<p>De honderden accounts die werden gehackt verkochten de twee soms terug aan de eigenaar. In andere gevallen werd de naam veranderd en het account leeggemaakt. Ook werden bedrijven benaderd om te adverteren op deze accounts met honderdduizenden en soms wel miljoenen volgers. Onder de 'gekaapte' accounts zouden ook die van een Amerikaanse olympiër en Australisch fotomodel hebben gezeten.</p>
<h3>2. Wat is er gebeurd met het account van Lil' Kleine? </h3>
<p>Uit naam van hackerscollectief <em>Anonymous </em>werd een video geplaatst op YouTube waarin de rapper een pedofiel werd genoemd. De link van deze video werd gedeeld op Twitter en Instagram. Al binnen een uur zouden de hackers het gehackte account van Lil' Kleine weer zijn kwijtgeraakt. De rapper deed geen aangifte.<div class="media media-element-container media-default"><div id="file-536293" class="file file-video file-video-youtube">

        <h2 class="element-invisible"><a href="/files/anonymous-message-lil-kleine-jorik-scholten">Anonymous message for Lil Kleine | Jorik Scholten</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Anonymous message for Lil Kleine | Jorik Scholten" src="https://www.youtube.com/embed/tcWUdZmQQJ8?wmode=opaque&controls=" name="Anonymous message for Lil Kleine | Jorik Scholten" frameborder="0" allowfullscreen="">Video van Anonymous message for Lil Kleine | Jorik Scholten</iframe>
</div>
  </div>

  
</div>
</div>
<p>V. verklaarde vanochtend over hun actie: 'Uiteindelijk is het een heel stomme grap geweest. Toen zag ik dat niet, maar daar ben ik nu wel achter.' De andere hacker B. zei: 'Het was puur toeval. Hij was geen doelwit.'</p>
<h3>3. Wat gaat er nu gebeuren?</h3>
<p>Het duo heeft schuld bekend en zegt dat ze ‘heel stom zijn geweest’. De twee wordt verweten dat ze zich schuldig hebben gemaakt aan oplichting en computervredebreuk. Inmiddels zien ze - naar eigen zeggen - in dat hun actie meer was dan ‘kattenkwaad’. De aanklager verklaarde vanochtend dat de verdachten tienduizenden euro’s op illegale wijze verdienden, over de rug van anderen. 'Ze hebben een grove inbreuk gemaakt op de persoonlijke levenssfeer van slachtoffers. Dat rekenen we de verdachten zwaar aan.'</p>
<p>Het Openbaar Ministerie eiste tegen beide hackers een werkstraf van 120 uur. Ze hoeven niet terug naar de gevangenis, omdat ze al 20 en 32 dagen in voorarrest hebben gezeten. Bij de strafeis hield de officier van justitie rekening met het feit dat het onderzoek vier jaar heeft geduurd. Andere factoren die een rol speelden in de strafeis waren persoonlijke omstandigheden, advies van de Reclassering om geen celstraf op te leggen én volledige medewerking van de twee aan het onderzoek.</p>  
