---
id: 1c03c0bb87cd4f498a20f2d92b4e1799
type: nieuws
layout: post
title: "1 op de 3 jongeren denkt dat Rutte weer premier wordt"
permalink: /nieuws/1-op-de-3-jongeren-denkt-dat-rutte-weer-premier-wordt/
date: 2022-05-11T19:16:41.067Z
author: 7biA1WiYB
excerpt: "Mark Rutte wordt ook na de verkiezingen weer de baas van het Nederlandse kabinet. Althans, dat zegt 1 op de 3 jongeren in een peiling. En de helft vreest dat er dit jaar een terroristische aanslag in Nederland wordt gepleegd.  "
seo:
  description: "1 op de 3 jongeren denkt dat Rutte weer premier wordt"
  title: "1 op de 3 jongeren denkt dat Rutte weer premier wordt"
---
Mark Rutte wordt ook na de verkiezingen weer de baas van het Nederlandse kabinet. Althans, dat zegt 1 op de 3 jongeren in een peiling. En de helft vreest dat er dit jaar een terroristische aanslag in Nederland wordt gepleegd.  

    <p>Wat verwachten jongeren van de toekomst? Dat is wat 3FM's Tussenuur wilde weten en daarom tuigde het samen met JijVandaag (het jongerenpanel van <em>EenVandaag</em>) een onderzoek op. Want je hoeft maar een krant open te slaan en de ellende en verdoemenis komt je tegemoet. </p>
<h3>Vragen over 2017</h3>
<p>Maar jullie zijn de jongste generatie en beslissingen die nu worden genomen, zullen voor een groot gedeelte jullie toekomst bepalen. Daarom leek het Tussenuur wel zo verstandig om eens het oor bij jongeren te luister te leggen. 1281 jongeren tussen de 12 en 24 jaar kregen daarom vragen voorgeschoteld over 2017. </p>
<p>Een derde van deze ondervraagden (<strong>32%</strong>) verwacht dat Mark Rutte (VVD) wederom minister-president zal worden. Een kwart (<strong>24%</strong>) denkt dat Geert Wilders (PVV) zijn populariteit in de peilingen verzilvert. Alexander Pechtold was derde op de lijst (<strong>13%</strong>).  </p>
<p><div class="media media-element-container media-default"><div id="file-415755" class="file file-image file-image-png">

        
  
  <div class="content">
    <img alt="jijvandaag tussenuur" title="Beeld: 3FM Tussenuur/JijVandaag" height="467" width="700" class="media-element file-default" data-delta="1" src="https://original.sevendays.nl/sites/default/files/jijvandaag%201.png">  </div>

  
</div>
</div><em>Dit zijn volgens de ondervraagden de belangrijkste thema's van de verkiezingen</em>
<h3>Blijft Trump?</h3>
<p>En dan is er nog die andere leider: Donald Trump. Hij is nu amper een maandje bezig en heeft aardig wat verdeeldheid gezaaid in de Verenigde Staten. Daarom wilde Tussenuur weten of jongeren  verwachten dat hij zijn vier jaar als president vol maakt. </p>
<p>Bijna vier op de tien jongeren in Nederland (<strong>38%</strong>) denkt dat hij met deze manier van politiek bedrijven nog voor het einde van zijn ambtstermijn tegen de lamp loopt en wordt afgezet. En dat zou best uitzonderlijk zijn, aangezien in de laatste pak 'm beet honderd jaar slechts één president is afgezet: Richard Nixon. Wellicht denkt daarom bijna de helft van de jongeren (<strong>49%</strong>) dat Trump wel zijn vier jaar afmaakt.</p>
<p><div class="media media-element-container media-default"><div id="file-415756" class="file file-image file-image-jpeg">

        
  
  <div class="content">
    <img alt="jijvandaag 3FM Tussenuur" title="Beeld: 3FM Tussenuur/JijVandaag" height="255" width="700" class="media-element file-default" data-delta="1" src="https://original.sevendays.nl/sites/default/files/jijvandaag%202_0.jpg">  </div>

  
</div>
</div><em>(Niet alleen qua standpunten lijken Trump, Boris 'Brexit' Johnson en Wilders op elkaar) </em>
<h3>Vluchtelingen: probleem of zegen?</h3>
<p>Veiligheid, vluchtelingen en migratie zijn belangrijke onderwerpen voor de komende verkiezingen. En jongeren? Maken die zich ook zorgen om het aantal vluchtelingen dat dit jaar naar Nederland komt?</p>
<p>Mwah, niet echt. Meer dan de helft van de ondervraagden (<strong>52%</strong>) verwacht zelfs dat er dit jaar minder vluchtelingen dan in 2016 naar Nederland komen. En een kwart (<strong>23%</strong>) denkt dat we dit jaar positiever gaan denken over de komst van vluchtelingen naar Nederland (<strong>37%</strong> denkt negatiever).  </p>
<p><div class="media media-element-container media-default"><div id="file-415757" class="file file-image file-image-jpeg">

        
  
  <div class="content">
    <img alt="aanslag brussel herdenking" title="Foto: AFP" height="567" width="850" class="media-element file-default" data-delta="1" src="https://original.sevendays.nl/sites/default/files/ANP-43129911.jpg">  </div>

  
</div>
</div>
<h3>Meer aanslagen, geen einde aan IS</h3>
<p>Jongeren zijn het grotendeels met elkaar eens dat we in de wereld en in Europa nog niet klaar zijn met de radicale islam. De helft van de jongeren (<strong>49%</strong>) denkt dat er in 2017 meer terroristische aanslagen zullen plaatsvinden dan vorig jaar en één op de twee jongeren (<strong>49%</strong>) verwacht dit jaar een aanslag in Nederland. </p>
<p>Het einde van het geweld door aanslagen en IS is kortom nog niet in zicht, vrezen ze. Zo geven twee op de drie jongeren (<strong>65%</strong>) aan niet te verwachten dat het leger van IS dit jaar de genadeklap krijgt. </p>
<h3>Feyenoord ja/nee</h3>
<p>Over de belangrijkste vraag van allemaal - wordt Feyenoord kampioen in 2017? - zijn de meningen zeer verdeeld. Ja, zegt <strong>28%</strong> van de jongeren, <strong>34%</strong> zegt nee en <strong>38%</strong> heeft geen mening.   </p>
<p>En voor jullie persoonlijk? Meer dan de helft (<strong>56%</strong>) denkt dat 2017 voor hen een beter jaar wordt dan 2016, tegenover slechts <strong>5%</strong> die denkt dat het een minder jaar wordt. In de de verre toekomst denken jongeren dat ze wat betreft geld (39%), werk (40%) en studie (<strong>51%</strong>) het beter krijgen dan hun ouders. Wat betreft milieu denkt ruim de helft (<strong>51%</strong>) dat ze het slechter krijgen.  </p>
<p>Bekijk <a href="http://content1d.omroep.nl/urishieldv2/l27m1cd732004b31a62100589d87cd000000.7fd93423790a44b3e8336673a52fce93/3fm/tussenuur/2017/Onderzoek%20Toekomst.pdf" target="_blank">hier </a>alle resultaten van het onderzoek. </p>
<p><em><a href="http://go.3fm.nl/tussenuur">Tussenuur</a>, het jongerenproject van omroep HUMAN op 3FM, bespreekt alles wat ze je op school niet vertellen, maar je wel wil weten. Meer daarover, en ook over wat de 3FM-dj's bij jou op school zouden kunnen doen, lees je <a href="http://www.3fm.nl/nieuws/detail/365546/Kun-je-in-een-tussenuur-een-ritje-in-de-achtbaan-maken%3F">hier</a>.</em></p>  
