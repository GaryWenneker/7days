---
id: 2cf11b31ea3c49cdab44f2f857e99bc9
type: nieuws
layout: post
title: "Verslaafd aan Fortnite of je telefoon? Word soldaat"
permalink: /nieuws/verslaafd-aan-fortnite-of-je-telefoon-word-soldaat/
date: 2022-05-11T19:16:41.067Z
author: 7biA1WiYB
excerpt: "Verslaafd aan gamen of aan je smartphone? Dan zou je wel eens een verdomd goede soldaat kunnen zijn. Althans, dat denkt het Britse leger, dat met een bijzondere campagne is gestart.  "
seo:
  description: "Verslaafd aan Fortnite of je telefoon? Word soldaat"
  title: "Verslaafd aan Fortnite of je telefoon? Word soldaat"
---
Verslaafd aan gamen of aan je smartphone? Dan zou je wel eens een verdomd goede soldaat kunnen zijn. Althans, dat denkt het Britse leger, dat met een bijzondere campagne is gestart.  

    <p>Het Britse leger heeft nieuwe soldaten nodig. Ze zijn daarom begonnen met een wel heel moderne campage. De bijzondere campagne, uitgevoerd door het Britse Ministerie van Defensie, richt zich bijvoorbeeld op gamers van Fortnite en Call of Duty. Op één van de posters die het leger heeft verspreid, staat de tekst <em>Binge gamers, your army needs you and your drive</em>. Dus: ben jij een <em>binge-gamer</em>? Dan kan jouw leger jou en je drive (gedrevenheid) goed gebruiken.</p>
<h3>Telefoonzombies</h3>
<p>Ook zijn er posters gericht op jongeren die ze 'telefoonzombies' noemen. Jongeren die de hele dag op hun telefoon zitten dus. Niet echt iets positiefs, zou je op het eerste gezicht denken. Maar volgens de poster kunnen juist die jongeren zich goed focussen. Tot slot zijn ook<em> 'Me-me-millennials</em>' welkom om zich op te leiden als soldaat. Juist, vanwege hun enorme zelfvertrouwen. Het Britse leger zoekt vooral naar nieuwe soldaten tussen de 16 en 25 jaar.</p>
<h3>'Slim bedacht'</h3>
<p><em>7Days </em>vroeg aan onze lezers wat jullie van het idee vinden. Sim (14) vindt het wel slim bedacht. 'Die kinderen spelen vaak spelletjes waar je moet schieten enzo. Dit zorgt ervoor dat je moet focussen op t overleven', zegt hij. Ook Marloes (17) lijkt het een goed plan: 'Ik denk dat het wel klopt dat gamers technisch slim zijn.' Patricia (16) is minder overtuigd: 'Ik game veel en gebruik mijn telefoon ook heel veel maar ben technisch verschrikkelijk en focussen lukt me ook lang niet altijd.'</p>  
