---
id: ccaaf12cc68746f8afd7052e6f2e1523
type: nieuws
layout: post
title: "Golden Globes uitgereikt: de awards én de jurken"
permalink: /nieuws/golden-globes-uitgereikt-de-awards-én-de-jurken/
date: 2022-05-11T19:16:41.067Z
author: 7biA1WiYB
excerpt: "Dat Boyhood de meeste prijzen in de wacht zou slepen bij de Golden Globes van dit jaar was verwacht. Ook de andere globes leverde niet echt grote verrassingen op.  "
seo:
  description: "Golden Globes uitgereikt: de awards én de jurken"
  title: "Golden Globes uitgereikt: de awards én de jurken"
---
Dat Boyhood de meeste prijzen in de wacht zou slepen bij de Golden Globes van dit jaar was verwacht. Ook de andere globes leverde niet echt grote verrassingen op.  

    <p>Zo ging Eddie Redmayne er met de Globe voor beste filmacteur vandoor voor zijn rol in<em> The Theory of Everything</em> (de recensie lees je op pagina 27) en Kevin Spacey met die voor beste acteur in een tv-serie voor zijn rol in <em>House of Cards</em>. Dus wat kun je dan nog vertellen over deze eerste grote film- en tv-prijzenregen van 2015? Genoeg! Want er waren natuurlijk de jurken. Hét onderwerp waar het eigenlijk om gaat bij zo’n uitreiking. </p>
<p><strong>Flaters</strong><br>Er waren beeldschone zoals die van Dakota Johnson en Reese Witherspoon. Uitdagende zoals die van Kate Hudson en Jennifer Lopez. Maar het leukst zijn natuurlijk de missers. Volgens modekenners sloegen onder anderen Claire Danes (Carrie uit <em>Homeland</em>) en Kate Mara (Zoe uit<em> House of Cards</em>) een flater met hun outfit. Waar de jurk van Claire velen deed denken aan een gordijn uit de aanleunwoning van oma, had Kate haar rode japon geweld aan gedaan door er een vleeskleurige joekel van een riem overheen te dragen. De actrices hebben de komende tijd nog genoeg kansen om deze modeflaters recht te zetten. Zo worden deze maand de Screen Actor Guild Awards uitgereikt en volgende maand de Satellite Awards. Met als ultieme klapper natuurlijk de Oscar-uitreiking op 22 februari. </p>  
