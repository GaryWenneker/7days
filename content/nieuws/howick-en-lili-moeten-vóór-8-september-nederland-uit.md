---
id: 34644a17b6a14b5bae8a566ff6b81c59
type: nieuws
layout: post
title: "Howick en Lili moeten vóór 8 september Nederland uit"
permalink: /nieuws/howick-en-lili-moeten-vóór-8-september-nederland-uit/
date: 2022-05-11T19:16:41.067Z
author: 7biA1WiYB
excerpt: "Howick (13) en Lili (12) hebben te horen gekregen dat ze uiterlijk 8 september Nederland moeten verlaten. Dat vertelden de twee in het televisieprogramma Laat op één op NPO 1 gisteravond.  "
seo:
  description: "Howick en Lili moeten vóór 8 september Nederland uit"
  title: "Howick en Lili moeten vóór 8 september Nederland uit"
---
Howick (13) en Lili (12) hebben te horen gekregen dat ze uiterlijk 8 september Nederland moeten verlaten. Dat vertelden de twee in het televisieprogramma Laat op één op NPO 1 gisteravond.  

    <p>De afgelopen maanden zaten de twee in onzekerheid. Moeten ze hun moeder achterna of mogen ze in Nederland blijven? Vrijdag kregen ze daar een antwoord op: ze moeten ons land verlaten en terug naar Armenië.</p>
<h3>Ondergedoken</h3>
<p>De tieners uit Amersfoort kwamen in 2008 met hun moeder naar Nederland, zij waren toen twee en drie jaar oud. Hun moeder probeerde jarenlang een verblijfsvergunning te krijgen maar zonder resultaat. Vorig jaar besloot de rechter dat het gevluchte gezin uitgezet mocht worden. Moeder Armina werd vorig jaar op het vliegtuig gezet naar Armenië, terwijl Howick en Lili bij vrienden zaten ondergedoken.</p>
<h3>Geen toekomst</h3>
<p>'We hebben niks met Armenië, ik weet niet wat ik daar zou moeten doen', zei Howick eerder tegen het <em>Jeugdjournaal</em>. De tieners zijn nog nooit in het land geweest en spreken ook de taal niet echt. Lili: 'Daar is gewoon helemaal geen toekomst voor ons. We willen gewoon hier leven met onze moeder, zoals andere kinderen en mensen.' Ook Howick wil het allerliefst bij zijn moeder zijn. 'Als dat niet in Nederland is, dan moet het maar in Armenië.'</p>  
