---
id: 17aabf9252174d09822497c2dbcf8b90
type: nieuws
layout: post
title: "WhatsApp: End-to-end-watte?"
permalink: /nieuws/whatsapp-end-to-end-watte/
date: 2022-05-11T19:16:41.067Z
author: 7biA1WiYB
excerpt: "Je hebt het nieuws vast voorbij zien komen op WhatsApp: in jouw berichten wordt voortaan gebruik gemaakt van end-to-end-encryptie. Euhm, wat? Wat is dat precies? En wat maakt het uit voor jou?  "
seo:
  description: "WhatsApp: End-to-end-watte?"
  title: "WhatsApp: End-to-end-watte?"
---
Je hebt het nieuws vast voorbij zien komen op WhatsApp: in jouw berichten wordt voortaan gebruik gemaakt van end-to-end-encryptie. Euhm, wat? Wat is dat precies? En wat maakt het uit voor jou?  

    <p>End-to-end-encryptie is een manier om data te versleutelen. Dat klinkt ingewikkeld, maar het komt erop neer dat jouw WhatsApp-berichten nog strenger beveiligd zijn.</p>
<p>Bij end-to-end-encryptie kunnen alleen verzender en ontvanger die berichten lezen, dus niemand anders. De overheid niet, een hacker niet en zelfs WhatsApp zelf niet.</p>
<p><strong>Meegluren</strong><br>Denk je nu dat dat altijd wel het geval was, dan heb je het mis. Voor privégesprekken die je één-op-één voerde was de beveiliging al zo streng. Maar bij groepsgesprekken, telefoongesprekken via WhatsApp en verstuurde foto’s nog niet.</p>
<p>De data bleef op zo’n manier opgeslagen in de servers van WhatsApp, dat een medewerker of hacker mee zou kunnen gluren. Nu is dat niet meer mogelijk.</p>
<p><strong>Telegram</strong><br>In 2014 twijfelden veel gebruikers hoe privé hun gesprekken waren op WhatsApp, toen bekend werd dat Facebook het bedrijf had overgenomen. Velen <a href="http://www.nu.nl/tech/3709213/whatsapp-alternatief-telegram-wint-veel-nieuwe-gebruikers.html" target="_blank">stapten over</a> naar Telegram: een app die veiliger zou zijn. Zo populair als WhatsApp is het nooit geworden.</p>
<p><div class="media media-element-container media-default"><div id="file-17530" class="file file-image file-image-jpeg">

        
  
  <div class="content">
    <img height="206" width="850" style="font-size: 13.008px; line-height: 1.538em;" class="media-element file-default" src="https://7dagen.netlify.app/sites/default/files/7D%20End%20to%20End_1.jpg" alt="">  </div>

  
</div>
</div>
<p><strong>Privacy</strong><br>Met de extra beveiliging wil WhatsApp de privacy van zijn gebruikers garanderen. Mocht een regering berichtjes willen inzien van WhatsApp-gebruikers, bijvoorbeeld omdat ze iemand verdenken van terrorisme, dan kan dat nu niet meer.</p>
<p>Laatst was er nog een hele discussie over de beveiliging van data omdat de FBI toegang wilde tot de iPhone van een terrorist. <a href="https://7dagen.netlify.app/nieuws/waarom-wil-apple-de-fbi-niet-helpen">'Ja doei</a>, daar gaan we jullie echt niet geven, onze klanten hebben recht op privacy', zo reageerde Apple ongeveer toen de FBI toegang vroeg. De FBI was boos, maar kon de telefoon uiteindelijk zelf kraken. Zeggen ze.</p>
<p><b>Wat merk jij?</b><br>Voor jou verandert er helemaal niets. Je merkt niks van de encryptie. Je weet nu alleen helemaal zeker dat niemand (digitaal) meeleest. Je zou bij wijze van spreken met je dokter kunnen appen, zonder dat iemand anders kan weten wat jou mankeert.</p>
<p><em>Altijd op de hoogte blijven van nieuws waar jij als jongere iets mee kunt? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement</a> op de krant!</em></p>  
