---
id: 0583ae6813e942109fe8f3623bfe17d8
type: nieuws
layout: post
title: "Genomineerd: Emre Hoogduijn (18) "
permalink: /nieuws/genomineerd-emre-hoogduijn-18-/
date: 2022-05-11T19:16:41.067Z
author: 7biA1WiYB
excerpt: "Hoe verschillend de genomineerden voor de 7Days Jongere van het Jaar ook zijn, ze presteerden dit jaar allemaal iets bijzonders. Emre Hoogduijn (18) helpt niet-westerse jongeren met hun coming-out.  "
seo:
  description: "Genomineerd: Emre Hoogduijn (18) "
  title: "Genomineerd: Emre Hoogduijn (18) "
---
Hoe verschillend de genomineerden voor de 7Days Jongere van het Jaar ook zijn, ze presteerden dit jaar allemaal iets bijzonders. Emre Hoogduijn (18) helpt niet-westerse jongeren met hun coming-out.  

    <p>‘Ik val op jongens.’ Op pakjesavond 2017 vertelde Emre het aan zijn familie. Vóór die tijd had hij het niet aan zichzelf willen toegeven. Het idee dat het eigenlijk niet kon, vanwege zijn deels Turkse komaf, zat te diep. Maar als Emre eerder een (niet-westers) voorbeeld had gehad, was hij misschien al veel eerder uit de kast gekomen. Daarom helpt hij nu andere jonge LHBTI+’ers. Via social media kunnen ze met hem in gesprek gaan.</p>
<h3>Wat vind je van je nominatie?</h3>
<p>‘Wel echt heel erg leuk, want voor mij is dat al een soort van erkenning van waar ik mee bezig ben. Het laat zien dat waar ik me voor inzet ook wel echt andere mensen bereikt. Dat maakt me heel blij. Ik doe dit niet om awards te winnen, maar om anderen te helpen. Daar draait het voor mij om.’</p>
<h3>Hoe was 2019 voor jou?</h3>
<p>‘Ik ben heel trots op alles wat ik heb mogen doen. In 2019 ben ik in een sneltreinvaart terechtgekomen. Ik stond ineens in kranten en kwam op tv, echt van alles en nog wat. Daar ben ik superblij mee en trots op.’</p>
<h3>Heb je daar ook echt iets mee kunnen bereiken?</h3>
<p>‘Ik krijg veel berichtjes van jongeren die steun hebben aan mijn tips en adviezen. Dat bevestigt allemaal weer waar ik het voor doe. Maar er zijn nog steeds ook veel jongeren die het moeilijk hebben. Dus het is niet zo dat het nu klaar is ofzo. Mijn eigen coming-out viel uiteindelijk heel erg mee, maar dat is bij lang niet iedereen zo.’</p>
<h3>Waar ben je nu mee bezig?</h3>
<p>‘Ik doe mee met een grote campagne van het ministerie van volksgezondheid: #kweetniet. Ik ben één van de gezichten, samen met bijvoorbeeld Rutger Vink en Jessie Maya.’</p>
<h3>Nog toekomstplannen? </h3>
<p>‘Ik krijg van veel mensen te horen: jij moet echt gaan Youtuben. Dus wie weet start ik wel mijn eigen kanaal. En ga ik me weer even hard inzetten voor alles waar ik in geloof. Net zo hard als afgelopen jaar.’</p>  
