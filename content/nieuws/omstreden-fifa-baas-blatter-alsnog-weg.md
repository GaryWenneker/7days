---
id: 696df52b910d4d1baae9d5c70b6aa3ac
type: nieuws
layout: post
title: "Omstreden FIFA-baas Blatter alsnog weg"
permalink: /nieuws/omstreden-fifa-baas-blatter-alsnog-weg/
date: 2022-05-11T19:16:41.067Z
author: 7biA1WiYB
excerpt: "Hij werd vorige week nog herkozen en leek niet weg te krijgen. Nu vertrekt-ie dan toch: FIFA-baas Sepp Blatter. Een aantal van zijn collega's van de wereldvoetbalbond werd vorige week gearresteerd op verdenking van corruptie. Blatter voelt zich nu 'niet door iedereen gesteund.'  "
seo:
  description: "Omstreden FIFA-baas Blatter alsnog weg"
  title: "Omstreden FIFA-baas Blatter alsnog weg"
---
Hij werd vorige week nog herkozen en leek niet weg te krijgen. Nu vertrekt-ie dan toch: FIFA-baas Sepp Blatter. Een aantal van zijn collega's van de wereldvoetbalbond werd vorige week gearresteerd op verdenking van corruptie. Blatter voelt zich nu 'niet door iedereen gesteund.'  

    <p>Daar stond Blatter vanavond, voor een halflege zaal met slechts een paar journalisten. En dat voor toch best wel belangrijk nieuws: Blatter stopt ermee. Zeventien jaar lang was hij de voorzitter van voetbalbond FIFA, maar nu houdt hij ermee op. </p>
<p><strong>Net na de verkiezingen</strong><br>Het aftreden komt op een gek moment. Afgelopen vrijdag werd hij nog met een <a href="https://7dagen.netlify.app/nieuws/blatter-blijft-wat-moet-de-fifa-nu">ruime meerderheid herkozen</a> tot voorzitter. Hij zou de komende vier jaar gewoon nog mogen blijven zitten. Ondanks alle problemen binnen de bond. </p>
<p>Onvrede over de organisatie, vermoedens dat Rusland en Qatar de FIFA-bazen met een grote zak geld hebben omgekocht om een WK te mogen organiseren, plus nog meer corruptieschandalen maakten Blatter steeds minder populair. Toch kreeg hij nog meer dan genoeg stemmen. Hij houdt vol dat hij 'niets te maken had' met alle problemen en vermoedens, maar geeft nu toch zijn plek op.</p>
<p><div class="media media-element-container media-default"><div id="file-3883" class="file file-image file-image-png">

        
  
  <div class="content">
    <img title="Beeld: AFP" height="421" width="1078" class="media-element file-default" src="https://7dagen.netlify.app/sites/default/files/Schermafbeelding%202015-06-02%20om%2019.16.33.png" alt="">  </div>

  
</div>
</div>
<p><strong>Verdachte rechterhand</strong><br>Op de dag van Blatters aftreden werd nog meer nieuws onthuld. Zo zou de 'rechterhand' van Blatter, Jérôme Valcke, op de hoogte zijn geweest een andere corruptiezaak binnen de FIFA. Het is een opeenstapeling van de eerdere onthullingen die al gedaan werden, waarbij een week geleden <a href="https://7dagen.netlify.app/fifa">een groep FIFA-bazen werd opgepakt</a>. </p>
<p>Valcke zou hebben geweten dat er tien miljoen dollar stiekem zou zijn doorgesluisd naar Jack Warner, de voormalig vice-voorzitter van de FIFA. Hij is al langer een van de hoofdverdachten van de corruptiezaak.</p>
<p><strong>In het vizier</strong><br>De Amerikaanse FBI, die de misstanden binnen de FIFA ontdekte, zou ook Blatter in het vizier hebben. Die kiest nu, ondanks zijn herverkiezing, eieren voor zijn geld. Tijd voor verandering, vindt hij. De komende tijd moet er volgens hem gesproken worden hoe de FIFA verbeterd kan worden. En er moet een nieuwe voorzitter komen, begin volgend jaar. Misschien wel Prins Ali, die het vorige week tijdens de verkiezing nog tegen Blatter opnam. In ieder geval niet meer Blatter: die gaat van het veld af.</p>
<p><em>Meer weten over het corruptieschandaal bij de FIFA? In ons <a href="https://7dagen.netlify.app/dossier-fifa">Dossier FIFA</a> lees je er alles over.</em></p>  
