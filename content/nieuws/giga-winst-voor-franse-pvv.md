---
id: dab8139297ba45b69915295d55818258
type: nieuws
layout: post
title: "Giga-winst voor 'Franse PVV'"
permalink: /nieuws/giga-winst-voor-franse-pvv/
date: 2022-05-11T19:16:41.067Z
author: 7biA1WiYB
excerpt: "Een aardverschuiving. Zo kun je de mega-winst van het rechtse Front National bij de Franse regio-verkiezingen van zondag gerust noemen. Die partij is vergelijkbaar met de Nederlandse PVV. 'Historisch!', zo juichte Marine Le Pen zelf na haar overwinning op de socialisten. Wie is deze frontvrouw van het Front eigenlijk? Een profiel.  "
seo:
  description: "Giga-winst voor 'Franse PVV'"
  title: "Giga-winst voor 'Franse PVV'"
---
Een aardverschuiving. Zo kun je de mega-winst van het rechtse Front National bij de Franse regio-verkiezingen van zondag gerust noemen. Die partij is vergelijkbaar met de Nederlandse PVV. 'Historisch!', zo juichte Marine Le Pen zelf na haar overwinning op de socialisten. Wie is deze frontvrouw van het Front eigenlijk? Een profiel.  

    <p>De regionale verkiezingen in Frankrijk zijn altijd een belangrijke voorspeller van hoe de Fransen bij een landelijke verkiezing gaan stemmen. Uit de uitslag van de eerste ronde (de tweede is komend weekend) blijkt overduidelijk dat de mening van de Fransen is veranderd na de schokkende aanslagen van <a href="https://7dagen.netlify.app/nieuws/wat-je-moet-weten-over-de-aanslagen-parijs">13/11</a> in Parijs. Bijna 1 op de 3 volwassen Fransen stemde op de anti-immigratie- en anti-islampartij FN.</p>
<p>Op twee staan de Republikeinen onder leiding van oud-president Nicolas Sarkozy met zo'n 27 procent. En de Socialisten onder leiding van president Hollande kregen een klap te verduren met slechts 23 procent van de kiezers die voor hen kozen.<br><div class="media media-element-container media-default"><div id="file-13785" class="file file-image file-image-jpeg">

        
  
  <div class="content">
    <img title="Op een persconferentie in november maakte Jean-Marie Le Pen duidelijk dat hij zich niet de mond laat snoeren  Foto AFP" height="3456" width="5184" class="media-element file-default" src="https://7dagen.netlify.app/sites/default/files/ANP-35078851.jpg" alt="">  </div>

  
</div>
</div><br><strong>Oogappel van papa</strong><br>Het Front National is nu dus de grootste partij in Frankrijk. Aan het roer staat Marine Le Pen (46). Zij volgde in 2011 haar vader Jean-Marie Le Pen (86) op. Hij is de oprichter van de extreemrechtse partij. Papa Le Pen was heel trots toen zijn oogappel met grote meerderheid gekozen werd tot nieuwe partijleider. ‘Niet omdat ze mijn dochter is, maar omdat ze de beste kandidaat is’, zei hij en hij omhelsde zijn dochter.
<p>Toch is het zeker niet altijd koek en ei tussen de twee. De dochter vindt haar vader vaak te extreem en schaamt zich voor zijn kwetsende en racistische uitspraken over homo’s en moslims of als hij er weer eens de Tweede Wereldoorlog bijhaalde. Ze wil een minder extreme koers varen en zo meer stemmen trekken.</p>
<p>De vader vindt zijn dochter juist te braaf. ‘En op een braaf Front National zit niemand te wachten’, aldus Jean-Marie, die zich graag tot voor kort nog intensief met de partij bemoeide. Nu kan hij dat alleen nog maar vanaf de zijlijn. Zijn dochter liet vaderlief eerder dit jaar uit de partij zetten omdat hij weer eens een totaal misplaatste opmerking over de oorlog maakte (hij zei dat de gaskamers uit de Tweede Wereldoorlog slechts een detail in de geschiedenis zijn).<br><br><strong>Keihard</strong><br>Maar is Marine wel zo soft? Al sinds haar achttiende is ze actief in de partij van haar vader. Met haar chique mantelpakjes, tiktakkende hakjes en brede glimlach ziet Marine eruit als een charmante Française. Maar ze kan keiharde dingen zeggen. ‘Hele stukken Frans grondgebied worden bezet door moslims die op straat bidden. Net als de Duitse bezetting in de Tweede Wereldoorlog’, zei ze vorige maand.</p>
<p>Dat zal papa Le Pen als muziek in de oren hebben geklonken. Nu kan hij, na veertig jaar Front National-man te zijn geweest, gerust met pensioen. Bovendien wil Marine haar vader voorbijstreven. Ze wil van Front National een regeringspartij maken. En president van Frankrijk worden. De uitslag van de regioverkiezingen brengen haar een stuk dichter bij het verwezenlijken van die droom.<br><div class="media media-element-container media-default"><div id="file-13788" class="file file-image file-image-jpeg">

        
  
  <div class="content">
    <img title="In mei 2014 spraken Le Pen en Wilders het EU-parlement in Brussel toe  Foto AFP" height="2394" width="3916" class="media-element file-default" src="https://7dagen.netlify.app/sites/default/files/ANP-27391925.jpg" alt="">  </div>

  
</div>
</div><br><strong>Wist je dat…</strong><br>… Marine’s moeder haar gezin plotseling verliet toen ze een relatie kreeg met een journalist die een stuk had geschreven over haar man. Marine was toen zestien.<br>… Marine fan is van Geert Wilders en de PVV?<br>… Marine anti-immigratie, anti-islam, anti-euro, pro-doodstraf en pro-hoofddoekverbod is?<br>... Marine een nichtje heeft, Marion, dat ook succesvol is in het Front National? Een profiel van haar lees je <a href="https://7dagen.netlify.app/nieuws/het-n%C3%B3g-rechtsere-nichtje-van">hier</a>.
<p><div class="media media-element-container media-default"><div id="file-13786" class="file file-image file-image-jpeg">

        
  
  <div class="content">
    <img title="Marion Le Pen speechte zondag in Le Pontet  Foto EPA" height="2732" width="4096" class="media-element file-default" src="https://7dagen.netlify.app/sites/default/files/ANP-35321705.jpg" alt="">  </div>

  
</div>
</div>
<p><em>Altijd op de hoogte blijven van het laatste nieuws? Meld je dan aan voor onze <a href="https://7dagen.netlify.app/whatsapp">WhatsApp-dienst</a> of neem een <a href="https://7dagen.netlify.app/abonnement">proefabonnement </a>op 7Days!</em></p>  
