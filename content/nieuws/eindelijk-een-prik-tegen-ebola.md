---
id: c3e8f030b8384393be45cc9fd4402aa9
type: nieuws
layout: post
title: "Eindelijk: een prik tegen ebola"
permalink: /nieuws/eindelijk-een-prik-tegen-ebola/
date: 2022-05-11T19:16:41.067Z
author: 7biA1WiYB
excerpt: "De afgelopen maanden is er volop getest en onderzocht. Nu lijkt het experiment geslaagd: er is een prik om je te beschermen tegen ebola. Volgens de Wereldgezondheidsorganisatie (WHO) is dit vaccin zeer effectief. Betekent dit dat de dodelijke ziekte binnenkort de wereld uit is? Vier vragen en antwoorden over de ebola-inenting.  "
seo:
  description: "Eindelijk: een prik tegen ebola"
  title: "Eindelijk: een prik tegen ebola"
---
De afgelopen maanden is er volop getest en onderzocht. Nu lijkt het experiment geslaagd: er is een prik om je te beschermen tegen ebola. Volgens de Wereldgezondheidsorganisatie (WHO) is dit vaccin zeer effectief. Betekent dit dat de dodelijke ziekte binnenkort de wereld uit is? Vier vragen en antwoorden over de ebola-inenting.  

    <p><strong>1. Wat is ebola ook alweer?</strong><br><a href="https://7dagen.netlify.app/dossierebola">Ebola</a> is een heel gevaarlijk virus, waaraan je kunt doodgaan. Het is een besmettelijke ziekte. Via onder andere bloed, wondvocht, zweet of besmette naalden kan ebola worden overgedragen. Wie het heeft, krijgt koorts, hoofdpijn, spierpijn en hevige bloedingen. De kans op overlijden is groot. </p>
<p><strong>2. Waarom is er nu pas een vaccin tegen ebola?</strong><br>Het virus bestaat al ruim veertig jaar op kleine schaal, maar een vaccin, dat was er nog niet. De ziekte werd pas echt 'bekend' toen er eind 2013 een epidemie uitbrak in West-Afrika, in de landen Liberia, Sierra Leone en Guinee. Het virus verspreidde zich razendsnel en zo'n 28.000 mensen werden ziek. In anderhalf jaar tijd zijn ruim elfduizend patiënten verleden. In Nederland komt ebola niet voor.</p>
<p>Direct gingen wetenschappers op zoek naar een medicijn, maar dat kost nou eenmaal tijd. <a href="https://7dagen.netlify.app/nieuws/sprankje-hoop-bij-ebola">Vorig jaar</a> werden de eerste experimenten al gedaan voor een vaccin al gedaan. Die proeven blijken nu succesvol.</p>
<p><div class="media media-element-container media-default"><div id="file-5653" class="file file-image file-image-png">

        
  
  <div class="content">
    <img title="Beeld: ANP" height="475" width="1084" class="media-element file-default" src="https://7dagen.netlify.app/sites/default/files/Schermafbeelding%202015-08-01%20om%2011.20.04.png" alt="">  </div>

  
</div>
</div>
<p><strong>3. Hoe is het vaccin getest?</strong><br>De prik is ontwikkeld in Canada en werd in de Verenigde Staten gemaakt. Beide landen trokken flink wat geld uit voor het maken van de inenting. In het West-Afrikaanse land Guinee, waar veel ebola-patiënten zijn, kregen de afgelopen maanden zo'n vierduizend mensen de vaccinatie. Dat waren mensen die het risico liepen besmet te worden, bijvoorbeeld omdat familie of vrienden het virus al droegen. Bij alle vierduizend vrijwilligers bleek het vaccin te werken: zij raakten niet besmet.</p>
<p><strong>4. Is met het vaccin nu ebola verleden tijd?</strong><br>De WHO zegt dat het vaccin 'zeer effectief is'. Het wordt nu overal toegepast: bij familieleden van ebola-patiënten, maar ook bij hulpverleners. Of het echt áltijd werkt, dat moet nog blijken: daarvoor is het vaccin nog te nieuw. Naar schatting zal uiteindelijk 75 tot 100 procent van de intentingen nut hebben.</p>
<p>De ziekte is ook niet meteen weg. Hoewel het aantal nieuwe ebolagevallen in West-Afrika sterk is afgenomen, raken toch nog zo'n <a href="http://www.volkskrant.nl/buitenland/toch-nog-dertig-mensen-per-week-besmet-met-ebola~a4100082/">dertig</a> mensen per week besmet met het virus. In ieder geval werkt het vaccin wel zo goed, dat een nieuwe, grote uitbraak kan worden voorkomen. </p>
<p><em>Hoe zit het ook alweer precies met het ebolavirus? In ons <a href="https://7dagen.netlify.app/dossier-ebola">dossier ebola</a> kun je al onze artikelen over de epidemie nog eens rustig nalezen.</em></p>  
