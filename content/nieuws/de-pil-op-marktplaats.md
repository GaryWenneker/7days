---
id: 25ae978f6b5448328786f214a4c86e9e
type: nieuws
layout: post
title: "De pil op Marktplaats"
permalink: /nieuws/de-pil-op-marktplaats/
date: 2022-05-11T19:16:41.067Z
author: 7biA1WiYB
excerpt: "Soms staan ze wel voor vijftien euro op Marktplaats: strips anticonceptiepillen. En dit terwijl ze normaal maar een paar euro kosten. Hoe dat komt? In de apotheken is het voorbehoedsmiddel bijna niet meer te krijgen.  "
seo:
  description: "De pil op Marktplaats"
  title: "De pil op Marktplaats"
---
Soms staan ze wel voor vijftien euro op Marktplaats: strips anticonceptiepillen. En dit terwijl ze normaal maar een paar euro kosten. Hoe dat komt? In de apotheken is het voorbehoedsmiddel bijna niet meer te krijgen.  

    <p>Begin september speelde het probleem al. Vrouwen en meisjes die in de apotheek hun pil dachten te gaan halen, liepen naar buiten met lege handen of met een andere pil. Verwacht werd toen dat het tekort in een paar weken opgelost zou zijn. Mooi niet dus. Nu, drie maanden later, zien anderen een kans om geld te verdienen. Zij bieden strips die ze over hebben aan op Marktplaats.</p>
<h3>Drugs</h3>
<p> Ineke van der Vlugt, programmamanager anticonceptie bij kenniscentrum Rugers <a href="https://www.rtlnieuws.nl/nieuws/nederland/artikel/4491231/anticonceptiepil-aangeboden-op-marktplaats-zeer-risicovol">vertelt</a> aan RTL Nieuws: 'Daar medicijnen kopen is echt risicovol. Je betaalt er veel te veel voor en daarnaast weet je niet wat je in je handen hebt.' Voor je het weet slik je drugs zonder dat je het doorhebt. Bovendien betaal je op Marktplaats geld voor de pil, terwijl je het bij de apotheek gewoon vergoed krijgt. Tenminste, tot en met je 21ste.</p>
<h3>Pech</h3>
<p>Maar waarom is er zo'n tekort? Dit komt door een ongelukkige samenloop van omstandigheden. Vier van de zeven bedrijven die de pil in Nederland leveren, hebben leveringsproblemen door allemaal verschillende redenen. Het ene bedrijf heeft problemen na het updaten van apparaten, het andere moest een lading pillen afkeuren. Door domme pech valt dit toevallig allemaal samen. Sommige bedrijven hebben hun tekorten niet op tijd gemeld en hierdoor is alles nog meer uit de hand gelopen. Het schijnt vaker te gebeuren dat apothekers nee moeten verkopen aan klanten die hun medicijnen komen oppikken. Wil je weten hoe dit precies komt? Kijk dan <a href="https://www.youtube.com/watch?v=epihlzCAGNo" target="_top">dit filmpje</a> met uitleg.</p>
<h3>Bijwerkingen</h3>
<p>Eind van de maand zijn de problemen vermoedelijk opgelost. Voorlopig mogen apotheken dus nog een tijdje alternatieve pillen blijven verkopen die voor een groot deel dezelfde bestandsdelen bevatten. Deze moeten wel uit andere EU-landen, Australië, Canada, Israël, Japan, Nieuw-Zeeland, Zwitserland of de Verenigde Staten komen. Helaas werkt dit niet voor iedereen. Sommige mensen kunnen door de andere hulpstoffen in de anticonceptiemiddelen last krijgen van bloedingen, misselijkheid of buikpijn.</p>
<p> </p>  
