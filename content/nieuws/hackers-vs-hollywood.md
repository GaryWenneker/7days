---
id: 5e45233c11664d59a64f8f96e29a0f7f
type: nieuws
layout: post
title: "Hackers vs. Hollywood"
permalink: /nieuws/hackers-vs-hollywood/
date: 2022-05-11T19:16:41.067Z
author: 7biA1WiYB
excerpt: "De film zelf schijnt niet eens zo boeiend te zijn. Toch ruziën de Verenigde Staten en Noord-Korea al maanden over The Interview. De nieuwste ontwikkeling? De VS ontdekte dat Noord-Korea hackte, doordat het zelf heeft gehackt. Volg je het nog? Vijf dingen die je moet weten over de Hollywood-hack.  "
seo:
  description: "Hackers vs. Hollywood"
  title: "Hackers vs. Hollywood"
---
De film zelf schijnt niet eens zo boeiend te zijn. Toch ruziën de Verenigde Staten en Noord-Korea al maanden over The Interview. De nieuwste ontwikkeling? De VS ontdekte dat Noord-Korea hackte, doordat het zelf heeft gehackt. Volg je het nog? Vijf dingen die je moet weten over de Hollywood-hack.  

    <p><strong>1. De hack</strong><br>Eind november wordt de Amerikaanse filmmaker Sony Pictures gehackt. Cybercriminelen die zich Guardians of Peace (Beschermers van de Vrede) noemen, stelen films en geheime informatie en zetten die online. Zo worden salarissen van acteurs en interne mails gepubliceerd. In een van de e-mails noemt een Sony-medewerker actrice Angelina Jolie een 'verwend nest' met 'minimaal talent'.</p>
<p><strong>2. Het dreigement</strong><br>De hackers laten in december regelmatig van zich horen. Sony mag de comedy The Interview absoluut niet uitbrengen en moet de première schrappen, eisen ze. Zo niet, dan zouden er wel eens aanslagen op Amerikaanse bioscopen gepleegd kunnen worden. </p>
<p><strong>3. Het FBI-onderzoek</strong><br>De FBI doet onderzoek naar de hackers. Zowel de hack als de dreigementen zijn afkomstig van Noord-Korea, concludeert de Amerikaanse inlichtingendienst al snel. Dat land heeft een bloedhekel aan de Verenigde Staten. The Interview zit vol grappen over de Noord-Koreaanse leider Kim Jong-un. De twee hoofdrolspelers in de film krijgen bovendien de opdracht hem te vermoorden. </p>
<p>Noord-Korea heeft afgelopen juni al tegen Sony gezegd ab-so-luut niet gediend te zijn van een film waarin Kim zo in de maling wordt genomen. Sony trok zich daar echter niets van aan. Vandaar dat de Noord-Koreaanse regering de filmmaker heeft gehackt en met aanslagen dreigt, aldus de FBI. Noord-Korea ontkent dat.</p>
<p><div class="media media-element-container media-default"><div id="file-305" class="file file-video file-video-youtube">

        <h2 class="element-invisible"><a href="/files/interview-final-trailer-meet-kim-jong-un">The Interview Final Trailer - Meet Kim Jong-Un</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="The Interview Final Trailer - Meet Kim Jong-Un" src="https://www.youtube.com/embed/KpyVENBPj5c?wmode=opaque&controls=" name="The Interview Final Trailer - Meet Kim Jong-Un" frameborder="0" allowfullscreen="">Video van The Interview Final Trailer - Meet Kim Jong-Un</iframe>
</div>
  </div>

  
</div>
</div>
<p><strong>4. Geen première</strong><br>Sony is intussen zo geschrokken van de dreigementen, dat het de lancering annuleert. De film is maar in heel weinig Amerikaanse bioscopen gezien. De Amerikaanse president Barack Obama reageert woest: Sony moet zich niet laten kisten, vindt hij. Als gulden middenweg zorgt de filmmaker dat The Interview tegen betaling online te zien is, plus in een aantal bioscopen.</p>
<p>Filmrecensenten kunnen niet wachten om de film eindelijk te mogen beoordelen, maar zijn niet echt enthousiast. 'Dit was alle ophef niet echt waard', vinden de meesten. De film is best grappig, maar niet meer dan dat. En zeker geen reden om Sony te hacken.</p>
<p><strong>5. 'De VS hackte zélf!'</strong><br>Een tijdlang blijft het stil, totdat in half januari duidelijk lijkt te worden waarom de FBI zo stellig naar Noord-Korea wees. 'De VS heeft Noord-Korea al jaren geleden gehackt. Zo kon het land meekijken toen Noord-Korea op zijn beurt Sony hackte', zeggen anonieme overheidsmensen tegen een krant. Klokkenluider Edward Snowden, die regelmatig geheimen van de Amerikaanse inlichtingendienst NSA onthult, bevestigt de hack van de Amerikanen.</p>
<p>Klinkt alsof het hackmysterie is opgelost en Obama de Noord-Koreanen eens flink op z'n donder mag geven? Nou, nee. Hij kan zijn illegaal verkregen bewijs immers niet zomaar wereldkundig maken. Dan zou de pot de ketel verwijten dat-ie zwart ziet.</p>
<p>Kortom, een ingewikkelde ruzie die steeds ingewikkelder wordt. Maar om simpel te eindigen: The Interview draait vanaf donderdag 29 januari in de meeste Nederlandse bioscopen. Opgelet: het is wel een film voor 16+.</p>  
