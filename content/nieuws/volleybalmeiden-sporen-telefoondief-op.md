---
id: 0fb70e61e07148e7be31e7ce7f5d95e3
type: nieuws
layout: post
title: "Volleybalmeiden sporen telefoondief op"
permalink: /nieuws/volleybalmeiden-sporen-telefoondief-op/
date: 2022-05-11T19:16:41.067Z
author: 7biA1WiYB
excerpt: "Die telefoonjatter? Die pak ik zelf wel! Dat moet volleybalster Naomi (17) uit Grijpskerk hebben gedacht. Toen haar telefoon tijdens een training werd gestolen, spoorden zij en haar team de dader op.  "
seo:
  description: "Volleybalmeiden sporen telefoondief op"
  title: "Volleybalmeiden sporen telefoondief op"
---
Die telefoonjatter? Die pak ik zelf wel! Dat moet volleybalster Naomi (17) uit Grijpskerk hebben gedacht. Toen haar telefoon tijdens een training werd gestolen, spoorden zij en haar team de dader op.  

    <p>Ze kwam erachter toen ze dinsdagavond tijdens de volleybaltraining de kleedkamer inliep om haar bidon te pakken. Omdat Naomi later op de training was gekomen, had ze haar tas niet in een kluisje gestopt. 'Ik zag meteen dat mijn tas was opengemaakt en ik miste mijn telefoon en pinpas,' vertelt ze <a href="https://www.rtvnoord.nl/nieuws/212494/Volleybalmeiden-ontmaskeren-telefoondief-na-achtervolging">aan <em>RTV Noord</em>.</a> Direct ondernamen Naomi en haar teamleden actie.</p>
<h3>Opgespoord</h3>
<p>Via de telefoon van haar vriendin kon ze precies zien waar haar telefoon op dat moment was. Toen de meiden zagen dat de dief richting station Grijpskerk ging, besloten ze erachteraan te gaan. 'Alleen had ik het niet gedaan, denk ik,' vertelt Naomi. De meiden confronteerden de man, maar hij wilde de telefoon niet afgeven. Hij fopte de volleybalsters zelfs met een andere telefoon. Ze besloten via een app op de telefoon van Naomi's vriendin een alarm op het gestolen toestel af te laten gaan. Maar dat was niet te horen, want de dief had de telefoon al niet meer bij zich.</p>
<h3>Teruggevonden</h3>
<p>Het volleybalteam schakelde de politie in en die pakte de man op. Hij bleek meerdere gestolen telefoons bij zich te hebben en moet nog een tijdje vastzitten. En Naomi's telefoon? Die werd teruggevonden in de buurt van de sporthal.</p>  
