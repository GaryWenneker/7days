---
id: ccaa1cb6804f4f609c065db3281dafb3
type: nieuws
layout: post
title: "Leerlingen staken tegen schorsing pornokijkende docent"
permalink: /nieuws/leerlingen-staken-tegen-schorsing-pornokijkende-docent/
date: 2022-05-11T19:16:41.067Z
author: 7biA1WiYB
excerpt: "Leerlingen van het Staring College in Lochem voeren actie tegen de schorsing van een docent. De leraar is geschorst omdat er tijdens de les porno te zien was op zijn digitale schoolbord. De leerlingen vinden de schorsing niet eerlijk en dat de leraar (te) zwaar gestraft wordt.  "
seo:
  description: "Leerlingen staken tegen schorsing pornokijkende docent"
  title: "Leerlingen staken tegen schorsing pornokijkende docent"
---
Leerlingen van het Staring College in Lochem voeren actie tegen de schorsing van een docent. De leraar is geschorst omdat er tijdens de les porno te zien was op zijn digitale schoolbord. De leerlingen vinden de schorsing niet eerlijk en dat de leraar (te) zwaar gestraft wordt.  

    <p>Vorige week was in een video te zien hoe de docent tijdens een huiswerkles porno op het digitale schoolbord liet zien. De klas kon de beelden zien omdat de computer van de docent gekoppeld was aan het digitale schoolbord. De docent is sindsdien geschorst door de directie van de school. </p>
<h3>Opgeblazen</h3>
<p>De leerlingen van het Staring College vinden die beslissing onzin. ‘Het wordt opgeblazen alsof het een misdaad is’, laat een leerling in een e-mail aan <em><a href="https://www.omroepgelderland.nl/nieuws/2399226/Porno-incident-leerlingen-staken-massaal-om-geschorste-docent">Omroep Gelderland</a> </em>weten. 'Meneer wordt voor heel Nederland zwartgemaakt in de nationale media, om één knullig incident. Hiermee maken ze meneer kapot alsof hij niks heeft gedaan voor de school. Het is ongepast om zoiets in de klas te bekijken. Hij zal zelf weten dat dat een fout was, maar hij heeft niks strafbaars gedaan.'De leerling riep iedereen op om na het tweede lesuur te gaan staken ‘als gebaar voor meneer’. </p>
<h3>'Onacceptabel'</h3>
<p>De directie van de school vindt dat de leerlingen eerst het onderzoek moeten afwachten voordat ze actie gaan voeren. De school heeft alle leerlingen een e-mail gestuurd waarin ze de keuze van de schorsing uitleggen. 'Het is in ons land niet verboden om dergelijke beelden te bekijken, alleen past dit niet op een school. Wij vinden dat onacceptabel', schrijft de directie.</p>
<h3>Erin geluisd?</h3>
<p>De school onderzoekt nog of de docent misschien is misleid. Op de website <em>Dumpert </em>gaan er verhalen rond dat de leerlingen de docent zouden hebben aangespoord om een dubbele zoekterm in te tikken. Het Staring College zei eerder dat ze geen reden hebben om te geloven dat de docent erin is geluisd.</p>  
