---
id: d4aabe5afe2043abbfa5ef2e1f449598
type: nieuws
layout: post
title: "'Pleegkind zou moeten kunnen kiezen voor vier ouders'"
permalink: /nieuws/pleegkind-zou-moeten-kunnen-kiezen-voor-vier-ouders/
date: 2022-05-11T19:16:41.067Z
author: 7biA1WiYB
excerpt: "Biologische ouders én adoptieouders. Voor sommige pleegkinderen zou het fijn kunnen zijn om volgens de wet vier ouders te hebben. Dat advies kreeg het kabinet deze week. Onderzoeker Machteld Vonk vertelt erover: 'Het gaat over gevoel en de vraag: waar hoor ik bij?'.  "
seo:
  description: "'Pleegkind zou moeten kunnen kiezen voor vier ouders'"
  title: "'Pleegkind zou moeten kunnen kiezen voor vier ouders'"
---
Biologische ouders én adoptieouders. Voor sommige pleegkinderen zou het fijn kunnen zijn om volgens de wet vier ouders te hebben. Dat advies kreeg het kabinet deze week. Onderzoeker Machteld Vonk vertelt erover: 'Het gaat over gevoel en de vraag: waar hoor ik bij?'.  

    <p>Machteld Vonk werkt als jurist aan de Vrije Universiteit van Amsterdam. Voor <a href="https://www.wodc.nl/" target="_blank">WODC</a>, een onderzoekscentrum van het ministerie van Jusitie en Veiligheid, werkte ze mee aan een <a href="https://www.wodc.nl/onderzoeksdatabase/2989-eenvoudige-adoptie.aspx" target="_blank">rapport</a> over adoptie.</p>
<h3>1. Hoeveel ouders mag je volgens de wet hebben?</h3>
<p>'In de wet staat nu dat kinderen maximaal twee juridische ouders mogen hebben. Als een kind geadopteerd wordt door pleegouders, vervalt de juridische band met de biologische ouders. Adoptie betekent dat je mag blijven en niet meer weg hoeft bij je pleeggezin.'</p>
<h3>2. Wat is het verschil tussen pleegouders en adoptieouders?</h3>
<p>'Pleegzorg is meestal tijdelijk. Het doel ervan is dat kinderen teruggaan naar hun oorspronkelijke ouders. Hoe lang een pleegkind in een pleeggezin blijft, verschilt van een paar dagen tot jaren. Pleegouders hebben weinig zeggenschap over hun pleegkind. Belangrijke beslissingen, over school of de gezondheid van het kind bijvoorbeeld, mogen ze niet nemen. Soms hebben kinderen helemaal geen contact meer met hun oorspronkelijke ouders. De rechter kan de zeggenschap dan bij hen weghalen, maar ze blijven wel de ouders. De pleegouders of jeugdzorg krijgen dan de voogdij tot het kind 18 jaar is.'</p>
<p>'Een andere mogelijkheid is adoptie. Als je pleegouders je adopteren word je volgens de wet hun eigen kind. Je kunt ook dan ook hun achternaam krijgen. De juridische band met je oorspronkelijke ouders verdwijnt. Ook je opa's en oma's en broertjes en zusjes zijn dan volgens de wet geen familie meer. Maar er zijn natuurlijk kinderen die toch contact met hun biologische familie houden. Uit ons onderzoek blijkt dat het vooral voor deze groep belangrijk kan zijn dat ze ervoor kunnen kiezen om vier ouders te hebben.'</p>
<h3>3. Moet de wet dan veranderd worden?</h3>
<p>'Ik denk van wel, maar dat blijkt niet zo duidelijk uit het onderzoek. Het idee is dat elk geadopteerd kind zou moeten kunnen kiezen of het meer dan twee ouders wil. Voor sommige pleegkinderen is de band met hun biologische ouders, broertjes, zusjes of een oma heel belangrijk. Ons voorstel voor de minister sluit aan bij dat gevoel.'</p>
<p>'Nadelen zijn er ook, want vier ouders hebben kan ook ingewikkeld zijn. Bijvoorbeeld als ze ruzie met elkaar maken, maar uiteindelijk gaat het erom dat elk kind zelf mag beslissen wat het beste bij hem of haar past.'</p>
<p><em>Op het <a href="https://www.rtlnieuws.nl/nieuws/politiek/artikel/5042786/pleegkinderen-pleegouders-ouders-band-kabinet-wet-wettelijk-vier" target="_blank">moment</a> zetten 16.647 pleeggezinnen zich in voor de opvang van 21.685 pleegkinderen.</em></p>  
