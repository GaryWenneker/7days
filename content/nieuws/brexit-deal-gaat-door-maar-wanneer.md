---
id: b20feabf53f047908a7df8e2c18d6fca
type: nieuws
layout: post
title: "Brexit-deal gaat door, maar wanneer?"
permalink: /nieuws/brexit-deal-gaat-door-maar-wanneer/
date: 2022-05-11T19:16:41.067Z
author: 7biA1WiYB
excerpt: "Er is goed én slecht nieuws op Brexit-gebied. Het goede nieuws is dat het Britse parlement akkoord is met de manier waarop de Britten de EU gaan verlaten. Het slechte nieuws: de Brexit zelf loopt weer vertraging op.  "
seo:
  description: "Brexit-deal gaat door, maar wanneer?"
  title: "Brexit-deal gaat door, maar wanneer?"
---
Er is goed én slecht nieuws op Brexit-gebied. Het goede nieuws is dat het Britse parlement akkoord is met de manier waarop de Britten de EU gaan verlaten. Het slechte nieuws: de Brexit zelf loopt weer vertraging op.  

    <p>Gisteravond was, ondanks het goede nieuws,<em> </em>een flinke teleurstelling voor de Britse premier Boris Johnson. Hij had zo gehoopt dat de Brexit op 31 oktober een feit zou zijn. En dat het Verenigd Koninkrijk dan eindelijk de Europese Unie zou verlaten. Maar er is meer tijd nodig, zo vindt het parlement. Want ze gaan wel akkoord, maar willen de nieuwe wet eerst nog rustig bestuderen. Daar hadden ze nu maar drie dagen de tijd voor, en dat vinden ze veel te weinig. Alleen wanneer gaat de Brexit dan wél door?</p>
<h3>Derde keer uitstellen</h3>
<p>Johnson heeft bij de Europese Unie gevraagd om uitstel van de deadline, namelijk tot 31 januari. Dat moest hij afgelopen weekend al, tegen zijn zin in, doen van het parlement. Zelf wilde hij dit niet, want hij heeft haast. Als de EU akkoord gaat, heeft het parlement langer de tijd om de Brexit-deal door te nemen. En dan is er dus een Brexit op 31 januari. Dat zou betekenen dat de Brexit al drie keer is uitgesteld.</p>
<h3>Zo snel mogelijk, graag</h3>
<p>De bal ligt nu dus bij de EU: zij moeten beslissen of de Brexit-deadline opschuift of niet. Het kan ook nog zo zijn dat ze een andere datum voorstellen dan 31 januari. De meeste EU-landen willen in ieder geval dat de Brexit er zo snel mogelijk is. De EU kan daarom ook voorstellen dat het Verenigd Koninkrijk tóch op 31 oktober uit de EU gaat. En dan zonder afspraken (zonder Brexit-deal).</p>
<h3>Grote kans op uitstel</h3>
<p>Zonder die afspraken zijn er alleen wel veel negatieve gevolgen voor de economie in de EU. We gaan bijvoorbeeld veel te maken krijgen met de douane, als we van en naar het Verenigd Koninkrijk reizen. En er moet veel belasting worden betaald als er producten worden geïmporteerd tussen de landen. Dat willen veel mensen niet, dus de kans is groot dat er uitstel komt. Jammer voor Johnson, want die had het liefste gewild dat alles op 31 oktober voorbij zou zijn... </p>  
