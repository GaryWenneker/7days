---
id: 8ff48a747f074c3f9098750838c14cbb
type: nieuws
layout: post
title: "V&amp;D: zo ga je failliet in vijf stappen"
permalink: /nieuws/v&amp;d-zo-ga-je-failliet-in-vijf-stappen/
date: 2022-05-11T19:16:41.067Z
author: 7biA1WiYB
excerpt: "V&amp;D is voorgoed dicht. Na 129 jaar moet het beroemde warenhuis de deuren sluiten, nu een doorstart is mislukt. Failliet gaan, dat gebeurt niet zomaar. Dit is het stappenplan dat V&amp;D (per ongeluk) heeft doorlopen.  "
seo:
  description: "V&amp;D: zo ga je failliet in vijf stappen"
  title: "V&amp;D: zo ga je failliet in vijf stappen"
---
V&amp;D is voorgoed dicht. Na 129 jaar moet het beroemde warenhuis de deuren sluiten, nu een doorstart is mislukt. Failliet gaan, dat gebeurt niet zomaar. Dit is het stappenplan dat V&amp;D (per ongeluk) heeft doorlopen.  

    <p><strong>1. Laat je pakken door de economische crisis</strong><br>Ai, ja, die verdraaide crisis. De economie draaide slechter dan normaal en mensen gaven minder geld uit. Dat voelen winkels. In de zeven jaar van de crisis hebben zo'n 22.000 winkels hun deuren moeten sluiten.</p>
<p>De deuren van de V&amp;D mochten openblijven, maar het einde van de crisis betekende niet het einde van de problemen voor het warenhuis. Het warenhuis draaide al jarenlang verlies. De crisis maakte zichtbaar dat het een structureel probleem was.</p>
<p><div class="media media-element-container media-default"><div id="file-16150" class="file file-image file-image-jpeg">

        
  
  <div class="content">
    <img title="Beeld: ANP" height="594" width="1326" style="font-size: 13.008px; line-height: 20.0063px;" class="media-element file-default" src="https://7dagen.netlify.app/sites/default/files/vd2.jpg" alt="">  </div>

  
</div>
</div>
<p><strong>2. Ga niet met je tijd mee</strong><br>Het 'consumentengedrag', zoals het met een mooi woord heet, is de laatste jaren sterk veranderd. We kopen minder in winkels, we kopen meer online. Boeken koop je via Bol.com, schoenen via Zalando en een cd kopen, dat is met Spotify vrij overbodig geworden.</p>
<p>De meeste experts zijn het er over eens: V&amp;D maakte zijn plannen voor een goede webwinkel veel te laat. Probeer je dan nog maar eens in de online markt te wurmen.</p>
<p><strong>3. Ontwikkel een imagoprobleem</strong><br>Bij V&amp;D kon je eigenlijk alles kopen, maar ergens in uitblinken, dat deed het warenhuis niet. Het was niet duur, maar ook niet goedkoop. Wil je veel geld uitgeven? Dan ga je naar de Bijenkorf. Wil je weinig geld uitgeven? Dan ga je naar de Primark of de Action. </p>
<p>De V&amp;D was een winkel voor alle Nederlanders. Dat bleek niet onderscheidend genoeg. Want voor wie is de V&amp;D nou echt de ideale winkel? De afgelopen dertig jaar hebben veel V&amp;D-bazen al geprobeerd om de winkel te veranderen, maar dat mislukte keer op keer.</p>
<p><div class="media media-element-container media-default"><div id="file-16151" class="file file-image file-image-jpeg">

        
  
  <div class="content">
    <img title="Beeld: ANP" height="594" width="1328" class="media-element file-default" src="https://7dagen.netlify.app/sites/default/files/vd3.jpg" alt="">  </div>

  
</div>
</div>
<p><strong>4. Betaal veel te veel voor je winkelpanden</strong><br>Dat we zo gehecht zijn aan de V&amp;D is omdat we er altijd wel langs liepen tijdens een dagje winkelen. Het warenhuis had prachtige, grote panden in het centrum van de grote stad. maar die kosten geld. Veel geld. </p>
<p>Een jaar geleden, toen de geldproblemen van V&amp;D aan het licht kwamen, werd al geprobeerd de huur van de winkels te verlagen. Dat lukte, maar uiteindelijk was dat niet de oplossing.</p>
<p><strong>5. Laat je verslaan door het (gebrek aan) winterweer</strong><br>Het zachte winterweer heeft V&amp;D de das om gedaan. Althans, dat zeggen ze zelf. Het was eind vorig jaar redelijk warm. En dus kocht niemand handschoenen, sjaals of een nieuwe winterjas. Het was de druppel die de emmer deed overlopen.</p>
<p><em>Altijd op de hoogte blijven van nieuws dat voor jongeren relevant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuwsapp</a> of neem een <a href="https://7dagen.netlify.app/abonnement">proefabonnement</a> op de papieren 7Days!</em></p>  
