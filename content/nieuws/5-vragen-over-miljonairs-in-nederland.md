---
id: 7db65983fe9e44f48a588dc5782fa4de
type: nieuws
layout: post
title: "5 vragen over miljonairs in Nederland"
permalink: /nieuws/5-vragen-over-miljonairs-in-nederland/
date: 2022-05-11T19:16:41.067Z
author: 7biA1WiYB
excerpt: "Het CBS doet ieder jaar onderzoek naar het aantal Nederlandse miljonairs. Uit de nieuwste cijfers (2016) blijkt dat er steeds meer écht rijke mensen in ons land wonen. Hoe zit dat eigenlijk?  "
seo:
  description: "5 vragen over miljonairs in Nederland"
  title: "5 vragen over miljonairs in Nederland"
---
Het CBS doet ieder jaar onderzoek naar het aantal Nederlandse miljonairs. Uit de nieuwste cijfers (2016) blijkt dat er steeds meer écht rijke mensen in ons land wonen. Hoe zit dat eigenlijk?  

    <h3>1. Hoeveel miljonairs zijn er?</h3>
<p>In 2016 kwamen er ongeveer zesduizend miljonairs bij. Het totaal kwam daarmee uit op 112.000 Nederlanders met een miljoen euro of meer op de bank.</p>
<h3><strong>2. Is de waarde van hun huis meegerekend?</strong></h3>
<p>Nee, dat is exclusief de waarde van huizen en hypotheek.</p>
<h3>3. Waarmee verdienen ze hun geld vooral?</h3>
<p>Volgens het CBS zijn de meeste miljonairs ondernemers met een eigen bedrijf. Dat komt omdat het sinds de economische crisis, zo'n tien jaar geleden, nu weer beter gaat met het bedrijfsleven. Ook in de advocatuur, de zorg en in de landbouw wordt veel geld verdiend. Onder de miljonairs zijn daarom veel advocaten, melkveehouders en medisch specialisten.</p>
<h3><strong>4. Waar wonen deze miljonairs?</strong></h3>
<p>In de provincie Zeeland wonen relatief de meeste miljonairs. In Limburg, Groningen en Flevoland de minste. Plaatsen met veel miljonairshuishoudens zijn Laren, Blaricum, Bloemendaal, Wassenaar en Rozendaal. In de Brabantse gemeente Baarle-Nassau nam het aantal rijkaards in de afgelopen tien jaar het snelste toe.</p>
<h3>5. Zijn het vooral ouderen?</h3>
<p>Miljonairs zijn gemiddeld zeveneneenhalf jaar ouder dan niet-miljonairs. In miljonairshuishoudens zijn de gezinsleden die het meeste geld verdienen, gemiddeld 59,4 jaar. Vaak zijn het mannen met een opleiding op HBO- of universitair niveau.</p>  
