---
id: e427fddeaf0e403aae6d463323b7fe32
type: nieuws
layout: post
title: "7 dingen die in 2019 zeker gaan gebeuren"
permalink: /nieuws/7-dingen-die-in-2019-zeker-gaan-gebeuren/
date: 2022-05-11T19:16:41.067Z
author: 7biA1WiYB
excerpt: "Hallo 2019! Een kersvers jaar ligt voor ons. Hier zijn 7 dingen die (zeker weten) gaan gebeuren. Nee, je hoeft niet bang te zijn dat we zweverig in een glazen bol hebben zitten turen. Dit staat gewoon op de planning.  "
seo:
  description: "7 dingen die in 2019 zeker gaan gebeuren"
  title: "7 dingen die in 2019 zeker gaan gebeuren"
---
Hallo 2019! Een kersvers jaar ligt voor ons. Hier zijn 7 dingen die (zeker weten) gaan gebeuren. Nee, je hoeft niet bang te zijn dat we zweverig in een glazen bol hebben zitten turen. Dit staat gewoon op de planning.  

    <p><strong>1. 1 januari: Nieuwjaarstoespraak</strong><br>Vandaag dus. Kim Jong-un gaat zijn volk traditiegetrouw toespreken. De nieuwjaarstoespraak die de Noord-Koreaanse dictator vorig jaar hield bevatte vredelievende woorden voor het westen en andere landen waar Noord-Korea al tientallen jaren juist oorlogstaal tegen had gesproken. Vaak gevolgd door gedreig met kernraketten. De toespraak van 2018 was voor Jong-uns buurman Moon Jae-in reden om <a href="https://7dagen.netlify.app/nieuws/twee-koreas-zetten-stap-richting-vrede-0">toenadering</a> te zoeken. Dit geheel tot tevredenheid van Jong-un. Die schreef vorige week nog een brief aan zijn Zuid-Koreaanse collega dat hij van plan is hem vaker te zien in 2019, 'om te praten over vrede en welvaart'.<br><br><div class="media media-element-container media-default"><div id="file-535774" class="file file-image file-image-jpeg">

        
  
  <div class="content">
    <img alt="Foto EPA" title="Foto EPA" height="3587" width="5380" class="media-element file-default" data-delta="2" src="https://7dagen.netlify.app/sites/default/files/EPA%20Brexit-67319615.jpg">  </div>

  
</div>
</div><br><strong>2. 29 maart: Brexit</strong><br>D-day voor <a href="https://7dagen.netlify.app/nieuws/de-brexit-voor-beginners">Brexit</a> en voor <a href="https://7dagen.netlify.app/nieuws/alle-ogen-gericht-op-theresa-may">May</a>. Deze datum is in de Britse wet vastgelegd als dé dag waarop de voorgenomen scheiding van de EU ook echt een feit moet worden. Om 23.00 uur Britse tijd om precies te zijn. Zou het gaan lukken? Kenners schatten de kans op <em>fifty/fifty</em>. De afgelopen weken liepen de <a href="https://7dagen.netlify.app/nieuws/britse-premier-may-mag-blijven">spanningen</a> rond de Brexit behoorlijk hoog op. Premier Theresa May lijkt vastbesloten haar land door de scheiding heen te loodsen. Wel is er een kans dat ze daarna opstapt. Een paar van haar Conservatieve partijleden lijken zich al warm te lopen om haar op te volgen.<br><br><strong>3. 18 mei: Eurovisie Songfestival</strong><br>Miljoenen mensen over de hele wereld zitten weer aan de buis gekluisterd. Voor de finale van het <em>Eurovisie Songfestival</em> natuurlijk. Van deze 64e editie is Israël het gastland, vanwege de winst van de Israëlische <a href="https://7dagen.netlify.app/nieuws-entertainment/isra%C3%ABl-wint-songfestival-waylon-teleurgesteld">Netta Barzilai</a> met haar op <em>Me Too</em> geïnspireerde lied vorig jaar. Zou Nederland zich dit keer ook weer weten te plaatsen? En zo ja, wie o wie zal ons in Tel Aviv vertegenwoordigen? De namen <a href="https://7dagen.netlify.app/lifestyle/complimenten-voor-maan-na-emotionele-dans">Maan</a> en <a href="https://7dagen.netlify.app/lifestyle/romy-monteiro-een-eer-dat-ik-de-sing-long-mag-doen">Romy Monteiro</a> zingen rond.<br><br><div class="media media-element-container media-default"><div id="file-535772" class="file file-image file-image-jpeg">

        
  
  <div class="content">
    <img alt="Foto ANP" title="Foto ANP" height="2751" width="4500" class="media-element file-default" data-delta="1" src="https://7dagen.netlify.app/sites/default/files/ANP-Damesvoetbal%2065608454.jpg">  </div>

  
</div>
</div><br><strong>4. 7 juni tot en met 7 juli: WK voetbal</strong><br>Alle ballen op de voetbalvrouwen dit jaar. De <a href="https://7dagen.netlify.app/nieuws/europese-titel-voor-oranjevrouwen">Oranje Leeuwinnen</a> doen mee aan het WK voor vrouwen dat in negen stadions in Frankrijk gehouden zal worden. Er doen 24 landen mee en de beste 3 kunnen zich kwalificeren voor het Olympisch voetbaltoernooi (2020 in Tokio). Zet 'm op dames!<br><br><strong>5. 6 juli tot en met 28 juli: Tour de France</strong><br>Dat wordt weer <a href="https://7dagen.netlify.app/nieuws/het-grote-tour-de-france-woordenboek"><em>stoempen</em> en <em>chasse patatten</em></a> geblazen voor de renners die meedoen aan de Tour de France. Zij moeten 3460 kilometer zien weg te trappen. Heuvel op, heuvel af. Berg af, berg op. En dan te bedenken dat vijf finishplekken bergopwaarts liggen en alleen te bereiken zijn na vijf loodzware klimetappes. Ga d'r maar aan staan. Je wenst iedereen een <a href="https://www.volkskrant.nl/nieuws-achtergrond/-twaalf-renners-gebruikten-motortje-in-fiets-tijdens-tour-2015-~bcb65905/">motortje in z'n fiets</a>. Figuurlijk dan hè! Of <a href="https://7dagen.netlify.app/nieuws/3d-dumoulin-uit-de-printer">Tom Dumoulin</a> mee zal doen weten we pas na de Giro d'Italia in mei. Dat is Dumoulins grootste doel van 2019. De Spaanse Vuelta hebben we nog voor de boeg. Die begint op 24 augustus.<br><br><div class="media media-element-container media-default"><div id="file-535775" class="file file-image file-image-jpeg">

        
  
  <div class="content">
    <img alt="Foto EPA" title="Foto EPA" height="1725" width="2568" class="media-element file-default" data-delta="3" src="https://7dagen.netlify.app/sites/default/files/EPA%20Whaling-67962950.jpg">  </div>

  
</div>
</div><br><strong>6. Zomer</strong><br>Triest nieuws voor de walvissen. Japan wil het internationale verbod op de commerciële walvisvangst gaan negeren. Het land wil komende zomer weer beginnen met jagen in eigen wateren. Het land zegt wel te stoppen met jagen bij Antarctica. Het <a href="https://7dagen.netlify.app/nieuws/ijsland-opent-opnieuw-de-jacht-op-vinvissen">verbod</a> werd dertig jaar geleden ingesteld om bedreigde soorten als de dwergvinvis en de bultrug te beschermen. Volgens Japan gaat het daar nu weer prima mee en kan er weer op de grote zeedieren gejaagd worden. Andere landen en dierenorganisaties zijn woedend over het Japanse plan.<br><br><strong>7. Oudjaarsdag</strong><br>Op 31 december zal het 14e eeuwse astronomische uurwerk van de kathedraal van Lyon voor het laatst de juiste datum aangeven. Die datum en ook de posities van de maan, zon, aarde en de sterren boven Lyon zijn gebaseerd op de kennis uit die tijd, de 14e eeuw dus. Toen ging men er nog vanuit dat de zon om de aarde draaide. De klok heeft een cyclus van 66 jaar en is het voor laatst in 1954 ingesteld. Daardoor kan het uurwerk de datum tot en met eind 2019 aangeven.  
