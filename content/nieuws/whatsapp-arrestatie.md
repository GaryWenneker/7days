---
id: e0c8e9c25408431ebaaa03f35850aed8
type: nieuws
layout: post
title: "WhatsApp-arrestatie"
permalink: /nieuws/whatsapp-arrestatie/
date: 2022-05-11T19:16:41.067Z
author: 7biA1WiYB
excerpt: "Iemand oppakken voor uitlatingen op WhatsApp. De politie in Terneuzen deed het afgelopen weekend bij een jongen van 15, die een meisje (13) had bedreigd.  "
seo:
  description: "WhatsApp-arrestatie"
  title: "WhatsApp-arrestatie"
---
Iemand oppakken voor uitlatingen op WhatsApp. De politie in Terneuzen deed het afgelopen weekend bij een jongen van 15, die een meisje (13) had bedreigd.  

    <p>Wat de jongen precies naar het meisje verstuurde op WhatsApp, is niet bekend. Waarom hij het op haar had gemunt ook niet. Maar het ging volgens het dertienjarige meisje en haar vader veel te ver. Ze stapten naar de politie en die kwam meteen in actie. Kort daarna werd de jongen aangehouden. Inmiddels is hij weer op vrije voeten, maar de politie onderzoekt de zaak nog.</p>
<p><strong>Strafblad</strong><br>Bedreigingen via sociale media lijken minder erg dan in levenden lijve, maar komen vaak hard aan bij de slachtoffers, waarschuwt de politie. Vandaar dat je er een strafblad door kunt krijgen, ook al ben je nog maar vijftien zoals de opgepakte jongen uit Terneuzen. Groot voordeel voor de politie is dat de daders meestal vrij makkelijk te achterhalen zijn. Bedreigen, beledigen of pesten via sociale media is dus in alle opzichten erg dom.<br><br><em>Foto: Dreamstime</em></p>  
