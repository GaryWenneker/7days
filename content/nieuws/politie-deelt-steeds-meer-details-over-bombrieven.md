---
id: fb80e104face476a8bdf982ca129d248
type: nieuws
layout: post
title: "Politie deelt steeds meer details over bombrieven"
permalink: /nieuws/politie-deelt-steeds-meer-details-over-bombrieven/
date: 2022-05-11T19:16:41.067Z
author: 7biA1WiYB
excerpt: "Een 'streepjescode' van liggende en schuine strepen. Met deze 'handtekening' zijn de laatste weken meerdere bombrieven ondertekend. Dat heeft de politie bekendgemaakt. Bij een bank in Amsterdam en een bedrijf in Kerkrade onploften vorige week twee explosieven, die iemand in een envelop had opgestuurd.   "
seo:
  description: "Politie deelt steeds meer details over bombrieven"
  title: "Politie deelt steeds meer details over bombrieven"
---
Een 'streepjescode' van liggende en schuine strepen. Met deze 'handtekening' zijn de laatste weken meerdere bombrieven ondertekend. Dat heeft de politie bekendgemaakt. Bij een bank in Amsterdam en een bedrijf in Kerkrade onploften vorige week twee explosieven, die iemand in een envelop had opgestuurd.   

    <p>De politie is hard bezig uit te zoeken wie erachter zit en maakt steeds meer details bekend. Zo zit in de bombrieven ook steeds een papieren souvenirzakje met daarop het stadsgezicht van Delft. De politie heeft een beloning uitgeloofd van 15.000 euro voor dé tip die leidt naar de dader.</p>
<h3>Bitcoins</h3>
<p>De afgelopen tijd is het meerdere keren raak geweest. Er is nog niemand gewond geraakt door de explosieven die de afzender in de brieven verstopt. De bombrieven zijn tot nu toe steeds verstuurd aan bedrijven. De politie meldt dat de afzender geld eist in de vorm van bitcoins, digitaal geld dus. Als dat niet gebeurt, dreigt hij nieuwe bombrieven te sturen. Het vermoeden dat steeds dezelfde persoon erachter zit, wordt groter.</p>
<p><strong><em>Opsporing Verzocht </em></strong></p>
<p>In januari werden er ook al zulke bombrieven gevonden bij bedrijven in Amsterdam, Utrecht en Rotterdam. Die werden niet opengemaakt en dus ontploften de bommen ook niet. Gisteren heeft tv-programma <em>Opsporing Verzocht</em> aandacht besteed aan de zaak. Dezelfde avond kwamen er 'tientallen' tips binnen bij de politie. Daar is de politie blij mee, al moet nog wel onderzocht worden hoe bruikbaar ze zijn. 'Er hoeft er maar één tussen te zitten die tot de oplossing leidt', zegt een woordvoerder.</p>
<h3>Tijdlijn</h3>
<p><em><strong>2 januari</strong></em> : Bij een ABN-AMRO-filiaal en een ander bedrijf in Maastricht wordt een bombrief ontdekt. Diezelfde dag duiken er ook bombrieven op bij een tankstation in Rotterdam. Ook een makelaarskantoor in Utrecht en een hotel en tankstation in Amsterdam ontvangen er één.<br><em><strong>3 januari </strong>, </em><strong>09.00 uur:</strong> Bij het Okura Hotel in Amsterdam wordt een bombrief ontdekt. Om <strong>13.07</strong> uur wordt er één gevonden bij een postsorteercentrum, ook in de hoofdstad. De explosieven gingen tot nu toe niet af, maar hadden volgens de politie zwaar lichamelijk letsel kunnen veroorzaken. <br><em><strong>10 januari</strong></em> <strong>: </strong>Opnieuw wordt er een bombrief gevonden, nu bij PostNL in Amsterdam. De politie heeft nog geen idee wie ze verstuurt.<br><strong><em>12 februari, </em></strong> <strong>08.00 uur</strong>: In de postkamer van de ABN-AMRO bij Amsterdam-Sloterdijk ontploft een bombrief. <strong>08.30 uur</strong>: Bij een postsorteerbedrijf Ricoh in Kerkrade ontploft een tweede explosief in een envelop. Tot nu toe is niemand gewond geraakt. <br><strong><em>13 februari</em></strong><em>:</em> Een bombrief ontploft in Amsterdam, waarschijnlijk in een filiaal van bank ING. Ook dit keer raakt niemand gewond.</p>  
