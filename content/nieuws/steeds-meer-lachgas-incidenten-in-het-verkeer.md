---
id: a38ece83c6484febbe5ef36d5c6c0d76
type: nieuws
layout: post
title: "Steeds meer lachgas-incidenten in het verkeer"
permalink: /nieuws/steeds-meer-lachgas-incidenten-in-het-verkeer/
date: 2022-05-11T19:16:41.067Z
author: 7biA1WiYB
excerpt: "In de auto een lachgasballon gebruiken: het komt steeds vaker voor. En daardoor gebeuren er ook meer incidenten. Veilig Verkeer Nederland maakt zich zorgen en start binnenkort een campagne tegen lachgas in het verkeer.  "
seo:
  description: "Steeds meer lachgas-incidenten in het verkeer"
  title: "Steeds meer lachgas-incidenten in het verkeer"
---
In de auto een lachgasballon gebruiken: het komt steeds vaker voor. En daardoor gebeuren er ook meer incidenten. Veilig Verkeer Nederland maakt zich zorgen en start binnenkort een campagne tegen lachgas in het verkeer.  

    <p>Het aantal incidenten als gevolg van het gebruik van lachgas neemt enorm toe. In 2018 waren dat er 380. De eerste helft van 2019 zitten we daar al ver overheen, want er zijn al bijna duizend incidenten geteld. Dit blijkt uit een <a href="https://www.politie.nl/nieuws/2019/augustus/9/00-steeds-meer-incidenten-met-lachgas-in-het-verkeer.html">onderzoek</a> gedaan in politiesystemen door heel Nederland. Het gaat om incidenten waarbij iemand bijvoorbeeld uit de bocht is gevlogen of is aangehouden na gevaarlijk rijgedrag. Ook het aantal verkeersongelukken na lachgasgebruik is gestegen. </p>
<h3>'Je speelt met je eigen leven'</h3>
<p><em>Veilig Verkeer Nederland</em> maakt zich ernstige zorgen: ‘Het is onbegrijpelijk dat mensen, vooral jongeren, lachgas gebruiken in het verkeer. Je speelt met je eigen leven en dat van anderen', zegt Marcel Kwant van <em>Veilig Verkeer Nederland </em>tegen de <em><a href="https://nos.nl/artikel/2297266-campagne-tegen-lachgas-achter-het-stuur-onbegrijpelijk-dat-mensen-dat-doen.html">NOS</a></em>. Daarom start binnenkort een campagne om lachgasgebruik van jongeren in het verkeer tegen te gaan. <em>Veilig Verkeer Nederland</em> hoopt ook dat rijopleidingen er meer aandacht aan gaan besteden.</p>
<p><em>Waarom is lachgas zo gevaarlijk in het verkeer?</em></p>
<p>Door het inademen van de lucht in de ballon kan tijdelijk een zuurstoftekort in je hersenen ontstaan. Hierdoor kun je niet goed op de weg letten of verliezen sommige mensen zelfs de controle over het stuur. Het inademen van het gas en het vullen van de ballon zorgen er daarnaast voor dat je afgeleid bent. </p>  
