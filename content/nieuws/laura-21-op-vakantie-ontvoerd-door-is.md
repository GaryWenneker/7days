---
id: eef1d5a331884d43882a37bb60450bf0
type: nieuws
layout: post
title: "Laura (21) op vakantie ontvoerd door IS?"
permalink: /nieuws/laura-21-op-vakantie-ontvoerd-door-is/
date: 2022-05-11T19:16:41.067Z
author: 7biA1WiYB
excerpt: "Je gaat lekker op vakantie en valt plots in handen van terreurgroep IS. Dat klinkt als een ware nachtmerrie, maar het overkwam de Nederlandse Laura  (21) naar eigen zeggen echt: ze werd bijna een jaar lang vastgehouden in IS-gebied. Maar klopt dit horrorverhaal wel helemaal?  "
seo:
  description: "Laura (21) op vakantie ontvoerd door IS?"
  title: "Laura (21) op vakantie ontvoerd door IS?"
---
Je gaat lekker op vakantie en valt plots in handen van terreurgroep IS. Dat klinkt als een ware nachtmerrie, maar het overkwam de Nederlandse Laura  (21) naar eigen zeggen echt: ze werd bijna een jaar lang vastgehouden in IS-gebied. Maar klopt dit horrorverhaal wel helemaal?  

    <p><strong>Wat is er aan de hand?</strong><br>Sinds september vorig jaar was Laura spoorloos. Ze leek plotseling van de aardbodem verdwenen, zonder iets tegen vrienden en familie te vertellen. In huis stonden de lichten nog aan en de pannen nog op het fornuis, maar er was niemand te bekennen. </p>
<p>Laura's moeder vertelt aan <a href="http://nos.nl/artikel/2117360-moeder-van-bevrijde-laura-ik-denk-dat-ze-gehersenspoeld-was.html">NOS </a>dat ze later van een schoonzus van Laura heeft gehoord dat ze door haar man was meegenomen naar Mekka (Saudi-Arabië), of verder. Ze was er niet gerust op, 'want Laura is een lief meisje, maar ook erg beïnvloedbaar'. <br><br><strong>'Op vakantie'</strong><br>Zelf vertelt Laura - net na haar bevrijding door Koerdische strijders - aan de Koerdische tv-zender <em><a href="http://www.kurdistan24.net/en/news/55c2c358-e8a6-477e-b27a-426e20d87ef3/EXCLUSIVE--IS-Dutch-woman-surrenders-to-Peshmerga--speaks-to-Kurdistan24">Kurdistan24</a></em> dat haar man haar dwong mee 'op vakantie' te gaan naar Syrië, samen met haar dochter (van een andere man). 'Hij pushte me om mee te gaan, maar ik wilde helemaal niet. We hadden veel problemen. Hij was erg agressief, maar ik wilde niet van hem scheiden omdat ik zwanger was'. </p>
<p>Toen de zwangere Laura, haar man en hun dochter in het IS-gebied in Syrië aankwamen, werden Laura en haar dochter naar eigen zeggen 'in een huis gestopt, waar gewapende mannen met baarden de boel in de gaten hielden'. <br><br><strong>Raar verhaal</strong><br>De buren van Laura's woonadres in Nederland geloven het verhaal over de vakantie niet. Als je op vakantie gaat, laat je toch niet alles achter? 'Zeker niet met een klein kind van vier weken', vertellen ze aan <a href="http://nos.nl/artikel/2117387-buren-laura-hansen-geloven-verhaal-over-vakantie-niet.html">NOS</a>. Laura werd volgens hen ook regelmatig door haar man mishandeld. 'We waren bang voor de man, hij gedroeg zich alsof hij 1 meter 90 was.' Zij denken dat Laura met kwade bedoelingen door haar man naar Syrië is gelokt. Bijvoorbeeld om IS te helpen.</p>
<p>Terrorismedeskundige Teun van Dongen twijfelt ook aan haar verhaal. 'Dit is het verhaal dat voor haar het meest gunstig was', vertelt hij aan <em><a href="http://www.omroepwest.nl/nieuws/3195198/Terrorismedeskundige-twijfelt-aan-IS-verhaal-Haagse-Laura-Hansen">Omroep West</a></em>. 'Ze wil zo laten zien dat ze onschuldig is, zodat ze niet vervolgd wordt in Nederland.' Een terroristische organisatie helpen is namelijk strafbaar. </p>
<p>De vader van Laura, die voor Laura's bevrijding zou hebben gezorgd, laat niets los over haar vertrek uit Syrië. Hij wil alleen kwijt dat het een 'riskante operatie was en dat het niet duidelijk was of Laura en haar kinderen het zouden overleven'.</p>
<p><strong>Wat gaat er nu gebeuren?</strong><br>Laura is op dit moment nog in Iraaks Koerdistan. Ze wordt geholpen door medewerkers van het ministerie van Buitenlandse Zaken. Daarna zullen Laura en haar kinderen naar Nederland komen, waar ze ondervraagd wordt door justitie. Dat gebeurt namelijk met alle mensen die vanuit Syrië tegenkomen naar Nederland, om mensen met terroristische ideeën aan te kunnen houden. Daar gaan ze kijken of Laura's verhaal klopt en of ze vervolgd wordt.</p>
<p>De familie van Laura is 'opgelucht en blij' en hoopt dat Laura zo snel mogelijk weer in Nederland is. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>
<p><p></p>  
