---
id: 5b636448f7a54c6b8399a4c70c8f2cb2
type: nieuws
layout: post
title: "CBR: theorie-trucjes vanaf nu verleden tijd"
permalink: /nieuws/cbr-theorie-trucjes-vanaf-nu-verleden-tijd/
date: 2022-05-11T19:16:41.067Z
author: 7biA1WiYB
excerpt: "Heb jij een oudere broer of zus die het autotheorie-examen haalde door trucjes te stampen? Dikke pech: jij moet jouw theorie-examen wèl op eigen kracht gaan halen. Rijbewijsbureau CBR past deze week namelijk honderden vragen aan. Het moet maar eens over zijn met al dat valsspelen.   "
seo:
  description: "CBR: theorie-trucjes vanaf nu verleden tijd"
  title: "CBR: theorie-trucjes vanaf nu verleden tijd"
---
Heb jij een oudere broer of zus die het autotheorie-examen haalde door trucjes te stampen? Dikke pech: jij moet jouw theorie-examen wèl op eigen kracht gaan halen. Rijbewijsbureau CBR past deze week namelijk honderden vragen aan. Het moet maar eens over zijn met al dat valsspelen.   

    <p><a href="http://www.rtlnieuws.nl/nieuws/binnenland/voor-70-euro-gegarandeerd-je-theorie-examen-halen-zo-werkt-het">‘Voor 70 euro gegarandeerd je theorie-examen halen? Zo werkt het’</a>, meldde <em>RTL Nieuws</em> in januari. In een filmpje gaf RTL-verslaggever Siebe Sietsma allerlei tips waarmee zelfs de grootste nitwit een theorie-examen zó zou kunnen halen.</p>
<p>Staat er in de vraag bijvoorbeeld het woordje 'invloed', dan is het antwoord altijd 'ja'. Over de vraag ‘heeft het rijden met open raam invloed op het brandstofgebruik?’, hoef je dan dus nooit meer na te denken.</p>
<p><strong>Turbo-theorie</strong><br>Die tips had de verslaggever niet zélf verzonnen: ze waren afkomstig uit de lesmethode van een turbo-theorieschool. Eh, een wat? Een turbo-theorieschool is een school die bijles geeft in autotheorie, maar dan zonder boek en mét trucjes. Héél veel trucjes.</p>
<p>Voor ongeveer honderd euro garanderen ze dat jij slaagt voor je theorie als jij gewoon goed oplet. Nog een pluspuntje: uiteindelijk ben je er maar één dag aan kwijt. De cursus begint vroeg in de ochtend. Telefoon aan de kant en vooral alleen maar naar een beamer staren, is de bedoeling. </p>
<p><div class="media media-element-container media-default"><div id="file-20412" class="file file-image file-image-jpeg">

        
  
  <div class="content">
    <img title="Foto: ANP" height="503" width="800" class="media-element file-default" src="https://original.sevendays.nl/sites/default/files/ANP-29340772.jpg" alt="">  </div>

  
</div>
</div>
<p><strong>Groot verschil</strong><br>Maar helpt het ook echt? Uit onderzoek van <em>RTL Nieuws</em> blijkt van wel. Van de mensen die kiezen voor een turbo-theoriecursus slaagt 87 procent, terwijl gemiddeld maar zo'n 40% van de theorie-kandidaten het examen haalt. Dat is een groot verschil!</p>
<p>Het CBR schrok van het feit dat veel mensen dus hun examen halen zonder de verkeersregels goed te kennen. En dus besloot het de voorspelbare vragen te schappen of aan te passen. Daar ging een heel onderzoek aan vooraf: alle 4500 vragen én alle 3800 plaatjes zijn nauwkeurig bestudeerd door onderzoekers van de universiteit Twente.</p>
<p>Nu zegt het CBR dat álle voorspelbare vragen uit de theorie-examens zijn gehaald. Maar daar blijft het niet bij: vragen worden voortaan sneller vernieuwd en ook het onderdeel gevaarherkenning wordt in de toekomst helemaal anders. Theorie-trucjes zijn, zo denkt het CBR, vanaf nu dus echt verleden tijd. </p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
