---
id: b80af144183a4716a692514a279911ce
type: nieuws
layout: post
title: "Puzzelen met wrakstukken"
permalink: /nieuws/puzzelen-met-wrakstukken/
date: 2022-05-11T19:16:41.067Z
author: 7biA1WiYB
excerpt: "Van honderden MH17-wrakstukken weer één vliegtuig maken. Dat gaan experts van de Onderzoeksraad voor Veiligheid vanaf volgende week doen. Zo hopen ze achter de oorzaak van de vliegramp in Oekraïne te komen. Zulke reconstructies komen zelden voor en helpen niet altijd. 7Days zet de laatste zes voor je op een rijtje.  "
seo:
  description: "Puzzelen met wrakstukken"
  title: "Puzzelen met wrakstukken"
---
Van honderden MH17-wrakstukken weer één vliegtuig maken. Dat gaan experts van de Onderzoeksraad voor Veiligheid vanaf volgende week doen. Zo hopen ze achter de oorzaak van de vliegramp in Oekraïne te komen. Zulke reconstructies komen zelden voor en helpen niet altijd. 7Days zet de laatste zes voor je op een rijtje.  

    <p><strong>1. Crash bij Taiwan, 225 doden (2002)</strong><br>Wat gebeurde er: kort na de start viel het vliegtuig boven zee in stukjes uiteen. Alle passagiers en de complete bemanning kwamen om.</p>
<p>Wat liet de reconstructie zien: metaalmoeheid in de staart, die niet goed was gerepareerd.</p>
<p><strong>2. Crash bij Parijs , 113 doden (2000)</strong><br>Wat gebeurde er: vlak na de start van de Concorde ontstond brand onder de vleugel. Het vliegtuig stortte neer en alle inzittenden kwamen om.</p>
<p>Wat liet de reconstructie zien: Het toestel was vlak voor het opstijgen tegen een stuk schroot op de startbaan gebotst, waardoor de branfstoftank lek raakte. Maar de onderzoekers ontdekten dat er veel meer mis was met het vliegtuig: zo was de Concorde te zwaar beladen.</p>
<p><strong>3. Crash bij het Canadese Halifax, 229 doden (1998)</strong><br>Wat gebeurde er: het toestel vloog in brand en stortte in zee. Geen van de inzittenden kon het navertellen.</p>
<p>Wat liet de reconstructie zien: niets. Pas uit een ander onderzoek bleek dat kortsluiting vlakbij een zéér brandbare isolatiedeken de boosdoener was geweest.</p>
<p><strong>4. Crash bij New York, 230 doden (1996)</strong><br>Wat gebeurde er: vlak na het opstijgen ontplofte het toestel in de lucht. Een bomaanslag of een raketinslag, dachten veel mensen.</p>
<p>Wat liet de reconstructie zien: helemaal geen bom of raket. Ook bij deze crash was er sprake van kortsluiting. Daardoor vloog de brandstoftank in de fik.</p>
<p><strong>5. Crash bij Hawaï, 9 doden (1989)</strong><br>Wat gebeurde er: Tijdens de vlucht scheurde het vliegtuig open en werd een vrachtdeur weggeblazen, evenals een van de stewardessen. Ook 8 andere van de ruim 350 inzittenden kwamen om. In eerste instantie kregen de onderhoudsmannen de schuld.</p>
<p>Wat liet de reconstructie zien: een ontwerpfout in de deur. Daardoor was het toestel een tikkende tijdbom: vroeg of laat zou het misgaan.</p>
<p><strong>6. Crash bij het Schotse Lockerbie, 270 doden (1988)</strong><br>Wat gebeurde er: door een bomaanslag ontplofte het toestel in de lucht.</p>
<p>Wat liet de constructie zien: dat het om een bomaanslag ging, was al duidelijk, daar was geen reconstructie meer voor nodig. Maar daaruit bleek wél waar de bom was neergelegd en wie de dader was.</p>
<p> </p>  
