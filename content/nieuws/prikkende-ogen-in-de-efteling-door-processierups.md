---
id: 243e7a7006fc42c3b376b7f38da85a05
type: nieuws
layout: post
title: "Prikkende ogen in de Efteling door processierups"
permalink: /nieuws/prikkende-ogen-in-de-efteling-door-processierups/
date: 2022-05-11T19:16:41.067Z
author: 7biA1WiYB
excerpt: "In de Efteling hebben ze last van ongewenste bezoekers. In de bomen van het pretpark verschuilen zich eikenprocessierupsen, kleine insecten die voor veel overlast kunnen zorgen. Medewerkers van de Efteling zijn daarom druk bezig met de bomen dagelijks te checken.  "
seo:
  description: "Prikkende ogen in de Efteling door processierups"
  title: "Prikkende ogen in de Efteling door processierups"
---
In de Efteling hebben ze last van ongewenste bezoekers. In de bomen van het pretpark verschuilen zich eikenprocessierupsen, kleine insecten die voor veel overlast kunnen zorgen. Medewerkers van de Efteling zijn daarom druk bezig met de bomen dagelijks te checken.  

    <p>De <a href="https://www.kidsweek.nl/nieuws-filmpjes/door-de-warmte-meer-last-eikenprocessie-rups" target="_blank">eikenprocessierups</a> is een rupsensoort die graag in eikenbomen zit. Het diertje vreet niet alleen de bomen kaal, maar laat ook miniscule haartjes vallen die bij mensen vervelende klachten veroorzaken: jeuk, een rode en geïrriteerde huid en prikkende ogen. </p>
<p>Deze 'brandhaartjes' zijn bijna onzichtbaar voor het blote oog, maar een processierups heeft er miljoenen van. Een klein zuchtje wind kan al ontelbare haartjes verspreiden. De rups is actief van maart tot en met juli.</p>
<h3>Warme weer</h3>
<p>De Efteling waarschuwde afgelopen dagen voor nesten met processierupsen in de eikenbomen in het pretpark. Door het warme weer zijn het er nu ineens wel meer dan normaal. Een aantal bezoekers liet weten dat ze klachten hadden.</p>
<h3>Lijm</h3>
<p><a href="https://www.rtlnieuws.nl/video/uitzendingen/video/4736801/rtl-nieuws-0900-uur" target="_blank"><em>RTL Nieuws</em></a> schrijft dat de rupsen nu door klimteams met een speciaal soort lijm uit de boom gehaald worden. De Efteling hoopt dat alle nesten deze week verwijderd kunnen worden. Omdat de meeste mensen geen last van de rupsen hebbben, kunnen bezoekers gewoon door het park blijven lopen. Het advies is wel om niet tegen de bomen te leunen.</p>  
