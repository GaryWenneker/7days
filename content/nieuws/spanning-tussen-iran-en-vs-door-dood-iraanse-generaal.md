---
id: dcf1c23cf57141a7bd9c877c47854d0d
type: nieuws
layout: post
title: "Spanning tussen Iran en VS door dood Iraanse generaal"
permalink: /nieuws/spanning-tussen-iran-en-vs-door-dood-iraanse-generaal/
date: 2022-05-11T19:16:41.067Z
author: 7biA1WiYB
excerpt: "De dood van de Iraanse generaal Qassem Soleimani zorgt voor grote spanningen tussen de VS en Iran. Soleimani kwam vrijdag om het leven door een Amerikaanse raketaanval.  "
seo:
  description: "Spanning tussen Iran en VS door dood Iraanse generaal"
  title: "Spanning tussen Iran en VS door dood Iraanse generaal"
---
De dood van de Iraanse generaal Qassem Soleimani zorgt voor grote spanningen tussen de VS en Iran. Soleimani kwam vrijdag om het leven door een Amerikaanse raketaanval.  

    <p>Qassem Soleimani zou vandaag begraven worden in zijn geboorteplaats Kerman, maar dat werd uitgesteld nadat vanochtend in het gedrang van de begrafenisstoet tientallen dodelijke slachtoffers vielen. Wanneer Soleimani nu begraven wordt, is onduidelijk.</p>
<p>Hij was de rechterhand van Iraans geestelijk leider ayatollah Ali Khamenei en aanvoerder van alle buitenlandse militaire operaties van Iran. De VS houden Soleimani verantwoordelijk voor tientallen aanslagen op Amerikaanse doelen in het Midden-Oosten en op andere plekken. </p>
<h3>Held</h3>
<p>In zijn eigen land was de legerleider een held. Ook gisteren trokken daarom massa's mensen door Teheran om afscheid te nemen van de generaal, die in een kist door de hoofdstad werd gedragen. </p>
<h3>Wraak</h3>
<p>Iran heeft gezegd wraak te zullen nemen op de VS. De Amerikaanse president Donald Trump zei 52 Iraanse doelen te hebben geselecteerd die bij een eventuele wraakactie aangevallen kunnen worden. Verschillende wereldleiders maken zich zorgen over de opgelopen spanningen tussen beide landen.</p>  
