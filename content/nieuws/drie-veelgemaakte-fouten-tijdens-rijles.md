---
id: 35f5541709e44a8f95bb6b314f08e7b6
type: nieuws
layout: post
title: "Drie veelgemaakte fouten tijdens rijles"
permalink: /nieuws/drie-veelgemaakte-fouten-tijdens-rijles/
date: 2022-05-11T19:16:41.067Z
author: 7biA1WiYB
excerpt: "Zeventienjarigen zijn prima chauffeurs, blijkt uit de proef 2toDrive. Toch kan er nog weleens iets misgaan. Rij-instructeur Jordy van der Vaart (25) uit Amsterdam geeft tips.  "
seo:
  description: "Drie veelgemaakte fouten tijdens rijles"
  title: "Drie veelgemaakte fouten tijdens rijles"
---
Zeventienjarigen zijn prima chauffeurs, blijkt uit de proef 2toDrive. Toch kan er nog weleens iets misgaan. Rij-instructeur Jordy van der Vaart (25) uit Amsterdam geeft tips.  

    <p>Rijles kan hartstikke spannend zijn, weet Van der Vaart. Hij geeft al vier jaar rijles in Amsterdam en hij kwam erachter dat veel jongeren die beginnen met lessen dezelfde fouten maken. Hij geeft je tips, zodat jij wat sneller richting je examen gaat.</p>
<h3>1. Overpakken</h3>
<p>Je houdt je stuur vast met je handen op kwart voor drie. Maar dan komt er een bocht aan. Wat doe je? 'Veel mensen houden hun handen op hun plek en draaien zo het stuur rond. Maar als je een scherpe bocht moet maken, zitten je armen in de weg. Je kunt beter overpakken', vertelt Jordy. Dat doe je zo:<br><div class="media media-element-container media-default"><div id="file-532707" class="file file-video file-video-youtube">

        <h2 class="element-invisible"><a href="/files/overpakken">overpakken</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="overpakken" src="https://www.youtube.com/embed/2oM5LrqoURQ?wmode=opaque&controls=" name="overpakken" frameborder="0" allowfullscreen="">Video van overpakken</iframe>
</div>
  </div>

  
</div>
</div>
<h3>2. Plek op de weg</h3>
<p>'Veel mensen rijden in het begin te dicht tegen de stoep aan. Dat komt omdat ze dat gewend zijn van het fietsen, maar je kunt beter wat meer naar links rijden', zegt Jordy. Om de juiste plaats op de rijstrook te bepalen is het handig om een vast punt op de voorruit te gebruiken als richtpunt. </p>
<h3>3. Te langzaam</h3>
<p>Langzaam rijden is ook een veelgemaakte fout, valt Jordy op. 'Mijn leerlingen willen niet te snel rijden en gaan daardoor maar extra langzaam, maar dan houd je al het verkeer achter je op. Je kunt beter een beetje doorrijden. In bochten gaan mensen juist wel vaak weer te hard.' </p>
<h3>De nieuwe regels</h3>
<p>Sinds de start van de proef 2toDrive in 2011 hebben ruim 240.000 jongeren voor hun achttiende verjaardag hun rijbewijs gehaald. In 2017 haalden zelfs meer zeventien- dan achttienjarigen het felbegeerde roze pasje.</p>
<p>De proef werd opgezet door onder anderen het Ministerie van Infrastructuur en Waterstaat, de Rijkdienst voor het wegverkeer (RDW) en het Centraal Bureau voor Rijvaardigheidsbewijzen (CBR). Het experiment was succesvol en de nieuwe wet is vanaf deze week definitief ingevoerd. Maar wat zijn nu precies de nieuwe regels?</p>
<p>- Vanaf je zestiende mag je theorie-examen doen<br>- Als je 16,5 bent mag je beginnen met rijles<br>- Op je zeventiende mag je afrijden maar tot je achttiende mag je niet zonder begeleiding de weg op. Daarvoor mag je vijf mensen met een rijbewijs opgeven. </p>
<p><em>Wij reden mee met de derde rijles van Milo (16). Hoe dat ging lees je in de krant (verschijningsdatum 16 maart).</em></p>  
