---
id: afd2888507b9469d9adb2afcb3421ab7
type: nieuws
layout: post
title: "Meer liefdadigheidswerk voor Bill Gates"
permalink: /nieuws/meer-liefdadigheidswerk-voor-bill-gates/
date: 2022-05-11T19:16:41.067Z
author: 7biA1WiYB
excerpt: "Bijna 45 jaar na de oprichting van Microsoft stapt Bill Gates uit het bestuur. De reden? Hij wil meer tijd besteden aan het aanpakken van wereldwijde gezondheidsproblemen en klimaatverandering.  "
seo:
  description: "Meer liefdadigheidswerk voor Bill Gates"
  title: "Meer liefdadigheidswerk voor Bill Gates"
---
Bijna 45 jaar na de oprichting van Microsoft stapt Bill Gates uit het bestuur. De reden? Hij wil meer tijd besteden aan het aanpakken van wereldwijde gezondheidsproblemen en klimaatverandering.  

    <p>Jeugdvrienden Bill Gates en Paul Allen richtten in 1975 samen het bedrijf Microsoft. Het bedrijf groeide later uit tot het grootste softwarebedrijf ter wereld.</p>
<h3>Bestuursfuncties</h3>
<p>In 2008 legde Gates al de dagelijkse leiding van het bedrijf neer. Wel bleef hij aan het bedrijf verbonden als voorzitter van de raad van bestuur. Tot 2014. De laatste jaren bleef de Amerikaan alleen nog als lid van de raad van bestuur aan Microsoft verbonden. Hij was daarnaast ook nog bestuurslid van Berkshire Hathaway, de investeringsmaatschappij van Amerikaans zakenman Warren Buffet. Ook deze functie legt hij nu naast zich neer. </p>
<h3>Betrokkenheid</h3>
<p>Op zijn <a href="https://www.linkedin.com/pulse/focusing-my-time-bill-gates/" target="_blank">LinkedIn </a>schreef hij: 'Ik heb de beslissing genomen om af te treden van de beide openbare besturen waar ik werkzaam ben - Microsoft en Berkshire Hathaway - om meer tijd te besteden aan filantropische prioriteiten, waaronder wereldwijde gezondheid en ontwikkeling, onderwijs en mijn toenemende betrokkenheid bij het aanpakken van klimaatverandering'.</p>
<h3>Coronavirus</h3>
<p>Gates wil meer tijd gaan besteden aan zijn stichting, de Bill and Melinda Gates Foundation. Dit is een van de grootste liefdadigheidsinstellingen ter wereld die hij samen met zijn vrouw runt. De stichting heeft de wereld van polio onder meer geholpen. Onlangs werden tientallen miljoenen uitgetrokken voor de bestrijding van het coronavirus.</p>
<p>Gates blijft wel als adviseur aan het bedrijf verbonden. 'Microsoft blijft altijd een belangrijk deel van mijn leven', zei hij in een verklaring.</p>  
