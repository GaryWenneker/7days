---
id: 6972c3cae67048588969ee0534f81784
type: nieuws
layout: post
title: "Iew! De eikenprocessierups rukt op"
permalink: /nieuws/iew!-de-eikenprocessierups-rukt-op/
date: 2022-05-11T19:16:41.067Z
author: 7biA1WiYB
excerpt: "Jeuk, rode bultjes en prikkende ogen. De eikenprocessierups kan voor nare klachten zorgen. En nu blijkt ook nog eens dat ze dit jaar met veel meer zijn dan vorig jaar. Getsie!  "
seo:
  description: "Iew! De eikenprocessierups rukt op"
  title: "Iew! De eikenprocessierups rukt op"
---
Jeuk, rode bultjes en prikkende ogen. De eikenprocessierups kan voor nare klachten zorgen. En nu blijkt ook nog eens dat ze dit jaar met veel meer zijn dan vorig jaar. Getsie!  

    <p>Overal in Nederland zijn de kriebelbeestjes sterk in aantal toegenomen. Op veel plaatsen zijn ze zelfs met drie keer zoveel als vorig jaar. Dat blijkt uit een telling van Kenniscentrum Eikenprocessierups in 20.000 bomen in Brabant, Gelderland, Noord-Limburg en Amsterdam. De plaaggeesten zitten vooral in eikenbomen. Dit jaar zitten opvallend veel bossen er vol mee. Dat was vorig jaar minder. Waarschijnlijk hadden de eikprocessievlinders het in de zomer van vorig jaar zo snikheet, dat ze verkoeling hebben gezocht. En dus hun nieuwe stek hebben gevonden in het bos, waar het meestal wat kouder is dan in de stad.</p>
<h3>Verspreiden</h3>
<p>De kronkeldiertjes kunnen voor vervelende klachten zorgen als mensen en dieren met de haartjes in contact komen. Bijvoorbeeld: jeukende bulten, prikkende ogen en benauwdheid. Volgens biologen moet je vooral niet krabben en jezelf afspoelen met koel water als je in aanraking bent geweest met zo'n rups en/of zijn haartjes. Uiteindelijk moet de jeuk binnen een paar dagen tot twee weken weer over zijn. Maar tot die tijd kan je wel gillend gek worden van het gekriebel. Tip: gebruik een pluisjesroller om de haartjes van je huid te halen.</p>
<h3>Aanpakken</h3>
<p>De telefoon van het Kenniscentrum Eikenprocessierups staat ondertussen roodgloeiend. Veel mensen willen weten wat ze moeten doen tegen de klachten. Gemeenten moeten de insecten bestrijden, vooral als ze in bomen zitten die in de buurt van scholen staan. Maar onderzoeker Arnold van Vliet van de Wageningen Universiteit vindt dat het tijd is dat de rupsenplaag landelijk wordt aangepakt, zegt hij tegen <em>RTL Nieuws</em>. 'Dit probleem gaat niet meer weg.'</p>  
