---
id: 7cc9f3f2a4d541d1b572bda737e06f62
type: nieuws
layout: post
title: "Halen de volleybalvrouwen Rio?"
permalink: /nieuws/halen-de-volleybalvrouwen-rio/
date: 2022-05-11T19:16:41.067Z
author: 7biA1WiYB
excerpt: "Als de Nederlandse volleybalvrouwen deze zomer naar de Olympische Spelen in Rio willen, dan moeten ze deze week vlammen op een belangrijk kwalificatietoernooi in Turkije. Alleen maakte het team vandaag een valse start tegen Duitsland, er werd verloren met 3-2.  "
seo:
  description: "Halen de volleybalvrouwen Rio?"
  title: "Halen de volleybalvrouwen Rio?"
---
Als de Nederlandse volleybalvrouwen deze zomer naar de Olympische Spelen in Rio willen, dan moeten ze deze week vlammen op een belangrijk kwalificatietoernooi in Turkije. Alleen maakte het team vandaag een valse start tegen Duitsland, er werd verloren met 3-2.  

    <p>Voor de Nederlandse volleybalvrouwen was 2015 een topjaar. Tweede werden ze op het EK in eigen land. Alleen Rusland bleek in de finale te sterk. Maar het zilver leverde geen ticket op naar de Olympische Spelen in Rio deze zomer. Dat moet deze week in Turkije worden binnengesleept op het zogenaamde OKT (olympisch kwalificatietoernooi) voor Europese landen in de Turkse hoofdstad Ankara.</p>
<p><strong>Slechte start</strong><br>Maar de eerste wedstrijd werd vandaag meteen verloren van Duitsland. De teams ontliepen elkaar niet veel, maar in de vijfde beslissende set sleepte Duitsland de winst binnen. Oranje speelt woensdag de tweede poulewedstrijd tegen Turkije. Het team van bondscoach Giovanni Guidetti wist het gastland tijdens het EK nog met 3-0 te verslaan. De derde en laatste poulewedstrijd is donderdag tegen Kroatië. De nummers één en twee van de twee poules plaatsen zich voor de halve finales van vrijdag. Alleen de winnaar van het toernooi kwalificeert zich rechtstreeks voor de Olympische Spelen in Rio. Wordt Oranje tweede of derde dan is er half mei nog een herkansing in Azië op een ander OKT.</p>
<p><strong>Geen makkie</strong><br>Dat het geen makkie ging worden wist volleybalster Maret Balkestein-Grothues al van tevoren. ‘Het volleybal in Europa is zo goed. We zeggen weleens gekscherend tegen elkaar: we kunnen beter naar Afrika verhuizen, dan kwalificeren we ons wel’, vertelde ze aan de <a href="http://nos.nl/artikel/2077953-volleybalvrouwen-moeten-meteen-knallen-in-2016.html" target="_blank">NOS</a>. De laatste keer dat de Nederlandse volleybalvrouwen meededen aan de Spelen was in 1996.</p>
<p><strong>UPDATE 7/1:</strong><br>Woensdag wonnen de volleybalvrouwen <a data-mce-="" href="http://nos.nl/artikel/2079016-oranje-vrouwen-konden-een-auto-optillen.html" target="_blank">overtuigend</a> van Italië en hielden ze dus uitzicht op plaatsing voor de Olympische Spelen. Als ze vandaag ook hun derde groepswedstrijd tegen Kroatië winnen, gaan ze door naar de halve finale op vrijdag. De wedstrijd is vanaf 15.25 uur live te zien op <a data-mce-="" href="http://nos.nl/sport/" target="_blank">NOS.nl</a> en NPO 2.<br><br><strong>UPDATE 8/1:</strong><br>De Nederlandse volleybalsters maken nog steeds kans op een ticket naar Rio. Er werd in drie sets <a data-mce-="" href="http://www.nu.nl/sport-overig/4194137/volleybalsters-houden-kans-spelen-dankzij-zege-kroatie.html" target="_blank">gewonnen</a> van Kroatië. Vandaag speelt Oranje de halve finale tegen Italië. De wedstrijd wordt rechtstreeks uitgezonden op NPO 2 en en is vanaf 15.30 uur ook live te volgen op<a data-mce-="" href="http://nos.nl/sport/" target="_blank"> NOS.nl</a></p>  
