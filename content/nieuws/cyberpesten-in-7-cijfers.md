---
id: 73c9b7bffa7b40b298cddda170842568
type: nieuws
layout: post
title: "Cyberpesten in 7 cijfers"
permalink: /nieuws/cyberpesten-in-7-cijfers/
date: 2022-05-11T19:16:41.067Z
author: 7biA1WiYB
excerpt: "Een lelijke tweet, een bedreiging via WhatsApp of iemand die expres een gênante foto van jou op Facebook zet: pestkoppen zijn er ook online. Uit onderzoek blijkt dat één op de acht jongeren afgelopen jaar te maken heeft gehad met cyberpesten. Dat is ongeveer evenveel als voorheen. De zeven belangrijkste cijfers op een rij.  "
seo:
  description: "Cyberpesten in 7 cijfers"
  title: "Cyberpesten in 7 cijfers"
---
Een lelijke tweet, een bedreiging via WhatsApp of iemand die expres een gênante foto van jou op Facebook zet: pestkoppen zijn er ook online. Uit onderzoek blijkt dat één op de acht jongeren afgelopen jaar te maken heeft gehad met cyberpesten. Dat is ongeveer evenveel als voorheen. De zeven belangrijkste cijfers op een rij.  

    <p><strong>400.000</strong><br>Zoveel mensen deden in totaal mee aan het <a href="http://www.cbs.nl/nl-NL/menu/themas/veiligheid-recht/publicaties/artikelen/archief/2015/bijna-8-procent-van-de-jongeren-gepest-op-het-internet.htm">onderzoek</a> van het Centraal Bureau voor de Statistiek (CBS). De deelnemers, van 15 jaar en ouder, moesten aangeven of ze wel eens met cyberpesten te maken hebben gehad. </p>
<p><strong>11,4%</strong><br>van de jongeren tussen de 15 en 18 jaar zegt vorig jaar te maken hebben gehad met cyberpesten. Daarmee hebben jongeren flink meer te maken met online pestkoppen dan volwassenen. Het gemiddelde percentage ligt een stuk lager, op 3,1%. </p>
<p><strong>4,7% </strong><br>van de jongeren tussen de 15 en 18 jaar heeft te maken gehad met laster. Dat is bijvoorbeeld het plaatsen van kwetsende teksten op een forum of op een profielsite. Ook het online verspreiden van foto's, filmpjes of roddels over iemand valt hieronder.</p>
<p><strong>2,6%</strong><br>van de jongeren tussen de 15 en 18 jaar geeft aan gestalkt te worden op internet. Daarmee is dat, na laster, de meest voorkomende vorm van cyberpesten.</p>
<p><strong>1,8%</strong><br>van de jongeren tussen de 15 en 18 jaar werd online met geweld bedreigd. </p>
<p><strong>65,5%</strong><br>van de ondervraagden tussen de 15 en 25 jaar denkt de dader te kennen. Bij ruim één op de vijf jongeren is de pester een studiegenoot, of iemand van het werk. In bijna 29 procent was de dader een andere bekende, zoals een vriend of kennis.</p>
<p><strong>6%</strong><br>van de slachtoffers van cyberpesten doet daadwerkelijk aangifte bij de politie.</p>  
