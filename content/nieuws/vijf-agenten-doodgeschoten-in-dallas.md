---
id: 1ebda63bbebb416187f78ed7155bea8f
type: nieuws
layout: post
title: "Vijf agenten doodgeschoten in Dallas"
permalink: /nieuws/vijf-agenten-doodgeschoten-in-dallas/
date: 2022-05-11T19:16:41.067Z
author: 7biA1WiYB
excerpt: "Bij een demonstratie tegen politiegeweld zijn donderdagavond twaalf agenten neergeschoten in de Amerikaanse stad Dallas. Vijf daarvan overleefden de aanval niet. Ook twee voorbijgangers raakten gewond. De feiten op een rij.   "
seo:
  description: "Vijf agenten doodgeschoten in Dallas"
  title: "Vijf agenten doodgeschoten in Dallas"
---
Bij een demonstratie tegen politiegeweld zijn donderdagavond twaalf agenten neergeschoten in de Amerikaanse stad Dallas. Vijf daarvan overleefden de aanval niet. Ook twee voorbijgangers raakten gewond. De feiten op een rij.   

    <p><strong>1. Wat is er gebeurd?</strong><br>Donderdagavond protesteerden zo'n achthonderd mensen tegen geweld dat de politie regelmatig gebruikt tegen mensen met een donkere huidskleur. Volgens getuigen verliep de demonstratie vredig, tot er opeens op agenten werd geschoten.<br><br>Twaalf agenten en twee burgers werden geraakt. Vijf van de agenten zijn overleden. Volgens politiechef David Brown zijn de agenten neergeschoten door twee scherpschutters vanaf hogere gebouwen.<br><br><strong>2. Wie heeft dit gedaan?</strong><br>Dat is nog niet bekend. Drie verdachten zijn opgepakt. Een vierde is omgekomen toen hij door de politie werd omsingeld in een parkeergarage. Hij is na een vuurgevecht om het leven gebracht met <a href="http://beta.dallasnews.com/news/news/2016/07/07/hundreds-expected-downtown-dallas-rally-following-shooting-deaths-alton-sterling-philando-castile?_ga=1.240583555.146834168.1467986582" target="_blank">een politiebom</a>. Tegen onderhandelaars zou hij gezegd hebben dat hij explosieven in de stad verborgen had.<br><br>De politie kamde daarna de omgeving uit op zoek naar bommen, maar kon niets vinden. Een donkere man die eerder onterecht als verdachte in de media verscheen, heeft meteen zijn wapen ingeleverd en <a href="http://www.cbsnews.com/news/dallas-pd-releases-image-of-sniper-suspect/" target="_blank">mocht weer gaan</a>.<br><br><div class="media media-element-container media-default"><div id="file-20310" class="file file-image file-image-jpeg">

        
  
  <div class="content">
    <img alt="Demonstratie in Dallas tegen politiegeweld" title="Foto AFP" height="567" width="850" class="media-element file-default" src="https://7dagen.netlify.app/sites/default/files/Dallas%20stop%20politiegeweld%20ANP-46463253.jpg">  </div>

  
</div>
</div><em>Volgens getuigen verliep de demonstratie vredig, tot er opeens schoten klonken</em><br><br><strong>3. Wat ging hieraan vooraf?</strong><br>Afgelopen dinsdag werd voor een supermarkt in Louisiana de donkere <a href="http://edition.cnn.com/2016/07/07/us/baton-rouge-alton-sterling-shooting/index.html" target="_blank">Alton Sterling</a> (37) door de politie tegen de grond gewerkt. Ze hadden een melding gekregen dat hij gewapend zou zijn. Terwijl Sterling op de grond werd geduwd, schoot een agent meerdere keren in zijn borst. Sterling overleefde de kogels niet.<br><br>Een dag later werd in Minnesota een andere donkere man, <a href="http://edition.cnn.com/2016/07/07/us/falcon-heights-shooting-minnesota/" target="_blank">Philando Castile</a> (32), door de politie staande gehouden in zijn auto. Castile gaf toe dat hij een wapen had en zei dat hij zijn portemonnee zou pakken. Toen hij naar zijn achterzak reikte, werd hij meerdere malen door de agent beschoten. Castile overleed ter plekke.<br><br>Die twee gebeurtenissen staan niet op zichzelf. In 2013 werd de burgerwacht vrijgesproken die de donkere jongen Trayvon Martin (17) had doodgeschoten. Sindsdien wordt er regelmatig geprotesteerd met de leus <em>‘<a href="https://7dagen.netlify.app/nieuws/akilah-15-tekent-google-doodle" target="_blank">Black Lives Matter</a>’</em>. De dood van Sterling en Castile laat zien dat er de afgelopen jaren weinig veranderd is. 
<p><strong>4. Was de schietpartij van donderdag een wraakactie?</strong><br>Daar lijkt het wel op. De omgekomen verdachte zei tegen agenten dat hij 'boos was over de recente schietpartijen, hij was boos op blanken', zei politiechef Brown tijdens <a href="https://www.theguardian.com/us-news/live/2016/jul/07/dallas-protest-police-shooting-live" target="_blank">een persconferentie</a>. 'De verdachte zei dat hij blanken wilde vermoorden, vooral blanke agenten.' Hij zou niet bij een groep of organisatie horen.<br><br>De politie doet verder geen uitspraken in verband met het onderzoek. De organisatie van <em>Black Lives Matter</em> keurt het geweld tegen de politie duidelijk af. '#Blacklivesmatter pleit voor waardigheid, gerechtigheid en vrijheid. Niet voor moord', schrijft ze op Twitter.</p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
