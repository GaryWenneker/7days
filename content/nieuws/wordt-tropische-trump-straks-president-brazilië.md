---
id: 46ffb897c5d742b18eb2a6ff0814951b
type: nieuws
layout: post
title: "Wordt 'tropische Trump' straks president Brazilië?"
permalink: /nieuws/wordt-tropische-trump-straks-president-brazilië/
date: 2022-05-11T19:16:41.067Z
author: 7biA1WiYB
excerpt: "Hij wordt ook wel de 'Trump van de tropen' genoemd. Gisteren won Jair Messias Bolsonaro de eerste ronde van de presidentsverkiezingen in Brazilië. Drie vragen (en antwoorden) over deze omstreden politicus en presidentskandidaat.  "
seo:
  description: "Wordt 'tropische Trump' straks president Brazilië?"
  title: "Wordt 'tropische Trump' straks president Brazilië?"
---
Hij wordt ook wel de 'Trump van de tropen' genoemd. Gisteren won Jair Messias Bolsonaro de eerste ronde van de presidentsverkiezingen in Brazilië. Drie vragen (en antwoorden) over deze omstreden politicus en presidentskandidaat.  

    <h3><strong>1. Wie is Jair Messias Bolsonaro?</strong></h3>
<p>Bolsonaro (63) is lid van van de Sociaal-Liberale Partij (PSL). Zijn opvattingen worden in het algemeen beschouwd als uiterst rechts, conservatief en populistisch. Bolsonaro liet zich eerder negatief uit over vrouwen, migranten, vluchtelingen, Afro-Brazilianen en homoseksuelen. Positief is hij bijvoorbeeld over dictatoriale en militaire regimes, de doodstraf en verplichte sterilisatie als oplossing voor crimineel gedrag.</p>
<p>Op 6 september 2018 werd Bolsonaro in de Braziliaanse stad Juiz de Fora tijdens een campagnerally neergestoken. Hij overleefde de aanslag en sindsdien steeg zijn populariteit. </p>
<h3><strong>2. Waarom is hij populair?</strong></h3>
<p>Het is crisis in Brazilië, zowel economisch als politiek. Oud-president Lula zit in de gevangenis voor corruptieschandalen. Volgens <a href="https://nos.nl/artikel/2253850-omstreden-politicus-wint-eerste-ronde-presidentsverkiezingen-brazilie.html" target="_blank">NOS-correspondent</a> Mark Bessems, zijn de Brazilianen alle problemen zat. Bolsonaro's belofte om criminaliteit en corruptie keihard aan te pakken valt daarom goed. Voor veel kiezers is hij de sterke leider die de problemen gaat oplossen.</p>
<h3><strong>3. Gaat Bolsonaro winnen?</strong></h3>
<p>Dat is de vraag. Bolsonaro kreeg in de eerste ronde 46,3 procent van de stemmen. Omdat dat minder dan de helft van de stemmen is, volgt eind oktober een tweede verkiezingsronde. Dan doen in plaats van dertien, twee kandidaten mee. Bolsonaro moet het opnemen tegen de linkse Fernando Haddad van de Arbeiderspartij. Hij haalde in de eerste ronde 29 procent van de stemmen, maar veel anderen hebben een hekel aan de Arbeiderspartij (ook de partij van Lula) omdat die in de afgelopen jaren betrokken was bij corruptieschandalen.</p>
<p>Bessems vertelde de <em>NOS </em>dat de meeste Brazilianen zullen moeten 'kiezen voor wie ze het minste haten.'</p>  
