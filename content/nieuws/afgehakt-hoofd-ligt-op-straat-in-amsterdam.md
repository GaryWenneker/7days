---
id: b40f4b940e2140d7b51371b3e0d7c69f
type: nieuws
layout: post
title: "Afgehakt hoofd ligt op straat in Amsterdam"
permalink: /nieuws/afgehakt-hoofd-ligt-op-straat-in-amsterdam/
date: 2022-05-11T19:16:41.067Z
author: 7biA1WiYB
excerpt: "Mexicaanse maffiatoestanden aan de Amstelveenseweg in Amsterdam. Daar werd woensdagmorgen vroeg een hoofd op de stoep gevonden. Zeven vragen over deze gruwelijke vondst.  "
seo:
  description: "Afgehakt hoofd ligt op straat in Amsterdam"
  title: "Afgehakt hoofd ligt op straat in Amsterdam"
---
Mexicaanse maffiatoestanden aan de Amstelveenseweg in Amsterdam. Daar werd woensdagmorgen vroeg een hoofd op de stoep gevonden. Zeven vragen over deze gruwelijke vondst.  

    <p><strong>1. Bij wie hoort het hoofd?</strong><br>Waarschijnlijk bij de 23-jarige Amsterdammer Nabil Amzieb. Zijn dode lichaam (zonder hoofd) werd dinsdagmorgen gevonden in een uitgebrande auto in Amsterdam Zuidoost. Hij is een bekende van de politie.  </p>
<p><strong>2. Waar lag het hoofd precies?</strong><br>Het ‘keek’ naar binnen bij waterpijpcafé Fayrouz. Dat is niet zomaar een plek. Fayrouz staat bekend als een ontmoetingsplek voor criminelen die een rol spelen in de zogenaamde Mocro-oorlog.</p>
<p><strong>3. Mocro-wat?</strong><br>De Mocro-oorlog. Sinds 2012 woedt er een heftige strijd om drugs tussen verschillende maffia-achtige groepen in Amsterdam. Die bestaan vooral uit jonge jongens, vaak van Marokkaanse en Antilliaanse afkomst. Ze bevechten elkaar letterlijk op leven en dood. Tot nu toe werden daarbij vooral kalasjnikovs gebruikt. Maar vanmorgen leek Amsterdam eventjes op Mexico.</p>
<p><strong>4. Hoezo Mexico?</strong><br>Daar leggen drugsboeven vaker afgehakte hoofden op de stoep als signaal. Ze laten daarmee zien wie er de baas is.<br><br><div class="media media-element-container media-default"><div id="file-16727" class="file file-image file-image-jpeg">

        
  
  <div class="content">
    <img title="Foto ANP" height="1459" width="2259" class="media-element file-default" src="https://original.sevendays.nl/sites/default/files/ANP-42292970_0.jpg" alt="">  </div>

  
</div>
</div><br><strong>5. En nu?</strong><br>Burgemeester Van der Laan van Amsterdam heeft café Fayrouz onmiddellijk gesloten en de recherche is onderzoek aan het doen.
<p><strong>6. Hebben veel mensen het hoofd gezien?</strong><br>Dat valt mee, want het was nog vroeg. Stan Koeman, van de broodjeswinkel naast Fayrouz, zag het hoofd als een van de eersten. ‘Het was extra luguber’, vertelde hij aan de NOS. ‘Ik was nota bene gehakt aan het draaien, toen mijn broer naar binnen kwam en zei: er ligt een hoofd op straat. Ik dacht: je bent gek. Maar ik ging mee naar buiten en inderdaad, daar lag het hoofd.’</p>
<p><strong>7. Zijn er beelden verspreid van de vondst?</strong><br>Waarschijnlijk niet. Een paar ooggetuigen begonnen meteen foto’s te maken met hun smartphones, maar de politie heeft iedereen met klem gevraagd de gruwelijke beelden meteen te wissen.</p>
<p><em>Altijd op de hoogte blijven van nieuws en tips waar je als jongere iets mee kunt? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis nieuwsapp</a> of neem een proefabonnement op de <a href="https://abonneren.sevendays.nl/abonneren/abonnementen/ae/artikel">papieren 7Days</a>!</em></p>  
