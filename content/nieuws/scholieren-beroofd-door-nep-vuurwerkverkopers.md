---
id: 14877897db964feeb2feb87f0bbf75aa
type: nieuws
layout: post
title: "Scholieren beroofd door nep-vuurwerkverkopers"
permalink: /nieuws/scholieren-beroofd-door-nep-vuurwerkverkopers/
date: 2022-05-11T19:16:41.067Z
author: 7biA1WiYB
excerpt: "Met het kopen van illegaal vuurwerk riskeer je niet alleen brandwonden, verdwenen vingers en kapotte ogen. Twee jongens van 15 en 16 uit Rotterdam en Schiedam zijn bij hun 'aankoop' mishandeld en beroofd.   "
seo:
  description: "Scholieren beroofd door nep-vuurwerkverkopers"
  title: "Scholieren beroofd door nep-vuurwerkverkopers"
---
Met het kopen van illegaal vuurwerk riskeer je niet alleen brandwonden, verdwenen vingers en kapotte ogen. Twee jongens van 15 en 16 uit Rotterdam en Schiedam zijn bij hun 'aankoop' mishandeld en beroofd.   

    <p>De scholieren hadden via social media een afspraak gemaakt om illegaal vuurwerk te kopen. Ze zouden de 'verkopers' om 19.15 uur op straat treffen om de deal rond te maken. Maar dat liep compleet anders. </p>
<h3>Kopstoot</h3>
<p>'In plaats van een pakket vuurwerk, kregen de jongens een kopstoot en een aantal schoppen uitgedeeld', aldus de politie Rotterdam. 'Vervolgens trokken de drie een mes en eisten ze geld en de telefoons van de jongens. Toen ze die hadden buitgemaakt, ging het drietal ervandoor.'</p>
<p>De politie onderzoekt de zaak, maar heeft nog geen enkele dader kunnen aanhouden. Wie dinsdagavond in Rotterdam was, wordt gevraagd of-ie <a href="https://www.politie.nl/nieuws/2016/december/28/07-wederom-beroving-bij-aankoop-illegaal-vuurwerk.html" target="_blank">het signalement van de mannen</a> herkent. </p>
<h3>Schimmige wereld</h3>
<p>De scholieren zijn trouwens niet de eerste slachtoffers van een illegaal-vuurwerk-deal. Een jongen van 19 uit Bergschenhoek werd eerder deze week ook beroofd toen hij in dezelfde straat voor tweehonderd euro aan foute knallers en pijlen wilde ophalen. Er stond geen pakket voor 'm klaar, wel drie mannen met een mes.</p>
<p>'Het kan maar helder zijn: de wereld van het illegale vuurwerk is een schimmige', benadrukt de politie. 'Koop ook om die reden geen illegaal vuurwerk in deze laatste dagen van het jaar.' En de rest van het jaar trouwens ook niet. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
