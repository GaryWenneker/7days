---
id: e67e9dee753e4a61a97590b7657cde84
type: nieuws
layout: post
title: "Zeven feitjes over redheads"
permalink: /nieuws/zeven-feitjes-over-redheads/
date: 2022-05-11T19:16:41.067Z
author: 7biA1WiYB
excerpt: "‘Hé vuurtoren!’ Of: ‘Zeg stoplicht, spring eens op groen!’ Dat soort grapjes kon je afgelopen weekend in Breda maar beter even niet maken. Tijdens de elfde Roodharigendag zagen de straten daar rood van de mensen: roestrood, kastanjerood, oranjerood, vuurrood en alles daar tussen in. Dik 40.000 bezoekers uit tachtig verschillende landen waren er dit jaar bij. Hun enige overeenkomst: hun haarkleur. Of hebben ze toch meer gemeenschappelijk dan hun verschillende tinten rood? Zeven feitjes over rood haar.  "
seo:
  description: "Zeven feitjes over redheads"
  title: "Zeven feitjes over redheads"
---
‘Hé vuurtoren!’ Of: ‘Zeg stoplicht, spring eens op groen!’ Dat soort grapjes kon je afgelopen weekend in Breda maar beter even niet maken. Tijdens de elfde Roodharigendag zagen de straten daar rood van de mensen: roestrood, kastanjerood, oranjerood, vuurrood en alles daar tussen in. Dik 40.000 bezoekers uit tachtig verschillende landen waren er dit jaar bij. Hun enige overeenkomst: hun haarkleur. Of hebben ze toch meer gemeenschappelijk dan hun verschillende tinten rood? Zeven feitjes over rood haar.  

    <p><div class="media media-element-container media-default"><div id="file-21660" class="file file-image file-image-jpeg">

        
  
  <div class="content">
    <img height="373" width="560" style="width: 850px; height: 566px;" class="media-element file-default" src="https://7dagen.netlify.app/sites/default/files/ANP-28888479.jpg" alt="">  </div>

  
</div>
</div>
<p><strong>Uniek</strong><br>Nog geen 2 procent van de wereldbevolking is gezegend met vurige lokken. Die kans dat je tegen een redhead opbotst, is in Schotland het grootst. Veertig procent van de bevolking bezit een roodharigen-gen en één op de zeven Schotten heeft rood haar. In Nederland is dat nog niet eens één op de vijftig. In Frankrijk zijn ze nog unieker. Slechts 0.03 procent van de Fransen is een rouge.</p>
<p><strong>Neanderthalers </strong><br>Wetenschappers op de universiteit in Oxford denken dat het gen voor rood haar afkomstig is van Neanderthalers. Het zogenoemde ginger-gen veroorzaakt niet alleen rood haar, maar ook een lichte huidskleur en sproeten. Het gen moet volgens de wetenschappers zo'n 100.000 jaar oud zijn. Dat er nog steeds mensen met rood haar rondlopen, komt volgens Oxford University door het simpele feit dat Neanderthalers destijds met homo sapiens hebben gepaard.</p>
<p><div class="media media-element-container media-default"><div id="file-21661" class="file file-image file-image-jpeg">

        
  
  <div class="content">
    <img height="373" width="560" style="width: 850px; height: 566px;" class="media-element file-default" src="https://7dagen.netlify.app/sites/default/files/ANP-28887405.jpg" alt="">  </div>

  
</div>
</div>
<p><strong>Pijn</strong><br>Het is een hardnekkig fabeltje dat roodharigen beter tegen pijn zouden kunnen. Het tegendeel blijkt zelfs het geval. Onderzoekers van de universiteit in het Amerikaanse Louisville ontdekten een paar jaar geleden dat ze zelfs gevoeliger zijn. Volgens het onderzoek moet aan roodharigen gemiddeld twintig procent meer verdoving worden toegediend dan aan andere patiënten. Uit onderzoek blijkt dat roodharigen bovendien gevoeliger zijn voor warmte en kou. En dan hebben ze ook nog eens meer kiespijn.</p>
<p><strong>Dikker </strong><br>Rood haar is dikker dan ander haar. Maar roodharigen hebben ook minder haren. Gemiddeld 90.000, terwijl blondines 150.000 haren op hun hoofd hebben. Ouder worden is voor redheads geen probleem, want grijs haar komt een stuk later dan gemiddeld. Eerst vervaagt het naar roze-blond en pas járen later naar grijzig wit.</p>
<p><div class="media media-element-container media-default"><div id="file-21664" class="file file-image file-image-jpeg">

        
  
  <div class="content">
    <img height="531" width="354" class="media-element file-default" src="https://7dagen.netlify.app/sites/default/files/7__700_0.jpg" alt="">  </div>

  
</div>
</div>
<p><strong>Lastig verven </strong><br>Het pigment van rood haar is sterk en daarom moeilijker te verven dan alle andere kleuren. Als je je rode lokken wil verven, dan is de kans groot dat de kleur niet pakt. Waarschijnlijk moet je het eerst bleken om de gewenste kleur te krijgen, maar dat is weer superslecht voor je haar. Gewoon maar lekker rood laten dus.</p>
<p><strong>Uitsterven</strong><br>Het is een hardnekkig misverstand dat roodharigen langzaam aan uitsterven zijn. Wel zijn het er afgelopen vijftig jaar iets minder geworden. Dat komt omdat het bruinhaar-gen sterker is dan het gen van roodharigen. Het kind dat uit ouders met beide genen wordt geboren, zal daarom bruin haar krijgen, maar ook drager zijn van het roodharigen-gen. Als dit gen wordt verenigd met het roodharigen-gen van een ander persoon, zal dat wel weer een kind met rood haar opleveren.</p>
<p><div class="media media-element-container media-default"><div id="file-21663" class="file file-image file-image-jpeg">

        
  
  <div class="content">
    <img height="373" width="560" style="width: 850px; height: 566px;" class="media-element file-default" src="https://7dagen.netlify.app/sites/default/files/IMG_6023.jpg" alt="">  </div>

  
</div>
</div>
<p><strong>Bijgeloof </strong><br>In Polen geloven ze dat roodharigen geluk geven. Als je onderweg drie rooien tegenkomt, dan win je waarschijnlijk een grote prijs in de loterij. Op Corsica is het de gewoonte op de grond te spugen en om te keren als je iemand tegenkomt met rood haar. De oude Romeinen betaalden vroeger veel extra geld voor roodharige slaven. Ze geloofden dat die sterker waren en harder werkten.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuws-app</a> of neem een <a href="https://7dagen.netlify.app/abonnement">proefabonnement</a> op de papieren 7Days!</em></p>  
