---
id: 1cc7ac2258694ed68597b873ae4457a9
type: nieuws
layout: post
title: "'Dolfinarium is meer circus dan dierentuin'"
permalink: /nieuws/dolfinarium-is-meer-circus-dan-dierentuin/
date: 2022-05-11T19:16:41.067Z
author: 7biA1WiYB
excerpt: "Wie wel eens in het Dolfinarium is geweest, weet hoe slim en speels dolfijnen kunnen zijn. Maar hebben de beesten er wel een fijn leven? Het tv-programma Rambam ging undercover en concludeert: het is er meer een circus. Het Dolfinarium is het daar niet mee eens. Wie heeft gelijk?  "
seo:
  description: "'Dolfinarium is meer circus dan dierentuin'"
  title: "'Dolfinarium is meer circus dan dierentuin'"
---
Wie wel eens in het Dolfinarium is geweest, weet hoe slim en speels dolfijnen kunnen zijn. Maar hebben de beesten er wel een fijn leven? Het tv-programma Rambam ging undercover en concludeert: het is er meer een circus. Het Dolfinarium is het daar niet mee eens. Wie heeft gelijk?  

    <p><strong>Rambam: 'Het Dolfinarium is meer een circus'</strong><br>In veel landen zijn dolfinaria de afgelopen jaren gesloten, na forse kritiek van dierenactivisten. De dieren zouden in veel te kleine bassins verblijven, of soms zelfs mishandeld worden.</p>
<p>Zou dat in Nederland ook zo zijn? Dat wilden de tv-makers van Rambam graag onderzoeken. Verslaggever Nesim wist een stageplek te bemachtigen en mocht in Harderwijk achter de schermen kijken.</p>
<p><div class="media media-element-container media-default"><div id="file-16525" class="file file-image file-image-png">

        
  
  <div class="content">
    <img title="Beeld: Uitzending Gemist" height="289" width="921" class="media-element file-default" src="https://7dagen.netlify.app/sites/default/files/dolfinarium_0.png" alt="">  </div>

  
</div>
</div>
<p>Met een verborgen camera maakte Nesim opnames. Daaruit blijkt dat de veertien 'showdolfijnen' (de dolfijnen die in de show optreden) backstage rondzwemmen in badjes van ongeveer negen vierkante meter, met 'slechts' drie miljoen liter water.</p>
<p>Het park beweerde zelf dat de dolfijnen rondzwemmen in zestien miljoen liter water. De dolfijnen zijn ook niet gelukkig: ze zijn juist agressief, merkt Rambam op.<br><br><strong>Rambam: 'Niet educatief'</strong><br>De dolfijnenshow is volgens Rambam meer een circus dan een dierentuin. Een dierentuin moet volgens de wet namelijk 'educatief' zijn. Dat is het Dolfinarium niet, vinden de makers. Je leert er niets over de dieren. </p>
<p>Ondertussen kun je wél voor een paar tientjes met het beest op de foto en doen ze trucjes op commando. Het lijkt wel een circus! En wilde dieren laten optreden in een circus, dat is <a href="http://www.rtlnieuws.nl/nieuws/binnenland/geen-wilde-dieren-meer-nederlandse-circussen" target="_blank">verboden </a>in Nederland.</p>
<p><div class="media media-element-container media-default"><div id="file-16523" class="file file-image file-image-jpeg">

        
  
  <div class="content">
    <img title="Beeld: ANP" height="572" width="1377" class="media-element file-default" src="https://7dagen.netlify.app/sites/default/files/ANP-20222824.jpg" alt="">  </div>

  
</div>
</div>
<p><strong>Dolfinarium: 'Wij zijn een dierentuin'</strong><br>'Wij zijn diep geraakt', reageert het Dolfinarium in een reactie op <a href="https://www.facebook.com/Dolfinarium/posts/1328721550487323" target="_blank">Facebook</a>. De conclusie die in het tv-programma is getrokken is niet juist, vinden zij. Het park is wél educatief: je leert namelijk als bezoeker dat je de natuurlijke omgeving van de beesten niet moet bedreigen. En bovendien: het park heeft gewoon een vergunning.</p>
<p>Het feit dat ze de dolfijnen trucjes aanleren voor een show, dat maakt het nog geen circus, stelt het Dolfinarium. Maar hoeveel vrijheid de dieren in het water hebben, daar zegt het park dan weer niets over.</p>
<p><em>Wat vind jij: is het Dolfinarium meer een dierentuin of een circus? <a href="http://www.npo.nl/rambam/02-03-2016/VARA_101378109" target="_blank">Hier </a>kun je de aflevering van Rambam terugkijken.</em></p>  
