---
id: e7e45fafd2c94345bd096b051245cb92
type: nieuws
layout: post
title: "Nieuw-Zeelandse bewakers houden hoofd koel met slush"
permalink: /nieuws/nieuw-zeelandse-bewakers-houden-hoofd-koel-met-slush/
date: 2022-05-11T19:16:41.067Z
author: 7biA1WiYB
excerpt: "Ben je oververhit? Heb je jezelf niet meer in de hand? Probeer dan eens een zoet en bevroren drankje zoals een slush. In Nieuw-Zeelandse gevangenissen staan sinds een tijd slushmachines voor het personeel. Geldverspilling, vinden sommigen.  "
seo:
  description: "Nieuw-Zeelandse bewakers houden hoofd koel met slush"
  title: "Nieuw-Zeelandse bewakers houden hoofd koel met slush"
---
Ben je oververhit? Heb je jezelf niet meer in de hand? Probeer dan eens een zoet en bevroren drankje zoals een slush. In Nieuw-Zeelandse gevangenissen staan sinds een tijd slushmachines voor het personeel. Geldverspilling, vinden sommigen.  

    <p>Door de extreme hitte van afgelopen zomers zouden in de overvolle gevangenissen van Nieuw-Zeeland regelmatig ruzie zijn tussen bewakers en gevangenen. Omdat ijsdrankjes volgens onderzoekers de lichaamstemperatuur veel sneller zouden verlagen dan gekoeld water, besloot het ministerie van justitie te investeren in slushmachines. Een bekertje <em>slush </em>zou gevangenisbewaarders de kans geven om wat af te koelen.</p>
<h3>Slushmachines</h3>
<p>In totaal gaf het ministerie 1 miljoen Nieuw-Zeelandse dollars (zo'n 600.000 euro) uit voor 193 slushmachines in gevangenissen in het hele land. De slushies zouden alleen voor bewakers zijn, niet voor gevangenen.</p>
<h3>Ophef</h3>
<p>Oppositiepartij National Party is nu boos over deze uitgave en noemt de aanschaf van de apparaten een verspilling van belastinggeld. De minister van justitie liet weten dat hij achter de investering staat. Gevangenisbewakers werken volgens hem onder zware omstandigheden. Ze dragen bijvoorbeeld zes kilo wegende steekwerende vesten in drukke ruimtes, waar het regelmatig 30 graden of warmer is. Volgens het ministerie is het gevangenispersoneel dan ook blij met de nieuwe ijsmachines.</p>
<p>Ook <a href="https://7dagen.netlify.app/nieuws/first-lady-met-first-baby" target="_blank">premier Jacinda Ardern</a> zei dat het geld was uitgegeven voor de gezondheid en veiligheid van de staf.</p>  
