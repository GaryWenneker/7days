---
id: 2a83d2a161084ae1bb49948bda99302a
type: nieuws
layout: post
title: "7 legendarische wilde dieren in Nederland"
permalink: /nieuws/7-legendarische-wilde-dieren-in-nederland/
date: 2022-05-11T19:16:41.067Z
author: 7biA1WiYB
excerpt: "Je kunt erop wachten: zodra de zomer begint, duikt ergens in Nederland een gevaarlijk dier op. Of in ieder geval: verhalen over een gevaarlijk dier. Woensdag nog een 'terrorspin' in Rijnsburg. Meestal wordt het dier zelf nooit gevonden en lijkt het er uiteindelijk op dat het nooit heeft bestaan. Een overzicht van wildedierenverhalen door de jaren heen.  "
seo:
  description: "7 legendarische wilde dieren in Nederland"
  title: "7 legendarische wilde dieren in Nederland"
---
Je kunt erop wachten: zodra de zomer begint, duikt ergens in Nederland een gevaarlijk dier op. Of in ieder geval: verhalen over een gevaarlijk dier. Woensdag nog een 'terrorspin' in Rijnsburg. Meestal wordt het dier zelf nooit gevonden en lijkt het er uiteindelijk op dat het nooit heeft bestaan. Een overzicht van wildedierenverhalen door de jaren heen.  

    <p><strong>1. De spin van Rijnsburg</strong><br>Woon je in de buurt van Rijnsburg? Dan ben je vanochtend misschien geschrokken van het bericht dat daar een gevaarlijke kamspin rondtrippelt. Het dier zat in een partij bloemen en werd gevangen door medewerkers van het bloemenbedrijf. Ze wisten niet dat het dier gevaarlijk was en lieten het weer vrij. </p>
<p>Er is een foto van de spin (niet de foto hierboven), dus dit verhaal lijkt wel echt waar te zijn. Maar dat geldt niet voor alle roofdierverhalen uit deze lijst.</p>
<p><strong>2. De krokodil van Nijmegen</strong><br>Met bootjes en onderwatercamera’s gaat de politie in 2010 in Nijmegen <a href="http://www.nu.nl/binnenland/2252792/politie-in-nijmegen-zoekt-krokodil.html">op jacht naar een krokodil</a>. Wandelaars hadden het roofdier van wel anderhalve meter gezien en sloegen alarm. Een spannend nieuwtje dat aardig wat aandacht krijgt in de media. Maar ondanks een grote zoektocht wordt de krokodil nooit gevonden.</p>
<p><strong>3. De poema van de Veluwe</strong><br>Wekenlang domineert hij in 2005 het nieuws: de poema die op de Veluwe rond zou lopen. Het begint met een melding van mensen die zweren dat ze het dier gezien hebben. Op vage foto’s die later worden gemaakt is inderdaad een kat-achtig dier te zien. </p>
<p>Maar een echte poema? Ondanks alle dierenbeschermers, journalisten en boswachters die op de zaak duiken wordt die <a href="https://nl.wikipedia.org/wiki/Poema_op_de_Veluwe">nooit gezien</a>.</p>
<p><strong>4. De wolf van het Waasland</strong><br>Het zuiden van Nederland is in het jaar 2000 in de ban van een wolf. Vooral bij schapenboeren zit de schrik er flink in, want het roofdier houdt wel van een schapenboutje. Een vage video-opname lijkt te bewijzen dat het wel degelijk om een wolf gaat. Of in ieder geval: een wolfachtige. Echte bewijzen ontbreken echter en de wolf <a href="https://nl.wikipedia.org/wiki/Waaslandwolf">verdwijnt</a> even snel en mysterieus als hij gekomen is.</p>
<p><strong>5. De slang van Enkhuizen</strong><br>De zomer van 1999 stond in het teken van een lanspuntslang. Het gevaarlijke dier <a href="http://www.ad.nl/ad/nl/4561/Wetenschap/article/detail/543439/1999/12/24/Die-lanspuntslang-is-ontsnapt-ik-ben-niet-gek.dhtml">zou zijn ontsnapt</a> uit de schuur van zijn tijdelijke baasje. Een klopjacht volgt, maar zonder resultaat. Uiteindelijk vermoedt de gemeente dat de man die met het verhaal naar buiten kwam, het verzonnen heeft. De man zelf blijft volhouden, maar de slang is tot op de dag van vandaag door niemand gezien.</p>
<p><strong>6. De beer van Den Dolder</strong><br>Hé, wat loopt daar? Dat denken twee dames in 1998 als ze een dier bij de A27 in de buurt van Den Dolder zien lopen. Ze besluiten de politie te bellen en te melden dat het een beer is. Meteen wordt de jacht op de geheimzinnige beer geopend, maar óf de beer kan zich heel goed verstoppen óf hij bestaat helemaal niet. Uiteindelijk wordt geconcludeerd dat het om een hond ging.</p>
<p><strong>7. De leeuw van Zeist</strong><br>Een leeuw die het Panbos bij Zeist onveilig maakt? Dat is natuurlijk groot nieuws. Een getrouwd stel komt in 1996 met dit verhaal op de proppen. Een grote pootafdruk lijkt het ook te bewijzen. Politieagenten, jagers en boswachters gaan op zoek en vliegen zelfs met helikopters over het gebied. Maar als er nog eens goed naar de pootafdruk wordt gekeken, blijkt die een stuk minder spectaculair: waarschijnlijk is het die van een Deense dog of een andere grote hond.</p>  
