---
id: 4c2a38b1f23b4f52bd49c4ab590854c1
type: nieuws
layout: post
title: "Drie vragen over de raketaanval op Syrië"
permalink: /nieuws/drie-vragen-over-de-raketaanval-op-syrië/
date: 2022-05-11T19:16:41.067Z
author: 7biA1WiYB
excerpt: "Syrië is zaterdagochtend vroeg gebombardeerd door de Verenigde Staten, Frankrijk en Groot-Brittannië. Met raketten werden drie doelen aangevallen.  "
seo:
  description: "Drie vragen over de raketaanval op Syrië"
  title: "Drie vragen over de raketaanval op Syrië"
---
Syrië is zaterdagochtend vroeg gebombardeerd door de Verenigde Staten, Frankrijk en Groot-Brittannië. Met raketten werden drie doelen aangevallen.  

    <p>President Donald Trump kondigde de bombardementen rond 3:00 uur Nederlandse tijd aan. Kort daarna kwamen er berichten uit Syrië over explosies. De aanval heeft nog geen halfuur geduurd.</p>
<h3>Waarom vond de aanval plaats?</h3>
<p>De bombardementen zijn een reactie op de <a href="https://original.sevendays.nl/nieuws/vragen-over-gifgasaanval-syri%C3%AB">aanval met gifgas</a> op de stad Douma van vorig weekend. Waarschijnlijk zat de Syrische president Assad achter die aanval. President Trump hoopt dat deze nieuwe aanval ervoor zorgt dat Syrië stopt met het maken en gebruiken van chemische wapens. 'Ik geloof dat het een zeer krachtige boodschap geeft om Assad ervan te weerhouden om het opnieuw te doen', zei James Mittis, de Amerikaanse minister van Defensie. </p>
<h3>Wat werd er gebombardeerd?</h3>
<p>De raketten hebben drie doelen geraakt, die alle drie te maken hebben met chemische wapens. Het eerste doel was een wetenschappelijk onderzoekscentrum in de buurt van Damascus. Het tweede doel was een wapenopslag bij de Syrische stad Homs, waar onder meer het gifgas zou zijn opgeslagen. Het derde doel was een opslag- en commandocentrum, vlakbij het tweede doel.</p>
<p><iframe allowfullscreen="true" allowtransparency="true" frameborder="0" height="315" scrolling="no" src="https://www.facebook.com/plugins/video.php?href=https%3A%2F%2Fwww.facebook.com%2Fnos%2Fvideos%2F2170947072920839%2F&amp;show_text=0&amp;width=560" width="560"></iframe></p>
<h3>Hoe wordt erop gereageerd?</h3>
<p>President Trump haalde zaterdagochtend hard uit naar de Russische president. 'Poetin heeft gefaald', zei hij. Volgens Trump beloofde president Poetin jaren geleden al om een einde te maken aan chemische wapens in Syrië. 'De aanval van Assad en de tegenaanval van vandaag zijn een direct resultaat van het falen van Poetin.' Rusland heeft woedend gereageerd. De Russische ambassadeur in de Verenigde Staten, Anatoly Antonov, liet weten dat Amerika president Poetin erg heeft beledigd, door hem aan te spreken op de chemische wapens in Syrië.</p>  
