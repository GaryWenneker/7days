---
id: e04e9ef546c74e23981f6325f9978d13
type: nieuws
layout: post
title: "Pete Buttigieg: profiel van een presidentskandidaat"
permalink: /nieuws/pete-buttigieg-profiel-van-een-presidentskandidaat/
date: 2022-05-11T19:16:41.067Z
author: 7biA1WiYB
excerpt: "Pete Buttigieg is nog maar net oud genoeg om mee te doen aan de race om het presidentschap in de VS. Daarvoor moet je minstens 35 jaar zijn. Toch won hij onverwacht de eerste Democratische voorverkiezingen in Iowa. En bij die van New Hampshire werd hij tweede. Wie is deze burgemeester met die moeilijke achternaam?   "
seo:
  description: "Pete Buttigieg: profiel van een presidentskandidaat"
  title: "Pete Buttigieg: profiel van een presidentskandidaat"
---
Pete Buttigieg is nog maar net oud genoeg om mee te doen aan de race om het presidentschap in de VS. Daarvoor moet je minstens 35 jaar zijn. Toch won hij onverwacht de eerste Democratische voorverkiezingen in Iowa. En bij die van New Hampshire werd hij tweede. Wie is deze burgemeester met die moeilijke achternaam?   

    <p>Pete Buttigieg groeide op in Indiana als zoon van twee hoogleraren. Zijn vader, een immigrant uit Malta, was professor in de literatuurwetenschappen, zijn moeder taalkundige. Buttigieg, die zeven talen vloeiend spreekt, heeft zijn talenknobbel dus niet van een vreemde. Vanwege zijn uitmuntende schoolresultaten kreeg hij een beurs voor Harvard. Daar studeerde hij met hoge cijfers af in Literatuur en Geschiedenis. Een uitwisseling met de Universiteit van Oxford gaf hem ervaring in Europa. Terug in de Verenigde Staten ging hij als consultant werken voor verschillende bedrijfsadviesbureaus.</p>
<h3> Uit de kast </h3>
<p>Interesse in politiek had hij altijd al. Hij was actief lid van de Democratische Partij en in 2010 werd hij gekozen tot burgemeester van zijn woonplaats South Bend. Hij was toen 28. Tijdens zijn campagne voor het burgemeesterschap had hij al aangekondigd dat de kans bestond dat hij tussentijds een paar maanden weg zou moeten om op militaire missie te gaan. En dat gebeurde inderdaad. Als reserve-inlichtingenofficier van de marine diende hij zeven maanden in Afghanistan. Hij werkte daar bij een eenheid die de drugshandel door de Taliban onderzocht. In het geval hij de missie niet zou overleven, schreef hij een brief aan het thuisfront. Daarin kwam hij als homo uit de kast. ‘Ik wilde niet herinnerd worden als een leugenaar’, zei hij achteraf in een interview. Hij hoopt nu dat hij daarmee andere mensen inspireert. </p>
<h3>Boot-egde-edge </h3>
<p>Ruim een jaar geleden kondigde Buttigieg aan dat hij president van de VS wil worden. Hij is daarmee één van de jongste presidentskandidaten ooit. Maar juist zijn leeftijd werkt misschien wel in zijn voordeel. Zijn grootste concurrenten Joe Biden en Bernie Sanders zijn allebei de zeventig ruim gepasseerd en veel Democraten vinden dat het tijd is voor een nieuwe generatie politici. Buttigiegs politieke speerpunten zijn het klimaat en de hervorming van de gezondheidszorg. Wat hij wel een beetje tegen zich heeft, is zijn naam. Die zorgt voor veel verwarring. Hij heeft vorig jaar al stickers en T-shirts laten drukken met de uitspraak: ‘Boot-edge-edge’ klinkt dat op zijn Engels, ‘Boet-etsch-etsch’ dus voor ons. Zelf merkte hij ooit op dat zijn naam door anderen al op 167 verschillende manier was uitgesproken. Van Bodicheck tot Butt and Egg. Gelukkig mag iedereen hem ook gewoon ‘mayor Pete’ noemen. Burgemeester Piet dus. En wie weet straks wel ‘president Pete’. </p>
<h3><em>Wist je dat… </em></h3>
<p>… Buttigieg twee jaar geleden trouwde met highschool-docent Chasten Glezman?<br>… hij Engels, Noors, Spaans, Arabisch, Italiaans, Maltees, Dari (gesproken in Afghanistan) en Frans spreekt?<br>… hij de tweede voorverkiezing in de staat New Hampshire nét niet won. De winnaar werd nu wel Bernie Sanders.</p>  
