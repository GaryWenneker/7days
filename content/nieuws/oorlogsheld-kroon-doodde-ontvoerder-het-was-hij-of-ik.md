---
id: 1d288619829648bbb0be017828eef55c
type: nieuws
layout: post
title: "Oorlogsheld Kroon doodde ontvoerder: 'Het was hij of ik'"
permalink: /nieuws/oorlogsheld-kroon-doodde-ontvoerder-het-was-hij-of-ik/
date: 2022-05-11T19:16:41.067Z
author: 7biA1WiYB
excerpt: "Oorlogsheld Marco Kroon blijkt in Afghanistan gevangen genomen te zijn door de Taliban. Na zijn vrijlating doodde Kroon zelf de leider van de groep.  "
seo:
  description: "Oorlogsheld Kroon doodde ontvoerder: 'Het was hij of ik'"
  title: "Oorlogsheld Kroon doodde ontvoerder: 'Het was hij of ik'"
---
Oorlogsheld Marco Kroon blijkt in Afghanistan gevangen genomen te zijn door de Taliban. Na zijn vrijlating doodde Kroon zelf de leider van de groep.  

    <p>‘Het was hij of ik’, schrijft Marco Kroon in een verklaring die het AD vandaag publiceert. Volgens Kroon was hij enkele weken eerder door deze man gevangen genomen. Hij is daarbij hardhandig ondervraagd, mishandeld en vernederd. De man probeerde te achterhalen wat Kroon in Afghanistan deed en wie hij was. Kroon gaf geen informatie prijs en wist zijn operatie geheim te houden, schrijft hij. Toen Kroon uiteindelijk werd vrijgelaten, maakte hij wekenlang jacht op de man. Niet met het doel om hem te doden, maar om hem gevangen te nemen.</p>
<h3>'Hij was dood'</h3>
<p>‘Op een avond, enkele weken na mijn vrijlating, trof ik de man uiteindelijk aan op een andere locatie dan waar ik hem verwachtte. Hij was ditmaal, anders dan toen hij en zijn mannen mij gevangennamen, gewapend met een AK-47. Hij was die avond ook niet alleen. Ik herkende de man uit duizenden. Toen ik uit mijn voertuig stapte om hem te gijzelen, herkende hij mij ook en hij greep naar zijn wapen. Het was op dat moment ‘hij of ik’. De man liet mij geen keuze. Ik realiseerde mij dat ik hem niet langer kon gijzelen en als gevangene kon meenemen. Ik moest nu aan mijn leven denken. Flitsen van zijn brute handelingen tijdens mijn gevangenschap kwamen in een klap weer allemaal naar boven. Ik greep in een reflex naar mijn wapen en vuurde gericht mijn hele magazijn leeg op het lichaam van de man. Hij was dood. Zijn collega was inmiddels gevlucht. Ik fouilleerde hem want ik wilde weten wie hij was en wat hij van mij en de operatie wist. Wat ik vond, was schokkend. De emotie die toen door mij heenging, zal ik nooit vergeten. Ik realiseerde mij dat ik zojuist een man had gedood diehoogstwaarschijnlijk verantwoordelijk was voor de verwoesting van vele levens. Een man die zeker niet had geaarzeld om mij op dat moment te doden.’ </p>
<h3>Geheim</h3>
<p>De verklaring die Kroon nu geeft, komt drie weken nadat hij al had opgebiecht tien jaar lang met een geheim te hebben rond gelopen. Toen wilde hij niet vertellen wat er precies was gebeurd.</p>
<p>Majoor Marco Kroon kreeg in 2009 de militaire Willems-Orde. Een heel bijzondere dapperheidsprijs die op dat moment al zestig jaar niet was uitgereikt. Later moest Kroon voor de rechter verschijnen omdat hij verdacht werd van drugs- en wapenbezit. Van drugsbezit is hij vrijgesproken.</p>  
