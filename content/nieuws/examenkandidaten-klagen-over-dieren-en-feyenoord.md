---
id: 44c801c5f017493faf1d8e502621d5a5
type: nieuws
layout: post
title: "Examenkandidaten klagen over dieren en Feyenoord"
permalink: /nieuws/examenkandidaten-klagen-over-dieren-en-feyenoord/
date: 2022-05-11T19:16:41.067Z
author: 7biA1WiYB
excerpt: "Klachten over te moeilijke vragen en te lange examens krijgen ze bij Landelijk Aktie Komitee Scholieren (LAKS) aan de lopende band. Maar van deze zeven klachten kijken ze zelfs daar vreemd op.  "
seo:
  description: "Examenkandidaten klagen over dieren en Feyenoord"
  title: "Examenkandidaten klagen over dieren en Feyenoord"
---
Klachten over te moeilijke vragen en te lange examens krijgen ze bij Landelijk Aktie Komitee Scholieren (LAKS) aan de lopende band. Maar van deze zeven klachten kijken ze zelfs daar vreemd op.  

    <p>Sterre Teunissen is woordvoerder bij LAKS en verzamelde de zeven meest vreemde klachten uit de eerste examenweek. </p>
<h3>1. Dat ruikt lekker!</h3>
<p>Een eindexamenkandidaat uit Amsterdam heeft geklaagd over de geur van een Binas. De middelbare school had voor alle leerlingen spiksplinternieuwe Binas-boeken klaargelegd. Maar een vwo’er had dinsdag waarschijnlijk liever zijn eigen exemplaar meegenomen voor zijn examen natuurkunde. Zijn klacht? De nieuwe Binas rook te lekker.</p>
<h3>2. Feyenoord</h3>
<p>Niet één, niet twee, maar een heleboel klachten over Feyenoord. Veel eindexamenkandidaten hebben geklaagd over de examens van maandag. Want ja, die waren tegelijk met de huldiging van Feyenoord. Ook in Rotterdam werd er veel geklaagd over de huldiging. Niet alleen omdat veel scholieren er niet bij konden zijn, maar ook omdat ze last hadden van het feestlawaai.</p>
<p><div class="media media-element-container media-default"><div id="file-417407" class="file file-image file-image-png">

        
  
  <div class="content">
    <img alt="Feyenoord kampioen" title="Foto: ANP" height="717" width="1135" class="media-element file-default" data-delta="1" src="https://7dagen.netlify.app/sites/default/files/feyenoord%20feest.png">  </div>

  
</div>
</div>
<h3>3. Spinnen? Waar?</h3>
<p>Een examen maken als je bang bent voor spinnen? Moet geen probleem zijn, denk je misschien. Totdat je jouw grootste angst voor je neus ziet liggen. Het gebeurde maandag in Alphen aan de Rijn tijdens het examen biologie. Een havo-kandidate schrok zo erg toen ze een afbeelding van een spin tegenkwam, dat ze zich daarna niet meer op de rest van het examen kon concentreren.</p>
<h3>4. Wie zet de pauw uit?</h3>
<p>Eindexamenkandidaten van een school in Schiedam klagen deze week over geluidsoverlast. Niet vanwege het verkeer scholieren in de kantine. Nee, het lawaai komt van een pauw die naast de examenruimte rondloopt. Veel kandidaten lieten weten last te hebben van het dier.</p>
<p><div class="media media-element-container media-default"><div id="file-417410" class="file file-image file-image-png">

        
  
  <div class="content">
    <img alt="Pauw" title="Foto: Pexels" height="742" width="1137" class="media-element file-default" data-delta="1" src="https://7dagen.netlify.app/sites/default/files/pauw%20pexels.png">  </div>

  
</div>
</div>
<h3>5. Op wespenjacht</h3>
<p>Na de spin en pauw, zorgde nog een dier voor overlast afgelopen week. Een wesp! Het dier vloog afgelopen donderdag in Grave een examenruimte binnen. Een surveillant zag het insect, greep een Binas van één van de kandidaten en ging achter de wesp aan. Het beestje kwam terecht op een andere surveillant. Met de Binas en een etui van een andere kandidaat lukte het de twee samen om de wesp dood te slaan. Maar die achtervolging zorgde wel voor een boel overlast bij de ploeterende scholieren.</p>
<h3>6. Kinderen voor Kinderen</h3>
<p>Ben je net lekker bezig, word je gestoord door één of ander muziekje van vroeger. Het overkwam eindexamenkandidaten uit Nieuw-Vennep vrijdag. Tijdens het examen klonk er plotseling een liedje van Kinderen voor Kinderen door de luidsprekers. Grote kans dat veel scholieren het nummer daarna maar moeilijk uit hun hoofd konden krijgen. Welk liedje het was is niet duidelijk, misschien wel deze:</p>
<p><div class="media media-element-container media-default"><div id="file-417412" class="file file-video file-video-youtube">

        <h2 class="element-invisible"><a href="/files/kinderen-voor-kinderen-1-waanzinnig-gedroomd">Kinderen voor Kinderen 1 - Waanzinnig gedroomd</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="Kinderen voor Kinderen 1 - Waanzinnig gedroomd" src="https://www.youtube.com/embed/RSO1Dm8EdQw?wmode=opaque&controls=" name="Kinderen voor Kinderen 1 - Waanzinnig gedroomd" frameborder="0" allowfullscreen="">Video van Kinderen voor Kinderen 1 - Waanzinnig gedroomd</iframe>
</div>
  </div>

  
</div>
</div>
<h3>7. Laat ons met rust!</h3>
<p>Zo’n examen waarbij alles misgaat. Een groep eindexamenkandidaten in Nijmegen had het zwaar dinsdag. Continu werden de scholieren uit hun concentratie gehaald. Zes keer ging er een autoalarm af en één keer werd de groep gestoord door een piepende stopwatch. Het apparaat bleek in een afgesloten kast te liggen, maar werd even later stopgezet. Daarna ging er nog een telefoon af (van een kandidaat nog wel) en werd buiten de glasbak geleegd. Dat duurde maar liefst een kwartier en zorgde voor veel herrie.</p>
<p> </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
