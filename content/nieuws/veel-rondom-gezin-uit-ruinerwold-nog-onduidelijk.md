---
id: b3bd15ed8d0b416bb51a2bbab719ea26
type: nieuws
layout: post
title: "Veel rondom gezin uit Ruinerwold nog onduidelijk"
permalink: /nieuws/veel-rondom-gezin-uit-ruinerwold-nog-onduidelijk/
date: 2022-05-11T19:16:41.067Z
author: 7biA1WiYB
excerpt: "Over het gezin dat vorige week door de politie in een boerderij in het dorp Ruinerwold werd gevonden, is nog steeds veel onbekend. Bijvoorbeeld waarom de vader daar precies met zes kinderen afgescheiden van de buitenwereld leefde.  "
seo:
  description: "Veel rondom gezin uit Ruinerwold nog onduidelijk"
  title: "Veel rondom gezin uit Ruinerwold nog onduidelijk"
---
Over het gezin dat vorige week door de politie in een boerderij in het dorp Ruinerwold werd gevonden, is nog steeds veel onbekend. Bijvoorbeeld waarom de vader daar precies met zes kinderen afgescheiden van de buitenwereld leefde.  

    <p><strong>Wat gebeurde er nadat het gezin was gevonden?</strong></p>
<p>De <a href="https://7dagen.netlify.app/nieuws/man-en-jongeren-jarenlang-afgesloten-kelder" target="_blank">vader (67) die met zijn zes kinderen</a> (tussen 18 en 25 jaar) jarenlang in een afgelegen boerderij in Drenthe woonde, werd donderdag gearresteerd. Omdat hij gezondheidsproblemen heeft, is hij opgenomen in een gevangenisziekenhuis in Scheveningen. De rechter besloot vandaag dat hij in ieder geval nog twee weken in voorarrest moet blijven.</p>
<p>Een andere man (58) werd vorige week ook gearresteerd. Hij kwam vaak op het terrein van de boerderij en zou geweten hebben dat het gezin daar verbleef. Mogelijk woonde de familie al sinds 2010 in de boerderij, maar dat is niet zeker omdat het niet ingeschreven staat bij de gemeentelijke basisadministratie. De moeder was al overleden voordat het gezin in Ruinerwold kwam wonen.</p>
<p><strong>Waarom zijn de mannen gearresteerd?</strong></p>
<p>De mannen werden opgepakt op verdenking van 'het medeplegen van wederrechtelijke vrijheidsberoving en het benadelen van de gezondheid van anderen'. Dat betekent dat de jongeren waarschijnlijk niet naar buiten mochten als ze dat wilden. Ook zorgden ze er niet voor dat de tieners naar school konden of naar een dokter. De twee mannen worden ook beschuldigd van het witwassen van illegaal verdiend geld. Waarom de vader zijn kinderen verborgen hield en waarom niemand iets over hun geïsoleerde leven wist, is nog onbekend.</p>
<p>Journalisten van <a href="https://www.volkskrant.nl/nieuws-achtergrond/in-zijn-boerderij-in-ruinerwold-schreef-gerrit-jan-van-d-aan-zijn-eigen-evangelie-op-internet~b63226b7/" target="_blank"><em>de Volkskrant</em></a> schrijven dat de vader op internet over zijn 'eigen paradijs' schreef, daarin zou voor de 'boze buitenwereld' geen plaats zijn. Zijn geloofsovertuigingen haalde hij uit allerlei religieuze en spirituele stromingen.</p>
<p><strong>Hoe gaat het nu met de zes jongeren?</strong><br>De kinderen van de 67-jarige man zijn ergens ondergebracht en krijgen hulp. Hoe het met ze gaat, is onbekend.</p>  
