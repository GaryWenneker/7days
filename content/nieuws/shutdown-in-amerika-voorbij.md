---
id: ca538363799c4e25aa0fb13147652e8a
type: nieuws
layout: post
title: "Shutdown in Amerika voorbij"
permalink: /nieuws/shutdown-in-amerika-voorbij/
date: 2022-05-11T19:16:41.067Z
author: 7biA1WiYB
excerpt: "In Amerika kunnen alle ambtenaren weer aan het werk. De shutdown van de overheid is na drie dagen weer voorbij. President Donald Trump zette daar maandag een handtekening voor.  "
seo:
  description: "Shutdown in Amerika voorbij"
  title: "Shutdown in Amerika voorbij"
---
In Amerika kunnen alle ambtenaren weer aan het werk. De shutdown van de overheid is na drie dagen weer voorbij. President Donald Trump zette daar maandag een handtekening voor.  

    <p>Amerikaanse overheidskantoren, maar ook pretparken en musea, gingen vrijdagavond dicht omdat de twee grootste politieke partijen het niet met elkaar eens werden. De Republikeinen en de Democraten hadden <a href="https://7dagen.netlify.app/nieuws/het-witte-huis-tijdelijk-telefonisch-onbereikbaar">ruzie</a> over de verdeling van geld en de toekomst van de <em>Dreamers. </em>Dat zijn zo’n 800.000 jongeren die als kind met hun ouders illegaal naar Amerika kwamen. Ze zijn opgegroeid in Amerika en kennen het land waar ze geboren zijn vaak helemaal niet.</p>
<h3>Oplossing</h3>
<p>De Democraten willen dat de <em>Dreamers</em> mogen blijven. De Republikeinse regering van president Trump wil dat ze uitgezet worden. De Democraten besloten daarom geen ‘ja’ te zeggen tegen een financieel plan van de Republikeinen en eisten eerst een oplossing voor de <em>Dreamers</em>. Deze ruzie zorgde voor de sluiting van veel overheidsgebouwen.</p>
<h3>Opgeven</h3>
<p>Gisteren gaven de Democraten hun eis op. Ze sloten met de Republikeinen een nieuwe deal over een tijdelijke begroting, op voorwaarde dat er wel een debat komt over de toekomst van de <em>Dreamers. </em>Veel Democraten mopperen. Ze vinden dat hun partij te snel heeft toegegeven.</p>  
