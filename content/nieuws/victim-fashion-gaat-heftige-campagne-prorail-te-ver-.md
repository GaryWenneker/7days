---
id: 33cc477131524866b7fceba26384d9f9
type: nieuws
layout: post
title: "Victim Fashion: gaat heftige campagne ProRail te ver? "
permalink: /nieuws/victim-fashion-gaat-heftige-campagne-prorail-te-ver-/
date: 2022-05-11T19:16:41.067Z
author: 7biA1WiYB
excerpt: "Ophef over een opvallende veiligheidscampagne van ProRail. Gisteren lanceerde de spoorbeheerder de 'kledinglijn' Victim Fashion: kapotte jassen en broeken die kopieën zijn van kledingstukken die slachtoffers droegen. Niet iedereen is blij met de confronterende campagne.  "
seo:
  description: "Victim Fashion: gaat heftige campagne ProRail te ver? "
  title: "Victim Fashion: gaat heftige campagne ProRail te ver? "
---
Ophef over een opvallende veiligheidscampagne van ProRail. Gisteren lanceerde de spoorbeheerder de 'kledinglijn' Victim Fashion: kapotte jassen en broeken die kopieën zijn van kledingstukken die slachtoffers droegen. Niet iedereen is blij met de confronterende campagne.  

    <p>Het doel van <em><a href="https://victim.fashion/" target="_blank">Victim Fashion</a></em> is om tieners nog bewuster te maken van de gevaren op en rond het spoor. En om ze wakker te schudden. Dat is hard nodig, vindt ProRail, want het totaal aantal dodelijke ongevallen op en rond het spoor stijgt de laatste jaren. Waar dit nog zes dodelijke slachtoffers waren in 2016, steeg dit naar twaalf in 2017 en zeventien in 2018. Onder die slachtoffers waren ook jongeren, valt te lezen op de website van ProRail, dat zich met deze campagne richt op jongeren van twaalf tot en met achttien jaar.</p>
<p><em>(Tekst loopt door onder de foto)</em></p>
<p><div class="media media-element-container media-default"><div id="file-536810" class="file file-image file-image-jpeg">

        
  
  <div class="content">
    <img alt="rugtas Fashion Victim" title="Foto: ProRail" height="1067" width="1600" class="media-element file-default" data-delta="2" src="https://7dagen.netlify.app/sites/default/files/RUGTAS_DETAIL_02.jpg">  </div>

  
</div>
</div>
<h3>Bewustzijn</h3>
<p>Op de website van Victim Fashion staan dertien toegetakelde kledingstukken afgebeeld. Als je daarop klikt, zie je wie de outfit droeg en hoe hij of zij om het leven is gekomen of gewond is geraakt. Door het delen van deze verhalen hoopt ProRail jongeren ervan bewust te maken dat nog éven snel onder de spoorbomen doorkruipen of snel over het spoor lopen levensgevaarlijk is. 'Zorg dat jouw kleding niet in deze collectie belandt', waarschuwt ProRail. Ook hebben verschillende bekende gezichten zich aan de campagne verbonden. 'Fashionista' Lizzy van der Ligt, presentatrice Gwen van Poorten en YouTuber Govert Sweep zijn ambassadeurs.</p>
<h3>Afschuw</h3>
<p>Maar niet overal zijn ze van deze heftige campagne gediend. Afschuwelijk, vinden ze bij de NS. De beelden zouden machinisten en conducteurs aan de traumatische ervaringen herinneren. Marjan Rintel, directeur operatie NS, snapt het belang van de campagne, zegt ze. Maar met de vorm is ze het allesbehalve eens: 'Ik heb aan de directie van ProRail onze verbazing, ongenoegen en afschuw geuit.'</p>
<p><div class="media media-element-container media-default"><div id="file-536809" class="file file-image file-image-jpeg">

        
  
  <div class="content">
    <img alt="Victim Fashion ProRail" title="Foto: ProRail" height="1905" width="1429" class="media-element file-default" data-delta="1" src="https://7dagen.netlify.app/sites/default/files/JEANS_JACK_BACK_corr.jpg">  </div>

  
</div>
</div>  
