---
id: 2383c9409465444784b000de47a16b99
type: nieuws
layout: post
title: "Jongere van het Jaar 2019 is... Emre Hoogduijn (18)"
permalink: /nieuws/jongere-van-het-jaar-2019-is-emre-hoogduijn-18/
date: 2022-05-11T19:16:41.067Z
author: 7biA1WiYB
excerpt: "Emre Hoogduijn (18) is zondagmiddag uitgeroepen tot 7Days Jongere van het Jaar 2019. Hij kreeg de prijs uit handen van acteur Bilal Wahib.  "
seo:
  description: "Jongere van het Jaar 2019 is... Emre Hoogduijn (18)"
  title: "Jongere van het Jaar 2019 is... Emre Hoogduijn (18)"
---
Emre Hoogduijn (18) is zondagmiddag uitgeroepen tot 7Days Jongere van het Jaar 2019. Hij kreeg de prijs uit handen van acteur Bilal Wahib.  

    <p>Emre versloeg <a href="https://7dagen.netlify.app/nieuws-entertainment-lifestyle/de-genomineerden-voor-jongere-van-het-jaar-2019" target="_blank">andere genomineerden</a> sprintster N'ketia Seedo, activiste Ambrien Moeniralam, klimaatstaker Stijn Warmenhoven, TikTokker Sara Dol, acteur Shahine El-Hamus en rapper Stien den Hollander. 'Ik vond de nominatie al een hele eer, maar om nu ook echt te winnen... dat stijgt boven alles uit', reageerde de winnaar. 'En ik wil zeggen dat ook alle andere genomineerden deze prijs verdienen. Samen bouwen we aan een toekomst. Als ik zo naar ze kijk, dan wordt dat een mooie toekomst.'</p>
<h3>Pakjesavond</h3>
<p>Emre Hoogduijn (18) helpt niet-westerse jongeren met hun coming-out. Op pakjesavond 2017 vertelde Emre aan zijn familie dat hij op jongens valt. Vóór die tijd had hij het niet aan zichzelf willen toegeven. Het idee dat het eigenlijk niet kon, vanwege zijn deels Turkse komaf, zat te diep. Maar als Emre eerder een (niet-westers) voorbeeld had gehad, was hij misschien al veel eerder uit de kast gekomen. Daarom helpt hij nu andere jonge LHBTI+’ers. Via social media kunnen ze met hem in gesprek gaan.</p>
<h3>Jongere van het Jaar</h3>
<p>De <em>7Days </em>Jongere van het Jaar-verkiezing werd voor de tiende keer gehouden. Eerder wonnen danseres <a href="https://7dagen.netlify.app/nieuws-identiteit-lifestyle/jongere-van-het-jaar-2018-chantal-de-boer" target="_blank">Chantal de Boer</a>, rolstoelschemer <a href="https://7dagen.netlify.app/nieuws-entertainment/jongere-van-het-jaar-2017-elke-van-achterberg" target="_blank">Elke van Achterberg</a>, Instagram-kunstenares <a href="https://7dagen.netlify.app/lifestyle-nieuws/annegien-17-7days-jongere-van-het-jaar-2016" target="_blank">Annegien Schilling</a>, beautyvlogger Joy, YouTube-duo Cinemates en blogger Jiami Jongejan. Ook dj's Martin Garrix en Julian Jordan waren ooit genomineerd.</p>
<p><em>In 7Days van vrijdag 6 december lees je een uitgebreid interview met Emre.</em></p>  
