---
id: 56673edcf6cd4c5fa94cccfdd723122e
type: nieuws
layout: post
title: "'Niemand in mijn familie had iets met motorsport'"
permalink: /nieuws/niemand-in-mijn-familie-had-iets-met-motorsport/
date: 2022-05-11T19:16:41.067Z
author: 7biA1WiYB
excerpt: "Dit seizoen doet motortalent Bo Bendsneyder (17) voor het eerst mee de grote jongens. En hoe! Afgelopen weekend haalde hij met een derde plek voor het eerst het podium in de Moto3-klasse, de derde klasse van de motorsport. 7Days sprak de 'Max Verstappen van de motorsport' al in maart na zijn debuut in die klasse. ‘Je moet vroeg beginnen als je de top wilt halen.’  "
seo:
  description: "'Niemand in mijn familie had iets met motorsport'"
  title: "'Niemand in mijn familie had iets met motorsport'"
---
Dit seizoen doet motortalent Bo Bendsneyder (17) voor het eerst mee de grote jongens. En hoe! Afgelopen weekend haalde hij met een derde plek voor het eerst het podium in de Moto3-klasse, de derde klasse van de motorsport. 7Days sprak de 'Max Verstappen van de motorsport' al in maart na zijn debuut in die klasse. ‘Je moet vroeg beginnen als je de top wilt halen.’  

    <p><strong>Een veertiende plek en twee punten voor het WK-klassement bij je debuut. Ben je tevreden?</strong><br>‘Mijn doelstelling was een plek in de top 15, dus ja. Al voelt het dubbel. Ik was iets te rustig begonnen en had mee kunnen doen om de top 10. Een paar dagen voor de wedstrijd voelde ik geen spanning, maar toen ik aan de start stond wel. Het was mijn eerste keer met de grote mannen.’</p>
<p><strong>Een goed begin is het halve werk. Wat is jouw doel voor de rest van het seizoen?</strong><br>‘Het doel voor dit jaar was eigenlijk eerst ervaring opdoen en dan aan het einde WK-punten halen. Nu hoop ik aan het eind van het seizoen in de top 10 van de Moto3- races mee te kunnen doen. Dat zou voor mij hetzelfde betekenen als het podium in een lagere klasse.’</p>
<p><strong>In die lagere klassen heb je al veel gewonnen, zoals vijf NK’s en vorig jaar de Red Bull MotoGP Rookies Cup. Waar komt dat talent vandaan?</strong><br>‘Niemand in mijn familie had iets met motorsport maar toen ik vijf was, kocht mijn vader een mini-bike voor me. Hij had ons buurmeisje met eentje gezien. Het viel mensen op dat ik best aardig reed. Ik ben toen op kartbanen gaan rijden en daarna aan wedstrijden mee gaan doen. Zo ben ik er in gerold.’</p>
<p><strong>Op je vijfde al op een motor. Is dat niet wat jong?</strong><br>‘Je moet vroeg beginnen als je de top wilt halen. In Nederland heb je tegenwoordig veel verschillende klassen, dat is perfect. Die heb ik allemaal doorlopen en ik ben er kampioen in geworden. Tijdens mijn eerste seizoen in de Rookies Cup in 2014 wist ik dat ik hier mijn beroep van wil maken.’</p>
<p><strong>Dat betekent dat je uiteindelijk de hoogste klasse, de MotoGP wilt halen. </strong><br>‘Ja, maar dat is nog een lange weg. Mijn carrière begint nu pas. Mijn teambaas vindt dat ik eerst twee jaar in de Moto3 moet rijden en dan de overstap moet maken naar de Moto2, de klasse onder de MotoGP. Eigenlijk ben ik met mijn 1.80 meter te lang voor de Moto3. De meeste rijders zijn kleiner, wat beter is voor de aerodynamica. Het zit zo dicht op elkaar, dat het op zulke kleine details aankomt. In de Moto2 is dat, door het grotere formaat van de motor, geen probleem meer.’ </p>
<p><strong>Motorsport.com noemde je de Max Verstappen van de motorsport genoemd. Wat vind je daarvan?</strong><br>‘Het is een compliment, maar ik zie het iets anders. Als je zijn status in de autosport naar mijn sport zou vertalen, rijdt hij al MotoGP. Daarvoor moet ik dus nog wel wat stappen maken.’</p>
<p><em>Dit interview verscheen in de 7Days van 25 maart 2016. Foto: Red Bull</em></p>
<p><em>Altijd op de hoogte blijven van nieuws dat voor jongeren interessant is? Meld je aan voor onze gratis <a href="https://7dagen.netlify.app/whatsapp" target="_blank">WhatsApp-dienst</a>, download onze <a href="https://7dagen.netlify.app/lifestyle/nieuw-de-gratis-7days-app" target="_blank">gratis nieuws-app</a> of neem een <a href="https://abonneren.sevendays.nl/abonneren/abonnementen" target="_blank">proefabonnement </a>op 7Days!</em></p>  
