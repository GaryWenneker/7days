---
id: e66de36baad94f93b2f8b675fbf8c075
type: nieuws
layout: post
title: "Genomineerd: Jesse Bleekemolen"
permalink: /nieuws/genomineerd-jesse-bleekemolen/
date: 2022-05-11T19:16:41.067Z
author: 7biA1WiYB
excerpt: "Wie wordt eind volgende week 7Days Jongere van het Jaar? Welke Nederlandse tiener heeft in 2015 écht iets bijzonders bereikt? Een van de genomineerden is filmmaker Jesse Bleekemolen (18). We liepen in augustus een dag mee op zijn filmset. Dat interview kun je hieronder teruglezen. Stemmen op Jesse kan trouwens hier.  "
seo:
  description: "Genomineerd: Jesse Bleekemolen"
  title: "Genomineerd: Jesse Bleekemolen"
---
Wie wordt eind volgende week 7Days Jongere van het Jaar? Welke Nederlandse tiener heeft in 2015 écht iets bijzonders bereikt? Een van de genomineerden is filmmaker Jesse Bleekemolen (18). We liepen in augustus een dag mee op zijn filmset. Dat interview kun je hieronder teruglezen. Stemmen op Jesse kan trouwens hier.  

    <p><strong>'Ik werk hier zeven dagen per week aan' </strong><br><br>Hij vond het raar dat niemand een speelfilm maakte over zinloos geweld. Dus deed Jesse (17) het zelf maar. Volgend jaar draait <em>FATAAL</em> in de bioscopen en wordt de film gebruikt in lespakketten. <em>7Days</em> liep zaterdag met hem mee op ‘zijn’ set.</p>
<p>De ochtendzon valt precies op de enorme villa in Aerdenhout waar de opnames vandaag plaatsvinden. Op het terras achter het huis bouwen camera- en geluidsmensen de set op. In het tuinhuis staan rekken met kleding en wordt koffie gezet door de cateringdame. Acteurs Harry Piekema en Priscilla Knetemann nemen hun dialoog nog even door. ‘En nu heeft mijn zoon een meisje dat elke vergelijking met een dweil kan doorstaan’, zegt Piekema. ‘Eén ding beloof ik u wel’, antwoordt Knetemann. ‘Ik krijg Milan weer terug.’ Jesse loopt druk heen en weer met een stapel papier in zijn handen. <br><br><strong>Slachtoffers</strong><br>Vorig jaar maakte Jesse, samen met Stijn van Dongen (15) met wie hij een filmbedrijf runt, een voorlichtingsfilm over zinloos geweld. Ze wilden mensen laten nadenken over het onderwerp. ‘Maar ik was er niet zo tevreden over omdat het te snel af moest’, vertelt Jesse. Er moest een speelfilm komen, vond hij. Hij interviewde slachtoffers om zich in te kunnen leven in hun situatie. Daarna begon hij aan een scenario. ‘Ik wilde het verhaal vanuit het standpunt van een slachtoffer vertellen.’ Later vroeg hij Dick van den Heuvel (<em>Spijt!</em>) om het scenario verder te schrijven. De regie en productie neemt hij zelf voor zijn rekening. ‘Ik werk hier zeven dagen per week aan.’ </p>
<p><div class="media media-element-container media-default"><div id="file-12936" class="file file-video file-video-youtube">

        <h2 class="element-invisible"><a href="/files/wordt-jesse-7days-jongere-van-het-jaar-2015">Wordt Jesse 7Days Jongere van het Jaar 2015?</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Wordt Jesse 7Days Jongere van het Jaar 2015?" src="https://www.youtube.com/embed/78YRaEC0aDM?wmode=opaque&controls=" name="Wordt Jesse 7Days Jongere van het Jaar 2015?" frameborder="0" allowfullscreen="">Video van Wordt Jesse 7Days Jongere van het Jaar 2015?</iframe>
</div>
  </div>

  
</div>
</div>
<p>Iedereen die meewerkt, doet dat belangeloos, dus ze verdienen er niets mee. Stijn moest een stapje terug doen omdat hij het te druk had met school, maar is nog wel producent. Volgend jaar moet <em>FATAAL</em> in de bioscoop draaien en wordt-ie meegestuurd met lespakketten. ‘Ook komt er een theatertour met een interactieve show rondom de film’, vertelt Jesse. ‘Blijkbaar is dit een verhaal dat verteld moet worden. Ik vind het eigenlijk raar dat niemand dat nog heeft gedaan.’<br><br><strong>Dweil</strong><br><em>FATAAL</em> gaat over Milan, die een eigen nachtclub begint. Het contact met zijn vader, die gespeeld wordt door Harry Piekema, is niet best. Op een avond wordt Milan zo erg in elkaar geslagen door een groep jongens die zijn club zijn uitgezet dat hij in een rolstoel belandt. In de scène die vandaag gedraaid wordt, moet zijn vriendin Sophie (Priscilla Knetemann) zijn vader dat vertellen en krijgt ze een enorm botte reactie.</p>
<p>Jesse bekijkt het terras waar de scène zich straks afspeelt. ‘Komen ze uit deze deur?’ wil hij weten. De cameravrouw knikt. ‘Ik wil liever dat ze uit die andere deur komen’, zegt hij. Aan de andere kant van de tuin loopt Piekema het tuinhuisje in en verkleed hij zich. ‘En nu heeft mijn zoon een meisje dat elke vergelijking met een dweil kan doorstaan’, mompelt hij. Als iedereen klaar is, is het tijd voor een testopname. Knetemann loopt in haar badjas de set op, Piekema heeft zich in een keurig pak gehesen. Jesse wijst aan waar hij ze wil hebben. ‘En actie!’</p>
<p>De vader van Milan leest de krant op zijn terras, als Sophie aan komt lopen. Ze hebben elkaar nog nooit ontmoet. Sophie vertelt hem wat er gebeurd is met zijn zoon. ‘Iedereen is slachtoffer van zijn eigen keuzes’, reageert de vader. ‘Dat ben ik niet met u eens’, antwoordt Sophie. Er volgt een korte woordenwisseling over een heerlijke lunch die de vader genuttigd had. ‘En nu heeft mijn zoon een meisje dat elke vergelijking met een dweil kan doorstaan’, zegt hij dan.</p>
<p><em>Is Jesse voor jou de Jongere van het Jaar?  Je kunt je stem uitbrengen op <a href="http://stemmenyandc.nl/sevendays/Jongere-van-het-Jaar-2015/submissions/new" target="_blank">deze </a>pagina. Let op: dat kan vandaag voor het laatst!</em></p>  
