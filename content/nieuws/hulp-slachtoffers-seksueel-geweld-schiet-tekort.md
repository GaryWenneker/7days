---
id: 411aab8cef7741cc8332f45e0effe737
type: nieuws
layout: post
title: "Hulp slachtoffers seksueel geweld schiet tekort"
permalink: /nieuws/hulp-slachtoffers-seksueel-geweld-schiet-tekort/
date: 2022-05-11T19:16:41.067Z
author: 7biA1WiYB
excerpt: "Seksuele intimidatie via social media of seksueel overschrijdend gedrag tussen jongeren onderling. Deze vormen van seksueel geweld komen veel voor, maar de overheid ziet ze nog te weinig als kindermishandeling. Het is één van de conclusies van een vandaag verschenen rapport.  "
seo:
  description: "Hulp slachtoffers seksueel geweld schiet tekort"
  title: "Hulp slachtoffers seksueel geweld schiet tekort"
---
Seksuele intimidatie via social media of seksueel overschrijdend gedrag tussen jongeren onderling. Deze vormen van seksueel geweld komen veel voor, maar de overheid ziet ze nog te weinig als kindermishandeling. Het is één van de conclusies van een vandaag verschenen rapport.  

    <p>Herman Bolhaar, Nationale Rapporteur Mensenhandel en Seksueel Geweld tegen Kinderen, schrijft in de <a href="https://www.nationaalrapporteur.nl/Publicaties/slachtoffermonitor-seksueel-geweld-tegen-kinderen-2017-2018.aspx" target="_blank">Slachtoffermonitor Seksueel geweld tegen kinderen 2017-2018</a>, dat de Nederlandse overheid tekort schiet in het bieden van de juiste hulp aan jongeren (tussen 12 en 16 jaar) die het slachtoffer zijn van seksueel geweld.</p>
<h3>Veiligheid</h3>
<p>Volgens Bolhaar zijn er wel instanties en organisaties voor deze problemen, maar ze zouden niet genoeg samen werken. Daarbij komt dat sommige vormen van seksueel geweld, bijvoorbeeld incidenten die zich online of tussen leeftijdsgenoten onderling afspelen, niet altijd als kindermishandeling worden gezien.</p>
<p>Het is een probleem dat in veel verschillende vormen veel slachtoffers maakt: 'Maar de gemene deler is: het recht op veiligheid en een gezonde ontwikkeling wordt geschaad.'</p>
<h3>Verborgen</h3>
<p>Cijfers van seksueel geweld tegen kinderen zijn lastig vast te stellen, omdat veel vormen van mishandeling en intimidatie verborgen blijven. In het rapport staan wel schattingen. Zo zou de helft van de meisjes in hun jeugd een strafbare vorm van fysiek seksueel geweld meemaken. Van de jongens krijgt 1 op de 5 te maken met een strafbare vorm van fysiek seksueel geweld.</p>
<h3>Praten</h3>
<p>Bolhaar doet daarom een oproep om over seksueel grensoverschrijdend gedrag te praten: thuis, op school, tussen jongeren onderling. 'Iedereen moet zich veilig voelen om erover te praten.’</p>  
