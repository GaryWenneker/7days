---
id: 77be4c3d46f54c9aa9e6995b2588ac47
type: nieuws
layout: post
title: "De aangifte van Sylvana Simons: zo zit het"
permalink: /nieuws/de-aangifte-van-sylvana-simons-zo-zit-het/
date: 2022-05-11T19:16:41.067Z
author: 7biA1WiYB
excerpt: "‘Jankneger’, ‘aap’ en ‘Zwarte Piet’. Presentatrice Sylvana Simons kreeg de laatste tijd de ene racistische opmerking na de andere naar haar hoofd geslingerd. Ook werd er een Facebookpagina geopend die haar ‘uitzwaait’ op 6 december. Dinsdag maakte de presentatrice en politica bekend dat ze aangifte doet. Wat is hier aan de hand? Vijf vragen en antwoorden.  "
seo:
  description: "De aangifte van Sylvana Simons: zo zit het"
  title: "De aangifte van Sylvana Simons: zo zit het"
---
‘Jankneger’, ‘aap’ en ‘Zwarte Piet’. Presentatrice Sylvana Simons kreeg de laatste tijd de ene racistische opmerking na de andere naar haar hoofd geslingerd. Ook werd er een Facebookpagina geopend die haar ‘uitzwaait’ op 6 december. Dinsdag maakte de presentatrice en politica bekend dat ze aangifte doet. Wat is hier aan de hand? Vijf vragen en antwoorden.  

    <p><strong>1. Waarom zijn mensen zo boos op haar? </strong><br>Sylvana Simons is tegen Zwarte Piet. Ze vindt dat de Piet zoals-ie nu is, afgeschaft moet worden omdat het idee erachter (een dom zwart slaafje van een witte Sint) racistisch is. Dat legde ze bijvoorbeeld uit in tv-programma <a href="https://www.youtube.com/watch?v=UjL07rPmdp8" target="_blank">Pauw</a>. Het leverde haar veel boze reacties op van mensen die nogal veel waarde hechten aan de traditie van een zwárte Piet.</p>
<p>Toen ze onlangs ook nog eens bekendmaakte dat ze zich aansluit bij de politieke partij DENK, omdat ze wil strijden tegen racisme, waren de rapen helemáál gaar. </p>
<p><div class="media media-element-container media-default"><div id="file-19031" class="file file-image file-image-jpeg">

        
  
  <div class="content">
    <img alt="Sylvana Simons Denk Zwarte Piet" title="Foto: ANP" height="500" width="850" class="media-element file-default" src="https://7dagen.netlify.app/sites/default/files/sylvana%201.jpg">  </div>

  
</div>
</div><br><strong>2. Vanwaar die gare rapen?</strong><br>DENK is opgericht door twee Turks-Nederlandse Kamerleden (Tunahan Kuzu en Selçuk Öztürk). Die zijn in 2014 uit de PvdA gezet omdat ze kritiek hadden op minister Asscher (Sociale Zaken). Ze vonden dat hij te kritisch was tegenover Turkse organisaties. Asscher houdt die organisaties heel goed in de gaten omdat hij bang is dat de Turkse regering zich er ongezond veel mee bemoeit. De 'lange arm van de Turkse president Erdogan', wordt die grote invloed ook wel genoemd. Ook vonden de DENK-mensen <a href="http:///www.sevendays.nl/ebruumar">de arrestatie van de Nederlandse columniste Ebru Umar in Turkije</a> best een beetje begrijpelijk.
<p>Volg je het nog? Simpel gezegd wil Asscher niet dat Erdogan te veel macht krijgt. En critici zien DENK juist als een Erdogan-fanclubje.</p>
<p><strong>3. Wat zegt DENK zelf?</strong><br>Op hun site staat dat DENK zich inzet voor 'een verdraagzame samenleving.' Volgens de oprichters is de Nederlandse maatschappij verhard en rechtser geworden en moet dat anders. DENK zegt respectvol op te komen voor de belangen van alle inwoners van Nederland. Op Facebook heeft de partij al bijna 40.000 likes.  </p>
<p><b>4. Wat overkwam Simons?</b><br>Even terug naar de presentatrice. Nadat ze vertelde dat ze zich had aangesloten bij DENK, is de hel losgebroken. De Facebookpagina ‘Uitzwaaidag Sylvana Simons op 6 december' werd opgericht. ‘Alles wat door Nederlanders is gemaakt, of wat een traditie is, dat haat mevrouw Simons, dus bij dezen: wij hebben jou niet meer nodig in Nederland, ondankbaar persoon', zo staat op de pagina. </p>
<p>Naast een hoop likes (meer dan 19.000 aanwezigen, meer dan 25.000 geïnteresseerden) kwamen vreselijke beledigingen aan het adres van Simons voorbij. </p>
<p><strong>5. Wat kan justitie daartegen doen?</strong><br>Sylvana Simons doet aangifte, maakte ze dinsdag bekend. Daardoor kan het Openbaar Ministerie uitzoeken of er strafbare dingen zijn gedaan. 'Ik zie het als mijn plicht om aangifte te doen, want het bestrijden van onrecht begint altijd bij het melden hiervan', <a href="https://www.bewegingdenk.nl/rechtvaardige-samenleving/sylvana-simons-doet-aangifte-racisme" target="_blank">schreef </a>ze op de site van DENK. 'Het wordt tijd dat in onze samenleving het besef doordringt dat er één duidelijke rode lijn wordt getrokken: daders van discriminatie, seksisme en racisme worden aangegeven, opgespoord en bestraft. Dit besef kan alleen ontstaan als wij allemaal dapper genoeg zijn om van onrecht ook melding te maken.' </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
