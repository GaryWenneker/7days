---
id: 6bfab661746042609aa2047af847de19
type: nieuws
layout: post
title: "Gaat IS ook aanslagen plegen in Nederland?"
permalink: /nieuws/gaat-is-ook-aanslagen-plegen-in-nederland/
date: 2022-05-11T19:16:41.067Z
author: 7biA1WiYB
excerpt: "Met de aanslagen in Brussel afgelopen maart heeft terreurgroep IS weer van zich laten horen. Afgelopen november was Parijs al aan de beurt, en hoe. Is Nederland het volgende doelwit?   "
seo:
  description: "Gaat IS ook aanslagen plegen in Nederland?"
  title: "Gaat IS ook aanslagen plegen in Nederland?"
---
Met de aanslagen in Brussel afgelopen maart heeft terreurgroep IS weer van zich laten horen. Afgelopen november was Parijs al aan de beurt, en hoe. Is Nederland het volgende doelwit?   

    <p>Hoe groot is de kans dat terroristen aanslagen gaan plegen in ons land? Die vragen stelden we kort na 'Parijs' aan terrorisme-onderzoeker Daan Weggemans. De antwoorden kun je hieronder teruglezen.</p>
<p><strong>Een <a href="https://7dagen.netlify.app/aanslagen">onthoofding in Lyon</a>. Een mislukte <a href="https://7dagen.netlify.app/thalyshelden">aanslag op de Thalys</a>. De <a href="https://7dagen.netlify.app/nieuws/een-jaar-na-de-aanslag-op-charlie-hebdo">aanval op de redactie van Charlie Hebdo</a>. En de <a href="https://7dagen.netlify.app/nieuws/hoe-leef-je-verder-na-parijs">aanslagen in Parijs</a>. Waarom is Frankrijk dit jaar zo vaak het doelwit van jihadisten?</strong></p>
<p>‘Daar zijn meerdere redenen voor. Twee daarvan zijn het belangrijkst. De ene is dat er in Frankrijk relatief veel mensen wonen die sympathie hebben voor de ideeën van IS (zie onder, red.). Vooral in de trieste voorsteden van Parijs waar het leven zwaar is en de werkloosheid groot. Daar wonen veel islamitische jongeren die zich afgewezen voelen door de maatschappij. Zij zoeken een alternatief voor het leven dat ze nu leiden.'</p>
<p>'En sommigen denken dat IS dat betere leven kan bieden. Een eigen islamitische staat waar je wél gewaardeerd wordt. Tenminste, dat wil IS hen laten geloven. Bijvoorbeeld met gelikte video’s en internetglossy’s. Daarin lijkt het alsof jihadisten een glamourleven leiden en aanslagplegers worden geprezen. Onder invloed van onder andere dit soort dingen kunnen sommige mensen radicaliseren. Zij gaan geloven dat het in orde is om geweld te gebruiken om hun doel te bereiken. Veel van hen trekken naar Syrië om mee te strijden. Frankrijk heeft het hoogste aantal Syriëgangers van heel Europa. En, zegt IS, lukt het je niet om naar ons toe te komen: help ons dan door aanslagen te plegen in je eigen land.’</p>
<p class="p1"><strong>En de tweede reden?</strong><br>‘Frankrijk speelt een grote rol in de internationale strijd tegen IS. De Fransen deden al mee met het bombarderen van de terroristen in Irak. En sinds een paar weken voeren ze ook gerichte aanvallen uit op IS in Syrië. De aanslagen van vrijdag lijken pure wraakacties daarop. Dat zegt IS ook in de verklaring waarin de aanslagen worden opgeëist. De daders hebben contact gehad met IS in Syrië, lijkt nu.’</p>
<p class="p1"><div class="media media-element-container media-default"><div id="file-13355" class="file file-image file-image-jpeg">

        
  
  <div class="content">
    <img title="Foto AFP" height="3280" width="4928" class="media-element file-default" data-delta="1" src="https://7dagen.netlify.app/sites/default/files/AFP-35011499paris.jpg" alt="">  </div>

  
</div>
</div>
<p class="p1"><strong>Komt IS naar Nederland? Kunnen wij ook hier zulke aanslagen verwachten?</strong><br>‘Ik wilde dat ik nee kon zeggen. Maar de werkelijkheid is dat dit ook in Nederland kan gebeuren. We moeten ons realiseren dat er nu eenmaal een groep mensen is, een heel kleine groep trouwens op de hele wereldbevolking, die het niet met ons eens is en dat met geweld laat weten. Zij zijn het niet eens met onze manier van denken, onze vrijheden en democratie.'</p>
<p class="p1">'De terroristen vallen ook andere moslims aan. In Turkije, in Beiroet vorige week nog, in Syrië zelf. Iedereen die niet precies doet wat zij zeggen. Je kunt niet zeggen dat er nul aanslagen zullen komen. Er bestaat niet zoiets als absolute veiligheid.’</p>
<p class="p1"><strong>Hoe groot is de kans op een aanslag dan?</strong><br>‘Veel kleiner dan in Frankrijk. Nederland speelt maar een geringe rol in de strijd tegen IS. Bovendien zijn hier veel minder extremisten dan in Frankrijk. Wat ook helpt is dat we in Nederland veel doen aan het voorkomen van het radicaliseren. De Nederlandse politie en veiligheidsdiensten weten vaak wat er in de steden speelt. Ze praten veel met buurtbewoners, jongerenwerkers en ongeruste ouders. Dan kun je eerder ingrijpen, nog voordat er iets gebeurt. </p>
<p class="p1">'Dat is anders dan in Frankrijk (en België, red.). Daar heeft de politie meer afstand tot de bevolking. In de buitenwijken komen ze haast niet. Dus ja, er ís een kleine kans op een aanslag in Nederland. Maar de veiligheids-diensten letten goed op. Wat ook helpt, is te beseffen dat er hier de afgelopen jaren geen aanslagen zijn gepleegd. En dat de kans dat van alle zeven miljard aardbewoners net jij een aanslag meemaakt ontzettend piepklein is.’</p>
<p class="p1"><strong>Bestaat er een kans dat er IS-aanhangers tussen de grote vluchtelingenstroom verstopt zitten?</strong><br>‘De veiligheidsdiensten hebben laatst gezegd dat ze daar geen aanwijzingen voor hebben. Er wordt altijd geprobeerd de achtergrond van de vluchtelingen goed na te gaan. En je kunt er donder op zeggen dat dat onderzoek na deze aanslagen zo mogelijk nog grondiger wordt.’</p>
<p class="p1"><div class="media media-element-container media-default"><div id="file-13354" class="file file-image file-image-jpeg">

        
  
  <div class="content">
    <img title="Foto AFP" height="4016" width="6016" class="media-element file-default" data-delta="1" src="https://7dagen.netlify.app/sites/default/files/AFP-35045339theatre%20paris.jpg" alt="">  </div>

  
</div>
</div>
<p class="p1"><em>Vier dagen na de aanslagen stonden deze mensen in de rij om naar een theatershow in hartje Parijs te gaan.</em></p>
<p class="p1"><strong>‘We zijn in oorlog met IS’, zegt Rutte. En de Franse president Hollande zegt hetzelfde. Hij bombardeert Raqqa, de hoofdstad van IS in Syrië. Helpt dat?</strong><br>‘Deze discussie gaat nu een grote rol spelen. Je kunt zulk grof terrorisme niet onbestraft laten. Dus kom je in actie. Maar je moet daarbij altijd in je achterhoofd houden dat je het op deze manier nooit helemaal kunt uitroeien. Terreurgroep Al Qaida is ook niet helemaal weggegaan. Wel afgezwakt. Waar je aan de ene kant terroristen bombardeert, zullen er aan de andere kant altijd weer nieuwe bijkomen. Die dan weer wraak willen. Daarom is het goed om ook veel aandacht te besteden aan het voorkomen dat mensen radicaliseren. Dat kost veel tijd maar het werkt wel.'</p>
<p class="p1">'We moeten laten zien dat het helemaal niet zo heerlijk is in het kalifaat. En dat de vrijheid van een democratie wel fijn is. Een open samenleving waarin je helemaal jezelf mag zijn. Zonder dat de overheid of wie dan ook daar iets over te zeggen heeft. Dat is het heel erg waard om te verdedigen. Daarom moeten we nu niet bang worden en opeens alles gaan afsluiten. Dan hebben de terroristen hun zin. We moeten juist doorgaan met wat we doen. Eten in restaurants, luisteren naar muziek en samen op een terras zitten.’</p>
<p><em><strong>Meer weten over de aanslagen in Brussel? Lees in ons dossier:</strong><br>1. <a href="https://7dagen.netlify.app/nieuws/aanslagen-brussel-dit-weten-we-tot-nu-toe">Aanslagen in Brussel: dit weten we tot nu toe</a><br>2. <a href="https://7dagen.netlify.app/nieuws/aanslagen-brussel-dit-zijn-de-gevolgen">Aanslagen in Brussel: dit zijn de gevolgen</a><br>3. <a href="https://7dagen.netlify.app/nieuws/gaat-ook-aanslagen-plegen-nederland">Gaat IS nu ook aanslagen plegen in Nederland?</a><br>4. <a href="https://7dagen.netlify.app/nieuws/meike-19-brussel-ik-dacht-shit-dit-gaat-fout">Meike (19) in Brussel: 'Ik dacht: shit, dit gaat fout'</a><br>5. <a href="https://7dagen.netlify.app/nieuws/terreurgroep-voor-beginners">Terreurgroep IS voor beginners</a></em><br><em>6. <a href="https://7dagen.netlify.app/nieuws/7-tips-om-heftig-nieuws-beter-te-verteren">7 tips om heftig nieuws beter te verteren</a><br>7. <a href="https://7dagen.netlify.app/nieuws/brussel-kaarsjes-krijt-en-een-klopjacht">Brussel: kaarsjes, krijt en een klopjacht</a><br>8. <a href="https://7dagen.netlify.app/nieuws/mason-19-overleefde-boston-%C3%A9n-brussel">Mason (19) overleefde Boston én Brussel</a><br>9. <a href="https://7dagen.netlify.app/nieuws/belgi%C3%AB-wist-van-plannen-aanslag">'België wist van plannen aanslag'</a></em></p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuws-app</a> of neem een <a href="https://7dagen.netlify.app/abonnement">proefabonnement</a> op de papieren 7Days!</em></p>  
