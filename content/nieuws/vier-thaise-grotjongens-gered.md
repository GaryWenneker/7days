---
id: 42cad540a85f439ca5be88c664fed8d9
type: nieuws
layout: post
title: "Vier Thaise grotjongens gered"
permalink: /nieuws/vier-thaise-grotjongens-gered/
date: 2022-05-11T19:16:41.067Z
author: 7biA1WiYB
excerpt: "Goed nieuws uit Thailand! Vier van de dertien jongens die al ruim twee weken vastzitten in een grot, zijn vandaag gered door duikers.  "
seo:
  description: "Vier Thaise grotjongens gered"
  title: "Vier Thaise grotjongens gered"
---
Goed nieuws uit Thailand! Vier van de dertien jongens die al ruim twee weken vastzitten in een grot, zijn vandaag gered door duikers.  

    <p>Een <a href="https://nos.nl/liveblog/2240490-zeker-vier-thaise-jongens-gered-uit-grot-mogelijk-al-zes.html" target="_blank">journalist van de <em>NOS</em> </a>in Thailand vertelde dat het plan was om de sterkste jongens als eerste naar buiten te brengen.</p>
<h3>Duikers</h3>
<p>Tijdens de zware tocht werden de jongens begeleid door dertien duikers. Het eerste deel was het moeilijkste, want daarvoor moesten ze duiken in het water dat in de grot staat.</p>
<h3>Smal</h3>
<p>Elke jongen droeg een duikmasker en werd met touwen vastgemaakt aan twee reddingsduikers. Ze moesten door hele smalle spelonken zwemmen, zo smal dat je er eigenlijk alleen in je eentje doorheen kunt. Het laatste en droge deel van de ondergrondse weg naar de uitgang, zijn ze volgens <a href="https://edition.cnn.com/asia/live-news/thai-cave-rescue-live-intl/index.html" target="_blank"><em>CNN</em></a> gedragen door de duikers.</p>
<h3>Helikopter</h3>
<p>Twee jongens zijn daarna meteen met een helikopter naar het ziekenhuis gebracht. Volgens artsen waren enkele jongens tijdens hun verblijf in de grot erg verzwakt.</p>
<h3>Regen</h3>
<p>Reddingswerkers gaan vannacht, als het weer dag is in Thailand, opnieuw de grot in voor de achtergebleven negen jongens. Het wordt nog spannend, want voor de komende dagen worden hevige regenbuien verwacht. Als het water in de grot stijgt, moet de reddingsoperatie stilgelegd worden.</p>
<p>Lees <a href="https://7dagen.netlify.app/nieuws-video/video-thaise-grotjongens-maken-het-goed" target="_blank">hier</a> hoe de jongens in grot terecht kwamen.</p>  
