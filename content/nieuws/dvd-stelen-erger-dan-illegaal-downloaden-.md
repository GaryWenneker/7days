---
id: 9afb7be721714d47b3cfa39b7bceec57
type: nieuws
layout: post
title: "Dvd stelen erger dan illegaal downloaden "
permalink: /nieuws/dvd-stelen-erger-dan-illegaal-downloaden-/
date: 2022-05-11T19:16:41.067Z
author: 7biA1WiYB
excerpt: "Wat vind jij erger? Een dvd stelen uit een winkel, of een film of serie downloaden zonder ervoor te betalen?   "
seo:
  description: "Dvd stelen erger dan illegaal downloaden "
  title: "Dvd stelen erger dan illegaal downloaden "
---
Wat vind jij erger? Een dvd stelen uit een winkel, of een film of serie downloaden zonder ervoor te betalen?   

    <p>Uit <a href="https://saferinternetcenter.nl/1-op-de-6-nederlandse-jongeren-heeft-wel-eens-een-cyberdelict-gepleegd/" target="_blank">onderzoek </a>blijkt dat Nederlandse jongeren het stelen van een dvd uit een winkel erger vinden dan illegaal een film of serie downloaden. Inbreken in iemand anders zijn huis vinden ze ook een groter misdrijf, dan inbreken in iemands computer.</p>
<h3>Online stelen</h3>
<p>‘Echte’ misstappen vinden de meesten dus erger dan online stelen. Het onderzoek werd gehouden onder ruim duizend jongeren tussen de 12 en 17 jaar. Van de jongeren die meededen vertelde 37% wel eens films, muziek of software te downloaden, zonder hiervoor te betalen. </p>
<p>Van de groep 16-17 jarigen heeft 14% wel eens gehackt, bijvoorbeeld door zich online voor te doen als iemand anders om privé-gegevens los te krijgen. Jongeren weten vaak wel dat het strafbaar is, maar dat houdt ze niet altijd tegen.</p>
<h3>Cybercrime</h3>
<p>Marjolijn Bonthuis van <a href="https://saferinternetcenter.nl/1-op-de-6-nederlandse-jongeren-heeft-wel-eens-een-cyberdelict-gepleegd/" target="_blank">Safer Internet Centre Nederland</a> legt uit: ‘Hacken begint voor jongeren meestal met experimenteren. Vaak puur voor de lol.’ Ze vertelt dat de kans dat je gepakt wordt klein is, totdat het een keer misgaat. Bonthuis hoopt dat jonge hackers zien dat ze met hun talenten en kennis ook goede dingen kunnen doen. Bijvoorbeeld door anderen te helpen niet over de grens te gaan.</p>  
