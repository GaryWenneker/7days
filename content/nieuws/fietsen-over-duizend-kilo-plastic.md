---
id: e3ba68d3d4ed4c809dc370a9674e87f4
type: nieuws
layout: post
title: "Fietsen over duizend kilo plastic"
permalink: /nieuws/fietsen-over-duizend-kilo-plastic/
date: 2022-05-11T19:16:41.067Z
author: 7biA1WiYB
excerpt: "Wat doen we met al dat plastic afval? Dat is een vraag waar wetenschappers steeds vaker het antwoord op zoeken. Simon Jorritsma en Anne Koudstaal dachten wel een oplossing te weten: een plastic fietspad.   "
seo:
  description: "Fietsen over duizend kilo plastic"
  title: "Fietsen over duizend kilo plastic"
---
Wat doen we met al dat plastic afval? Dat is een vraag waar wetenschappers steeds vaker het antwoord op zoeken. Simon Jorritsma en Anne Koudstaal dachten wel een oplossing te weten: een plastic fietspad.   

    <p>Het nieuwe fietspad in Zwolle is dinsdag geopend. Het is dertig meter lang en het is gemaakt van duizend kilo plastic. Dat is ongeveer net zoveel als 218.000 plastic bierbekers. Maar als het aan de bedenkers ligt, komen er in de toekomst veel meer meters van dit soort fietspaden in Nederland.</p>
<h3>Voordelen</h3>
<p>Behalve dat met het fietspad een hoop afval wordt opgeruimd, zitten er nog meer voordelen aan de 'PlasticRoad'. Zo zeggen de bedenkers dat het maken van het fietspad minder lang duurt. Ook zou het makkelijker te repareren zijn als het kapot gaat.</p>
<h3>Trots</h3>
<p>Koudstaal is maar wat blij dat zijn idee er eindelijk ligt. 'Het voelt fantastisch om hier nu te staan en over je eigen weg te kunnen lopen', vertelt hij aan <a href="https://www.destentor.nl/zwolle/fietspadprimeur-zwolle-fietst-over-220-000-plastic-bierglazen~ac64c8c5/">De Stentor</a>. 'De opening heeft alle verwachtingen overtroffen. Als je dan een trotse gemeente en provincie ziet, doet dat heel goed.'</p>  
