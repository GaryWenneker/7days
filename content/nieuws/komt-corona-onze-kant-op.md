---
id: 419a9856b81d4a0bacb757e0c6f41941
type: nieuws
layout: post
title: "Komt corona onze kant op?"
permalink: /nieuws/komt-corona-onze-kant-op/
date: 2022-05-11T19:16:41.067Z
author: 7biA1WiYB
excerpt: "Scholen en bedrijven dicht. Stadjes afgesloten. Hamsterende mensen. Mondkapjes op straat. Het coronavirus is opgedoken in Noord-Italië. Het is de grootste uitbraak in Europa tot nu. En er zijn nog meer plekken dichtbij waar gevallen opduiken. Tijd voor een belletje met een deskundige met de vraag: ‘Wat als het bij ons komt?’  "
seo:
  description: "Komt corona onze kant op?"
  title: "Komt corona onze kant op?"
---
Scholen en bedrijven dicht. Stadjes afgesloten. Hamsterende mensen. Mondkapjes op straat. Het coronavirus is opgedoken in Noord-Italië. Het is de grootste uitbraak in Europa tot nu. En er zijn nog meer plekken dichtbij waar gevallen opduiken. Tijd voor een belletje met een deskundige met de vraag: ‘Wat als het bij ons komt?’  

    <h3>Hoe groot is die kans?</h3>
<p>‘Daar kunnen we geen percentage op plakken, maar de kans is er. Daar moeten we realistisch over zijn’, zegt Harald Wychgel van het RIVM. Dit instituut houdt zich bezig met de gezondheid in ons land en volgt alles rond corona op de voet. ‘Mensen reizen nu eenmaal dus dat virus reist ook. Als het hier komt, zijn we daarop voorbereid. De ziekenhuizen en het personeel weten precies wat ze moeten doen. Als iemand hier covid-19 krijgt, zo heet de ziekte die je van het coronavirus kunt krijgen, dan isoleren we diegene meteen. Als de klachten licht zijn, en dat lijkt bij de meeste mensen nu het geval, dan kun je thuis in isolatie uitzieken. Er is nog geen medicijn tegen covid-19. Dus we kunnen alleen de symptomen bestrijden. Bijvoorbeeld met paracetamol tegen de koorts. Heb je ernstiger klachten zoals grote benauwdheid of een longontsteking dan kan het zijn dat je naar het ziekenhuis moet. En word je daar in isolatie verpleegd. Verder brengen we bij elke patiënt in kaart wie er met de zieke contact heeft gehad en ook die houden we goed in de gaten.’</p>
<h3>Wat als je in Noord-Italië bent geweest?</h3>
<p>‘Je krijgt de ziekte alleen als je nauw contact hebt gehad met mensen in die gemeenten en die kans is echt heel klein. Maar voel je je ziek, neem dan contact op met de huisarts om je te laten testen. De verschijnselen van corona lijken erg op die van griep: hoge koorts, hoesten en kortademigheid. Zo’n test heeft alleen maar zin als je die klachten al hebt. Er wordt met een soort wattenstaafje slijm achter uit je keel genomen. Dat analyseren ze. Dit is de afgelopen weken trouwens al een keer of vijftig gedaan en tot nu toe was het telkens geen corona.’</p>
<h3><div class="media media-element-container media-default"><div id="file-539837" class="file file-image file-image-jpeg">

        
  
  <div class="content">
    <img alt="Een markt in het Zuid-Koreaanse Seoul wordt gedesinfecteerd  Foto Reuters" title="Een markt in het Zuid-Koreaanse Seoul wordt gedesinfecteerd  Foto Reuters" height="3058" width="4595" class="media-element file-default" data-delta="2" src="https://7dagen.netlify.app/sites/default/files/ANP-407314805_0.jpg">  </div>

  
</div>
</div><br>Kan er een epidemie in ons land komen?</h3>
<p>‘Die kans is veel minder groot. Juist doordat we die maatregelen allemaal nemen. Mensen die in de brandhaard in China zijn geweest en terug naar Nederland kwamen werden uit voorzorg twee weken in quarantaine gezet. Door snel ingrijpen houden we er grip op. We weten zeker nog niet alles over het virus, maar hebben wel het voordeel meer te weten dan toen het net uitbrak in China. Daar heeft het een tijdje kunnen woekeren. Als je er meteen bovenop zit, zal het zich veel minder snel verspreiden.’</p>
<h3>Hoe gevaarlijk het is voor de gemiddelde gezonde mens?</h3>
<p>‘Wat we nu weten is dat van alle bekende patiënten met het nieuwe virus zo’n 17% ernstige klachten heeft. En slechts 2% van de patiënten overlijdt. Vooral ouderen en mensen die verzwakt zijn door andere ziekten. Daarmee lijkt het virus niet veel dodelijker dan de jaarlijkse griep in Nederland. Maar het zou kunnen dat dit beeld nog verandert de komende tijd. Virussen kunnen zich nu eenmaal ontwikkelen.' </p>
<h3>En een mondkapje. Heeft dat zin?</h3>
<p>‘Nee. Laat die mondkapjes maar over aan het verplegend personeel. Voor hen is het belangrijk. Het werkt ook alleen goed als je speciale kapjes gebruikt die heel goed kunnen sluiten over je neus en je mond. En je moet ze regelmatig wisselen anders heeft het nog geen zin. Veel beter is het om je handen goed te wassen. Nies in de binnenkant van je elleboog. Gebruik papieren zakdoekjes en gooi die meteen weg. Eigenlijk gewoon alles wat ook geldt bij een gewone griep of verkoudheid.’<br><br><em>Nog niet al je vragen beantwoord? <a href="https://www.rivm.nl/coronavirus/covid-19/vragen-antwoorden" target="_blank">Hier</a> staat een uitgebreide Q&amp;A over corona.  </em></p>  
