---
id: dbd7b9b0426f4453a237e74c54b8813c
type: nieuws
layout: post
title: "Ben (16) stopte met school om apps te bouwen"
permalink: /nieuws/ben-16-stopte-met-school-om-apps-te-bouwen/
date: 2022-05-11T19:16:41.067Z
author: 7biA1WiYB
excerpt: "Een jaar geleden de ging de Australische Ben Pasternak (16) nog naar school en woonde hij bij zijn ouders in Sydney. Nu woont hij in zijn eentje in New York en zijn z'n dagen gevuld met vergaderingen. Vorige week lanceerde hij Flogg, een soort Marktplaats voor vrienden.  "
seo:
  description: "Ben (16) stopte met school om apps te bouwen"
  title: "Ben (16) stopte met school om apps te bouwen"
---
Een jaar geleden de ging de Australische Ben Pasternak (16) nog naar school en woonde hij bij zijn ouders in Sydney. Nu woont hij in zijn eentje in New York en zijn z'n dagen gevuld met vergaderingen. Vorige week lanceerde hij Flogg, een soort Marktplaats voor vrienden.  

    <p>De muren van Bens appartement in New York staan vol met handgeschreven spreuken. ‘Het meeste is gewoon hardop denken’, vertelt Ben. ‘Ik wil me elke dag herinneren, dus het lijkt wel een dagboek.’</p>
<p>Achter hem hangt een poster van Kanye West: ‘Listen to the kids, bro.’ Hoe komt het dat een minderjarige jongen in zijn eentje naar de andere kant van de wereld verhuist? Kort gezegd: omdat er heel wat mensen naar deze <em>kid</em> hebben geluisterd.</p>
<p><strong>Geen spijt</strong><br>Maar om bij het begin te beginnen: Ben was altijd al geïnteresseerd in technologie. ‘Op mijn tiende had ik een YouTube-kanaal waarop ik de nieuwste Apple-producten liet zien. Op mijn twaalfde bouwde ik samen met een vriend mijn eerste app, <a href="http://impossiblerush.net/" target="_blank">Impossible Rush</a>.'</p>
<p><div class="media media-element-container media-default"><div id="file-17959" class="file file-video file-video-youtube">

        <h2 class="element-invisible"><a href="/files/impossible-rush-official">Impossible Rush Official</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Impossible Rush Official" src="https://www.youtube.com/embed/oAAGY6G_igk?wmode=opaque&controls=" name="Impossible Rush Official" frameborder="0" allowfullscreen="">Video van Impossible Rush Official</iframe>
</div>
  </div>

  
</div>
</div>
<p>'Toen ik in januari 2015 met mijn ouders in Los Angeles was, zei een oude vriendin van mijn vader tegen hem: “Kom langs en neem Ben mee. Er is iemand die hem wil ontmoeten.” Het was onze laatste dag in LA, dus ik had helemaal geen zin. Maar ik heb er absoluut geen spijt van.’</p>
<p><strong>Ferrari’s</strong><br>Want die man, dat was filmmaker Chris Smith, nu zijn mentor. Via hem kwam Ben in contact met investeerders die hem geld gaven om een nieuwe app te bouwen. ‘Genoeg om meerdere Ferrari’s van te kopen’, rekent Ben uit.</p>
<p>Daar betaalt hij zijn eigen salaris van en dat van zijn collega’s. ‘Mijn ouders steunen me alleen emotioneel en helpen met het aanvragen van een bankrekening en andere dingen die een zestienjarige niet alleen mag doen.’</p>
<p><strong>Spullen kopen en verkopen</strong><br>Negen maanden heeft hij met zijn team aan <a href="https://flogg.com/" target="_blank">Flogg</a> gewerkt. ‘Al mijn vrienden kochten en verkochten spullen via lokale groepen op Facebook, omdat ze dat een betrouwbare plek vonden’, legt Ben het ontstaan van het idee uit. ‘Maar Facebook doet daar weinig mee, dus hebben we Flogg gebouwd: een leuke, makkelijke en veilige manier om dingen te kopen en verkopen aan vrienden en hun vrienden.’<br></p>
<iframe allowfullscreen="" class="media-vimeo-player" frameborder="0" height="360" src="//player.vimeo.com/video/162753618?color=" title="Introducing Flogg" width="640">Video van Introducing Flogg</iframe><p><br><strong>Ondernemer</strong><br>Voor een app-ontwikkelaar weet Ben weinig van programmeercode. ‘Ik ken alleen de basis. Het gaat erom een idee te hebben en samen te werken met iemand die kan coderen.’ Ben is meer een ondernemer, altijd al geweest.</p>
<p>‘Toen ik twaalf of dertien was, kocht ik iPhone-hoesjes voor twee dollar per stuk en verkocht ik ze voor twintig.’ Niet zo verwonderlijk dus dat het idee van Flogg, een verbastering van het Engelse <em>flog</em> (verkopen), van hem komt. Zelf heeft hij er een Apple Watch en MacBook op staan.</p>
<p><strong>Alternatief voor App Store</strong><br>Exacte cijfers over het aantal leden kan Ben niet geven, maar ‘elke paar seconden komt er een nieuwe aanmelding bij’. ‘Het is heel cool om wakker te worden en te zien dat er nieuwe dingen op staan.’ Ben hoopt dat Flogg uitgroeit tot een platform als Snapchat of Instagram. ‘Uiteindelijk zou ik wel een eigen winkel willen creëren, in plaats van apps voor de App Store.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement</a> op de krant! </em></p>  
