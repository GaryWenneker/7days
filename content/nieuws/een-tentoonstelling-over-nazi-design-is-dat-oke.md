---
id: fad4e8d7552f4654aa956ce9a2e15d08
type: nieuws
layout: post
title: "Een tentoonstelling over nazi-design: is dat oke?"
permalink: /nieuws/een-tentoonstelling-over-nazi-design-is-dat-oke/
date: 2022-05-11T19:16:41.067Z
author: 7biA1WiYB
excerpt: "Vlaggen met hakenkruizen, een dressoir van Hitler en pamfletten met ‘wetenschappelijke uitleg’ over de rassenleer. Het Design Museum Den Bosch ligt vol nazi-spullen. Een nieuwe tentoonstelling laat zien hoe de nazi’s vormgeving gebruikten om hun boodschap te verspreiden. Twee 7Days-lezers geven in dit artikel hun mening over de beladen expositie.  "
seo:
  description: "Een tentoonstelling over nazi-design: is dat oke?"
  title: "Een tentoonstelling over nazi-design: is dat oke?"
---
Vlaggen met hakenkruizen, een dressoir van Hitler en pamfletten met ‘wetenschappelijke uitleg’ over de rassenleer. Het Design Museum Den Bosch ligt vol nazi-spullen. Een nieuwe tentoonstelling laat zien hoe de nazi’s vormgeving gebruikten om hun boodschap te verspreiden. Twee 7Days-lezers geven in dit artikel hun mening over de beladen expositie.  

    <p>Het is bijna onmogelijk om je hartslag een beetje binnen proporties te houden als je dezer dagen door het Bossche museum loopt. Volgens de directie werd het hoog tijd dat de <a href="https://designmuseum.nl/tentoonstelling/design-van-het-derde-rijk/" target="_blank">tentoonstelling <em>Design van het Derde Rijk</em></a> er kwam. Het kwaad moet je óók tonen, vinden ze; wegkijken heeft geen zin. Maar niet iedereen denkt er zo over. De Communistische Jongerenbeweging vindt bijvoorbeeld dat de expositie het nazisme verheerlijkt, door zijn symbolen te vertonen als kunst. Zij gingen demonstreren in Den Bosch. En meer mensen vragen zich af: moet je het verderfelijke nazisme wel zo'n podium geven? <br><br>Stelling: een tentoonstelling over nazi-design is een slecht idee </p>
<h3><div class="media media-element-container media-default media-float-left"><div id="file-538363" class="file file-image file-image-jpeg">

        
  
  <div class="content">
    <img alt="Julia" title="Julia" height="334" width="356" style="font-size: 1.231em; height: 141px; width: 150px; float: left; margin: 5px;" class="media-element file-default" data-delta="1" src="https://7dagen.netlify.app/sites/default/files/Julia%202.jpg">  </div>

  
</div>
</div>Julia (16): Eens </h3>
<p>‘Aandacht voor de oorlog is op zich goed, maar dit is niet de manier. De Tweede Wereldoorlog is een zwarte bladzijde uit de geschiedenis en daar moeten we niet van wegkijken, maar die hakenkruizen vind ik echt iets engs. Die staan symbool voor het doden van heel veel mensen en die moet je niet als kunst, waar design mee is verbonden, tentoonstellen. Het is logischer om zoiets in een historisch museum te zien. Dan is de boodschap duidelijker, want dan zijn het meer museumstukken dan kunstobjecten. Nu heb je toch de kans dat het verkeerd begrepen wordt en dat het nazi-gedachtegoed verheerlijkt gaat worden en dat wil je helemaal niet. Zelf ga ik er dus niet heen, ik vind het te beladen. Voor mensen die de oorlog hebben meegemaakt, of hun kinderen, denk ik ook zeker niet dat dit een plek is waar je wil zijn.’ </p>
<h3><div class="media media-element-container media-default media-float-left"><div id="file-538364" class="file file-image file-image-jpeg">

        
  
  <div class="content">
    <img alt="Jaron" title="Jaron" height="557" width="474" style="font-weight: bold; font-size: 1.231em; height: 176px; width: 150px; float: left; margin: 5px;" class="media-element file-default" data-delta="2" src="https://7dagen.netlify.app/sites/default/files/Jari.jpeg">  </div>

  
</div>
</div>Jaron (15): Oneens </h3>
<p>‘Het is juist goed is om te laten zien hoe de nazi’s precies te werk gingen. Ondanks dat het zo luguber is, is het belangrijk om te laten zien hoe zo’n man als Hitler aan de macht kon komen. Er is een oud SS-uniform te zien en een propagandafilm van de NSDAP. Dat roept vragen op over: hoe heeft dit toch kunnen gebeuren? Juist daardoor kun je er met elkaar over praten. Dat helpt om ervoor te zorgen dat het nooit meer gebeurt. Ik las dat tegenover het museum een synagoge zit, die een lijst met mensen op de deur heeft hangen die door de nazi’s zijn vermoord. Dat vind ik goed. Ik wil zelf wel naar de tentoonstelling, het lijkt me interessant om te zien. Ik zie het niet als verheerlijking, maar juist als een waarschuwing. Die vormgeving, logo’s, hakenkruizen zijn nu geen propaganda meer. Wij weten nu wat voor ellende ervan is gekomen, dus wij kunnen er anders naar kijken dan de mensen toen.’ </p>  
