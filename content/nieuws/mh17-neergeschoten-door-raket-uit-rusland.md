---
id: 116c4be2b8214b6f8e33859ddd109f24
type: nieuws
layout: post
title: "MH17 neergeschoten door raket uit Rusland"
permalink: /nieuws/mh17-neergeschoten-door-raket-uit-rusland/
date: 2022-05-11T19:16:41.067Z
author: 7biA1WiYB
excerpt: "Het werd al langer gedacht, maar het is nu écht bewezen. De raket die in juli 2014 vlucht MH17 neerhaalde, kwam uit Rusland. Dat is vandaag bekend gemaakt. Het vliegtuig werd boven Oekraïne neergeschoten. Daarbij kwamen 298 mensen om, onder hen vooral Nederlanders.  "
seo:
  description: "MH17 neergeschoten door raket uit Rusland"
  title: "MH17 neergeschoten door raket uit Rusland"
---
Het werd al langer gedacht, maar het is nu écht bewezen. De raket die in juli 2014 vlucht MH17 neerhaalde, kwam uit Rusland. Dat is vandaag bekend gemaakt. Het vliegtuig werd boven Oekraïne neergeschoten. Daarbij kwamen 298 mensen om, onder hen vooral Nederlanders.  

    <p>Twee jaar later is er nog steeds weinig bekend over hoe deze vliegramp kon gebeuren. Nu is wel zeker dat de raket die MH17 neerschoot uit Rusland kwam. Vanuit Rusland werd de raket naar Oekraïense rebellen gebracht, die al jaren vechten tegen het leger en voor aansluiting bij Rusland zijn. Vanaf een veld in het oosten van het land werd de raket op vlucht MH17 afgevuurd. Daarna werd de raket teruggebracht naar Rusland.</p>
<p><strong>Opdracht</strong><br>Het is niet duidelijk wie opdracht gaf om een raket op het vliegtuig te schieten. Besloten de rebellen dat zelf te doen? Of kregen ze opdracht van een politicus of legergeneraal? Waarom een passagiersvliegtuig werd beschoten, is ook onduidelijk. Dat moet nog verder worden onderzocht. </p>
<p><strong>JIT</strong><br>Een groot internationaal onderzoeksteam, het Joint Investigation Team (JIT), onderzoekt wie er schuldig is aan de ramp. Hiervoor gebruiken ze allerlei foto’s, video’s, telefoongesprekken en getuigen. Volgens het JIT is het bewijs dat de raket uit Rusland kwam onomstotelijk. Ze kunnen ook bewijzen dat de afvuurlocatie, een veld bij het Oekraïense plaatsje Pervomajski, op het moment van de ramp in handen was van de pro-Russische rebellen.</p>
<p><strong>Honderd mensen</strong><br>Het bepalen van de uiteindelijke schuldige van ramp, is niet makkelijk. Vandaag maakte het JIT ook bekend dat zo’n honderd mensen met deze zaak te maken hebben. Dat zijn mensen die de raket bijvoorbeeld vervoerden of misschien aanwezig waren bij het afvuren ervan. Wie van deze honderd  verantwoordelijk is voor de ramp en voor de rechter moet verschijnen, is nog onduidelijk.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
