---
id: 6fe927455689484ca455f805fd6262d1
type: nieuws
layout: post
title: "Turkije bombardeert Syrië: wat is er aan de hand?"
permalink: /nieuws/turkije-bombardeert-syrië-wat-is-er-aan-de-hand/
date: 2022-05-11T19:16:41.067Z
author: 7biA1WiYB
excerpt: "Van over de hele wereld is verrast, geschrokken en verontwaardigd gereageerd op de bombardementen die Turkije woensdag begon op Noord-Syrië. De Turkse president gaf de opdracht om Syrië aan te vallen kort na de beslissing van de Amerikaanse president Trump om het Amerikaanse leger uit die regio terug te trekken. Wat is er aan de hand?  "
seo:
  description: "Turkije bombardeert Syrië: wat is er aan de hand?"
  title: "Turkije bombardeert Syrië: wat is er aan de hand?"
---
Van over de hele wereld is verrast, geschrokken en verontwaardigd gereageerd op de bombardementen die Turkije woensdag begon op Noord-Syrië. De Turkse president gaf de opdracht om Syrië aan te vallen kort na de beslissing van de Amerikaanse president Trump om het Amerikaanse leger uit die regio terug te trekken. Wat is er aan de hand?  

    <h3>Waarom zat het Amerikaanse leger daar?</h3>
<p>Afgelopen jaren is er in Noord-Syrië hard gevochten om terreurorganisatie IS te verslaan. De Verenigde Staten hebben daarbij geholpen. IS is nu zo goed als verslagen en de Amerikaanse militairen zijn er vooral nog druk met het bewaken van de grenzen en de kampen waar IS’ers gevangen zitten.</p>
<h3>Logisch dan toch dat Trump het leger weghaalt nu de klus geklaard is? </h3>
<p>Niet helemaal, want in het gebied speelt nog iets anders. Er wonen veel Koerden, een volk zonder eigen land. Tientallen jaren zijn ze in Syrië onderdrukt en van hun land beroofd door de heersende familie Assad. De strijd tegen IS veranderde alles. Bij het vechten tegen die terreurgroep zijn de Koerden heel belangrijk geweest. Ze hebben volop meegevochten. De VS heeft in ruil daarvoor beloofd de Koerden in het gebied te beschermen. Maar die belofte wordt nu dus verbroken. Niet alleen de Koerden zelf zijn daar boos over, maar ook veel anderen zijn bang voor nieuwe onrust in het gebied. Zelfs trouwe Republikeinse partijgenoten van Trump zijn verontwaardigd omdat ze vinden dat de Koerden in de steek gelaten worden. </p>
<h3>En wat heeft Turkije daar dan mee te maken? </h3>
<p>Tussen Turkije en het Koerdische volk is al heel lang ruzie en gedoe. Een deel van de Koerden vecht met geweld voor een eigen land dat deels in Turkije zou komen te liggen. Afgelopen jaren zijn er regelmatig aanslagen in Turkije geweest door Koerdische strijders van de organisatie PKK. Dat is weer een andere organisatie dan die van de Koerden die in Syrië wonen. Een deel van de Syrische Koerden is door de Amerikanen goed getraind en van wapens voorzien. Dat was natuurlijk nuttig in de strijd tegen IS, maar Turkije is bang dat de goedgetrainde en bewapende Koerden een gevaar voor Turkije gaan vormen. Omdat ze zich bijvoorbeeld aan zouden kunnen sluiten bij de gewelddadige Turkse Koerden. </p>
<h3>En nu? </h3>
<p>Direct nadat president Trump vertelde dat hij het Amerikaanse leger uit de regio haalt, kondigde president Erdogan van Turkije aan dat hij Noord-Syrië aan zou vallen. En inderdaad. De eerste Amerikaanse soldaat was nog niet weg of de bombardementen begonnen. Het Turkse leger heeft de afgelopen maanden al duizenden militairen en tanks naar de grens met Syrië gestuurd als voorbereiding op de aanval. Turkije wil een gebied van 40 kilometer breed en 480 kilometer lang instellen als ‘veilige zone’. Daarin zouden dan wel twee miljoen vluchtelingen uit Syrië mogen wonen, maar geen Koerden.</p>
<p>Veel landen, waaronder Nederland, vrezen dat een eventuele escalatie een nieuwe vluchtelingenstroom op gang gaat brengen en ook dat IS-strijders en -terroristen in de chaos makkelijk kunnen ontsnappen. President Trump liet via Twitter nog wel weten dat twee van de gevaarlijkste IS-terroristen uit voorzorg naar een veilige, door Amerikanen bewaakte, plaats zijn overgebracht. ‘Voor het geval de Koerden of de Turken de controle over het gebied verliezen’, zo schreef hij.</p>
<p><div class="media media-element-container media-default"><div id="file-538563" class="file file-document file-text-oembed">

        <h2 class="element-invisible"><a href="/files/donald-j-trump-1570693477">Donald J. Trump 1570693477</a></h2>
    
  
  <div class="content">
    
<blockquote class="twitter-tweet" data-width="550"><p lang="en" dir="ltr">In case the Kurds or Turkey lose control, the United States has already taken the 2 ISIS militants tied to beheadings in Syria, known as the Beetles, out of that country and into a secure location controlled by the U.S. They are the worst of the worst!</p>&mdash; Donald J. Trump (@realDonaldTrump) <a href="https://twitter.com/realDonaldTrump/status/1182147895371472896?ref_src=twsrc%5Etfw">October 10, 2019</a></blockquote>
<script async="" src="https://platform.twitter.com/widgets.js" charset="utf-8"></script>
  </div>

  
</div>
</div>  
