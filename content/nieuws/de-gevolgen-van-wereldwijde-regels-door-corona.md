---
id: b6eced22fb924c7eb1abe0fbfd0f2e7b
type: nieuws
layout: post
title: "De gevolgen van wereldwijde regels door corona"
permalink: /nieuws/de-gevolgen-van-wereldwijde-regels-door-corona/
date: 2022-05-11T19:16:41.067Z
author: 7biA1WiYB
excerpt: "De maatregelen die landen wereldwijd moeten nemen om corona zo goed mogelijk in te dammen hebben enorme gevolgen voor de wereldeconomie. Tijd voor een glasheldere uitleg. Van econoom Roel Beetsma, professor bij de Universiteit van Amsterdam.  "
seo:
  description: "De gevolgen van wereldwijde regels door corona"
  title: "De gevolgen van wereldwijde regels door corona"
---
De maatregelen die landen wereldwijd moeten nemen om corona zo goed mogelijk in te dammen hebben enorme gevolgen voor de wereldeconomie. Tijd voor een glasheldere uitleg. Van econoom Roel Beetsma, professor bij de Universiteit van Amsterdam.  

    <h3>Hoe heeft de lockdown in Wuhan en de rest van China de boel aan het rollen gebracht?</h3>
<p>‘De aanvoer van spullen, van telefoons en auto-onderdelen tot speelgoed en medicijnen, vanuit China kwam tot stilstand omdat veel bedrijven daar dichtgingen. Dat gaf in veel landen tekorten in de voorraden. Ook de productie in andere landen is in gevaar gekomen omdat die vaak gebruik maken van allerlei grondstoffen of onderdelen uit China.’</p>
<h3>Welke les kunnen we hieruit leren?</h3>
<p>‘Het zou goed zijn als bedrijven grondstoffen en onderdelen uit meerdere landen gebruiken. Als een land dan wegvalt kan de productie nog doorgaan.’</p>
<h3>Nu zijn er ook in Europa veel bedrijven dicht of ze draaien op een laag pitje. Wat zijn daar de gevolgen weer van?</h3>
<p>‘Bedrijven produceren minder en verkopen minder. Dus verdienen ze minder. Maar ze hebben wel mensen in dienst die moeten worden doorbetaald. Bovendien hebben veel bedrijven geld geleend voor hun investeringen. Daarover moeten ze rente blijven betalen. Veel bedrijven zullen in de financiële problemen komen en mensen moeten ontslaan. Of misschien gaan ze zelfs failliet.’</p>
<h3>Wat merken jongeren daar straks van?</h3>
<p>‘Bijbaantjes zullen misschien voor een deel wegvallen. En ouders kunnen werkloos worden waardoor er in een gezin minder te besteden is.’</p>
<h3>Wat gaan de overheden doen om de problemen op te lossen en komen we hier weer bovenop?</h3>
<p>‘Overheden gaan meer geld uitgeven. Als bijvoorbeeld werknemers korter gaan werken wordt het loon aangevuld door de overheid om te voorkomen dat te veel bedrijven failliet gaan. Bedrijven krijgen ook de mogelijkheid om belastingbetaling uit te stellen. Het zou trouwens kunnen dat als alles weer wat beter gaat er een soort inhaalslag kom. Dan keert het vertrouwen bij de mensen terug en kopen ze weer spullen en gaan ze uit en op vakantie. China is nu weer aan het opstarten. Maar het zal nog wel tijd kosten voordat de economie daar weer echt op stoom is want er is natuurlijk minder vraag uit andere landen die nu midden in de coronacrisis zitten.’</p>
<h3>Biedt deze crisis ook juist kansen?</h3>
<p>‘Zeker. De mogelijkheden tot online werken en onderwijs nemen enorm toe en dat zal misschien blijvend zijn. En dit is ook een goed moment voor de Europese landen om te komen tot meer samenwerking.’</p>  
