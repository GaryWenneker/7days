---
id: 89a811afcb3f4ab2bd6cd7330ee58efe
type: nieuws
layout: post
title: "Herdenking slachtoffers MH17 bij monument"
permalink: /nieuws/herdenking-slachtoffers-mh17-bij-monument/
date: 2022-05-11T19:16:41.067Z
author: 7biA1WiYB
excerpt: "Vandaag is het vier jaar geleden dat vlucht MH17 van Malaysia Airlines neerstortte. Niemand van de inzittenden overleefde dit. De 196 Nederlanders die aan boord waren, worden vandaag herdacht.  "
seo:
  description: "Herdenking slachtoffers MH17 bij monument"
  title: "Herdenking slachtoffers MH17 bij monument"
---
Vandaag is het vier jaar geleden dat vlucht MH17 van Malaysia Airlines neerstortte. Niemand van de inzittenden overleefde dit. De 196 Nederlanders die aan boord waren, worden vandaag herdacht.  

    <p>De herdenking vindt plaats bij het <a href="https://7dagen.netlify.app/nieuws/beeld-herdenkingsmonument-mh17-onthuld" target="_blank">Nationaal Monument MH17</a> in Vijfhuizen. Familie en vrienden van de slachtoffers lezen de namen van hun omgekomen dierbaren voor en er zijn toespraken en muziek. </p>
<h3>Bomen</h3>
<p>Op het tijdstip van de ramp is iedereen een minuut stil. Minister-president Rutte zal bloemen leggen bij het monument, dat bestaat uit 298 bomen. Net zoveel als het aantal mensen dat omkwam.</p>
<h3>Rusland</h3>
<p>Na een groot internationaal onderzoek werd duidelijk dat het een Russische raketinstallatie was die het vliegtuig neerhaalde. De Buk-raket die daarvoor werd gebruikt, was van het Russische leger. De Russen zeiden meteen daarna dat ze niets met de aanval te maken. President <a href="https://nos.nl/artikel/2233335-rusland-blijft-betrokkenheid-mh17-ramp-ontkennen.html" target="_blank">Poetin </a>gaf wel aan dat Rusland het onderzoek ging bestuderen.</p>
<h3>Protest</h3>
<p>Vorige maand hielden nabestaanden van de slachtoffers een stil protest voor de Russische ambassade (foto boven) in Den Haag. De groep zette daar toen 298 lege stoelen neer. </p>
<h3>Relatie</h3>
<p>Ook de Amerikaanse president Trump wil de verantwoordelijkheid voor de aanval op de MH17 niet bij Rusland leggen. Dat bleek gisteren tijdens de <a href="https://7dagen.netlify.app/nieuws/felle-kritiek-op-trump-na-ontmoeting-met-poetin" target="_blank">eerste officiële ontmoeting </a>tussen Trump en president Poetin van Rusland. </p>  
