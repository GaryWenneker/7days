---
id: 7bfc50bab8b340efaeb554b64a992ea4
type: nieuws
layout: post
title: "Homo Thony (19) 'gered door God'?"
permalink: /nieuws/homo-thony-19-gered-door-god/
date: 2022-05-11T19:16:41.067Z
author: 7biA1WiYB
excerpt: "De EO heeft met een verhaal op de website van de omroep heel wat mensen boos gemaakt. De 19-jarige Thony vertelde daarin door God gered te zijn van zijn homoseksualiteit. Wil de EO nu suggereren dat homo's te genezen zijn?  "
seo:
  description: "Homo Thony (19) 'gered door God'?"
  title: "Homo Thony (19) 'gered door God'?"
---
De EO heeft met een verhaal op de website van de omroep heel wat mensen boos gemaakt. De 19-jarige Thony vertelde daarin door God gered te zijn van zijn homoseksualiteit. Wil de EO nu suggereren dat homo's te genezen zijn?  

    <p>Vorige week verscheen er een nieuw artikel op de website <a href="http://www.eo.nl/beam/nieuws/nieuws-item/artikel/thony-op-de-bank-bij-jinek-1//">BEAM</a>, een platform van de EO voor gelovige jongeren. De 19-jarige Thony uit Goes deed daar zijn verhaal. Op de website vertelt Thony over zijn coming-out en hoe hij langzaam zijn levensstijl veranderde. Hij begon te daten met andere jongens en ging naar homofeestjes. Maar ook ging hij zich vaker als vrouw verkleden en begon hij met het gebruiken van drugs. 'Alles wat God verboden heeft', aldus Thony.</p>
<p><strong>'Dierlijk en onmenselijk'</strong><br>Thony sprak met veel mannen af en ging elk weekend uit. Op een avond, terwijl hij aan het feesten was in een uitbundige homoclub in Brussel, greep God volgens Thony in. 'God liet mij inzien dat het dierlijk, onmenselijk en onnatuurlijk was wat er op het feest gebeurde', vertelt Thony in het artikel.<br>Hij besloot om zijn levensstijl drastisch om te gooien. In plaats van zondagochtend met een kater in bed, ging Thony nu naar de kerk. Thony besluit zijn verhaal met de opmerking dat hij nooit meer een relatie met een man wil. Want oké, hij mag dan wel diep van binnen homoseksueel zijn, maar God wil niet dat hij zich daarnaar gedraagt. </p>
<p><strong>Genezen van homoseksualiteit?</strong><br>Op internet ontstond veel ophef over het artikel. De suggestie werd gewekt dat de jongen door God 'genezen was van zijn homoseksualiteit'. Er kwam veel kritiek op de EO, de omroep die meteen als 'homo-onvriendelijk' werd bestempeld. Probeerden ze nu een podium te geven aan iemand die laat zien dat je van homoseksualiteit zou kunnen genezen?<br>Ook herkenden veel andere homo's zich niet in het verhaal van Thony, die de homowereld omschrijft als een plek waar het alleen maar gaat om uiterlijk, seks en scoren. Natuurlijk zijn er homo's die dat belangrijk vinden, klonk het, maar is dat bij hetero's niet hetzelfde?</p>
<p><div class="media media-element-container media-default"><div id="file-114" class="file file-video file-video-youtube">

        <h2 class="element-invisible"><a href="/files/thony-kraamer-bij-eva-jinek">Thony Kraamer bij Eva Jinek</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Thony Kraamer bij Eva Jinek" src="https://www.youtube.com/embed/-oASwQSumrI?wmode=opaque&controls=" name="Thony Kraamer bij Eva Jinek" frameborder="0" allowfullscreen="">Video van Thony Kraamer bij Eva Jinek</iframe>
</div>
  </div>

  
</div>
</div>
<p><em>De 19-jarige Thony zat afgelopen vrijdag in de talkshow van Eva Jinek, om daar zijn verhaal verder toe te lichten.</em></p>
<p><strong>Niets tegen homo's</strong><br>De EO trok zich de kritiek aan. De omroep laat op BEAM weten dat het nooit de bedoeling was om andere homoseksuelen verdriet te doen. De EO wil juist dat homoseksuele (christen)jongeren volop zichzelf kunnen zijn en had nooit verwacht dat er zoveel reacties op het stuk kwamen. Ze roepen juist op om er discussie over te voeren.</p>
<p><br>En dat gebeurt ook. Expreszo, de stichting voor homo-, lesbische-, biseksuele- en transseksuele jongeren, heeft een parodie gemaakt op het interview met Thony. Op de <a href="http://www.expreszo.nl/opinie/fleur-22-elke-zondag-ik-de-meest-obscure-kerken-te-vinden/">website</a> is het verhaal te lezen van de 22-jarige Fleur, die gered is uit de meest 'obscure kerkgemeenschappen'. Het antwoord waarmee de hele discussie afgerond kan worden.</p>  
