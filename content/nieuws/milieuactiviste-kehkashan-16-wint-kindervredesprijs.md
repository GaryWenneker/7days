---
id: c139ed683d3241bdbda9ff01fbb5fcb2
type: nieuws
layout: post
title: "Milieuactiviste Kehkashan (16) wint Kindervredesprijs"
permalink: /nieuws/milieuactiviste-kehkashan-16-wint-kindervredesprijs/
date: 2022-05-11T19:16:41.067Z
author: 7biA1WiYB
excerpt: "Op haar achtste plantte Kehkashan Basu (16) uit de Verenigde Arabische Emiraten een boom, omdat dat goed is voor het milieu. Nu leidt ze een internationale organisatie die zich inzet voor de aarde. Vandaag kreeg ze de Internationale Kindervredesprijs 2016 in Den Haag. ‘We willen niet op een kale, droge planeet wonen.’    "
seo:
  description: "Milieuactiviste Kehkashan (16) wint Kindervredesprijs"
  title: "Milieuactiviste Kehkashan (16) wint Kindervredesprijs"
---
Op haar achtste plantte Kehkashan Basu (16) uit de Verenigde Arabische Emiraten een boom, omdat dat goed is voor het milieu. Nu leidt ze een internationale organisatie die zich inzet voor de aarde. Vandaag kreeg ze de Internationale Kindervredesprijs 2016 in Den Haag. ‘We willen niet op een kale, droge planeet wonen.’    

    <h3><strong>Hoe oud was je toen je je voor het eerst zorgen maakte om het milieu? </strong></h3>
<p>‘Ik ben geboren op 5 juni, dat is World Environment Day. Ik voelde altijd al dat ik zou opgroeien om voor moeder aarde te zorgen. Mijn ouders en grootouders leerden me de basisdingen, zoals geen elektriciteit en voedsel verspillen, recyclen, afval scheiden. Op mijn achtste verjaardag plantte ik een boom en sindsdien is er geen weg terug.'</p>
<h3><strong>Wat was je volgende stap, na die boom?</strong></h3>
<p>‘Ik vroeg de restaurants in mijn buurt of ze hun blikjes en andere recyclebare items aan mij wilden geven, in plaats van ze weg te gooien. Die bracht ik één keer per week naar het recyclestation. Schoonheidssalons vroeg ik geen schadelijke chemicaliën meer te gebruiken in hun producten. Die zijn niet alleen slecht voor het milieu, maar ook voor je gezondheid.'</p>
<p>'Daarna praatte ik met kinderen van mijn school en andere scholen en raakte betrokken bij andere lokale organisaties. Uiteindelijk werd ik uitgenodigd voor allerlei internationale conferenties, zoals Rio + 20 Earth Summit in Brazilië en de VN-klimaattop COP 20 in Peru. Daarna richtte ik mijn eigen organisatie op: Green Hope.’</p>
<h3><strong>Wat doet Green Hope?</strong></h3>
<p>‘Het is een platform voor jonge mensen die iets willen doen voor de toekomst van de aarde. Ik vind dat ook jongeren en kinderen bezig moeten zijn met duurzaamheid en bescherming van de natuur. We houden conferenties en doen interactieve dingen, zoals jurken maken van afval, kunstworkshops, flashmobs en stranden opruimen. Mijn favoriet is kajakken door de mangroves. Die ruimen we op en we planten nieuwe. Ons hoofdkantoor zit in Dubai, maar inmiddels hebben we afdelingen in tien andere landen.' </p>
<h3><strong>Hoe belangrijk is de Kindervredesprijs voor jou? </strong></h3>
<p>‘Ik ben er erg blij mee. Ik hoop dat ik andere jonge mensen motiveer, want als ik het kan kunnen zij het ook.’ </p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em> </p>  
