---
id: f9dd15aa00a448a29f40cfc101e0bc3a
type: nieuws
layout: post
title: "Genomineerd: N’ketia Seedo (16)"
permalink: /nieuws/genomineerd-nketia-seedo-16/
date: 2022-05-11T19:16:41.067Z
author: 7biA1WiYB
excerpt: "Hoe verschillend de genomineerden voor de 7Days Jongere van het Jaar ook zijn, ze presteerden dit jaar allemaal iets bijzonders. N'ketia Seedo (16) verraste zichzelf en de wereld door medaille na medaille te winnen met sprinten.  "
seo:
  description: "Genomineerd: N’ketia Seedo (16)"
  title: "Genomineerd: N’ketia Seedo (16)"
---
Hoe verschillend de genomineerden voor de 7Days Jongere van het Jaar ook zijn, ze presteerden dit jaar allemaal iets bijzonders. N'ketia Seedo (16) verraste zichzelf en de wereld door medaille na medaille te winnen met sprinten.  

    <h3>Wat was 2019 voor een jaar voor jou?</h3>
<p>‘Een jaar vol verrassingen. Ik ging naar het EK onder de 20 in Zweden voor de ervaring, maar brak er mijn eigen record en werd tweede. Eind augustus ging ik naar het EK in Noorwegen voor de estafette met grote namen als Jamile Samuel en Marije van Hunenstijn. Sinds september train ik in Papendal om mee te mogen naar de Olympische Spelen van 2020 in Tokio met het damesestafetteteam. Ik had nooit gedacht dat ik met de grote toppers mee zou lopen. Maar omdat ik dit jaar zo hard heb gelopen, is er een deur opengegaan.’</p>
<h3>Wat verwacht je van de toekomst?</h3>
<p>‘Ik train nu zeven keer per week en ga tussendoor naar school. Training staat voorop, maar ik wil wel een diploma halen om ergens op terug te kunnen vallen. Ik denk dat het heel leuke jaren zullen worden. Ik denk dat ik best goed kan presteren als ik zo door ga.’</p>
<h3>Wat wil je andere jongeren meegeven?</h3>
<p>‘Dat je gewoon moet blijven proberen je doel te bereiken. Geen enkele droom is te groot. Alles kan, als je bereid bent er hard voor te werken. Dat heb ik wel geleerd dit jaar.’</p>
<h3>Waarom moeten jongeren op jou stemmen?</h3>
<p>‘Dat weet ik echt niet. Misschien omdat ik jongeren wil inspireren die een sport doen. Atletiek is niet zo bekend. Je krijgt er vooral aandacht mee als je héél goed bent. Dat kan demotiverend werken als je daar net onder zit. Ik wil laten zien dat het toch kan. Als je hard werkt, dan lukt het.’</p>
<p><em>Foto: Geert Lommers</em></p>  
