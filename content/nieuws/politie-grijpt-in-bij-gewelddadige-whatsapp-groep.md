---
id: 98c86ce5bb5e4db29f31f77e5caab978
type: nieuws
layout: post
title: "Politie grijpt in bij gewelddadige Whatsapp-groep"
permalink: /nieuws/politie-grijpt-in-bij-gewelddadige-whatsapp-groep/
date: 2022-05-11T19:16:41.067Z
author: 7biA1WiYB
excerpt: "'Het is net als bij hooligans', zegt één van de jongeren uit een Whatsapp-groep die van de week een bezoekje kreeg van een politie-agent. 'Je spreekt ergens op een plek af en het is vechten.'  "
seo:
  description: "Politie grijpt in bij gewelddadige Whatsapp-groep"
  title: "Politie grijpt in bij gewelddadige Whatsapp-groep"
---
'Het is net als bij hooligans', zegt één van de jongeren uit een Whatsapp-groep die van de week een bezoekje kreeg van een politie-agent. 'Je spreekt ergens op een plek af en het is vechten.'  

    <p>Op scholen in Walcheren, een gebied in Zeeland, waren er de laatste tijd veel vechtpartijen. Dus toen de Zeeuwse politie een tip kreeg over een Whatsapp-groep waarin werd aangespoord tot vechten, greep ze meteen in. Een politieman liet zichzelf toevoegen aan de groep en stuurde een bericht:</p>
<p><em>Hallo allemaal.</em></p>
<p><em>Hier een bericht van de politie!</em></p>
<p><em>Wij hebben kennis genomen van de gehele inhoud in deze appgroep. Met het aanzetten en uitlokken tot geweld (afspraak maken om het gevecht aan te gaan) gaan jullie een behoorlijke grens over. Dit is strafbaar en als politie tolereren wij dit niet. Alle gegevens en gesprekken uit deze appgroep zijn opgeslagen.</em></p>
<p><em>Afgelopen tijd zijn er diverse spanningen op de scholen van Walcheren geweest. Deze hebben op diverse plekken voor vechtpartijen gezorgd. Ons doel is om dit te stoppen. Een onderdeel daarvan is dat deze appgroep per direct gestopt wordt. Jullie kunnen zelf deze appgroep verlaten. Degene die op 30-10-2018 nog in deze groep zit, kan bezoek van de politie verwachten.</em></p>
<p><em>Bij deze zijn jullie gewaarschuwd om niet nogmaals een appgroep als deze te starten. Degene die dit toch gaan doen, of die via andere social media vechtpartijen blijft uitlokken, zal strafrechtelijk vervolgd worden!</em></p>
<p><em>Als jullie vragen hebben (bijvoorbeeld over wat er met jullie gegevens gebeurt) kunnen jullie via Instagram vrienden worden.</em></p>
<p><em>Groetjes, jullie jeugdagent</em></p>
<h3>Bureau Halt</h3>
<p>Het bericht werkte. De meeste jongeren waren geschrokken en stapten uit de groepsapp. Twee bleven echter uitlokkende teksten sturen, zij kregen een proces-verbaal en zullen zich bij bureau Halt moeten melden.</p>  
