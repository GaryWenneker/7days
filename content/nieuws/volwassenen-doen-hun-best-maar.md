---
id: 2e136f95512b4b4c81b7ebac05af27dd
type: nieuws
layout: post
title: "'Volwassenen doen hun best, maar...'"
permalink: /nieuws/volwassenen-doen-hun-best-maar/
date: 2022-05-11T19:16:41.067Z
author: 7biA1WiYB
excerpt: "Na veel geruzie over de vorige Kinderombudsman, begint er vandaag alweer een nieuwe. Haar naam: Margrite Kalverboer (55). 7Days mocht meteen met haar praten. ‘Ik kan er niet tegen dat er nog steeds kinderen en jongeren zijn die het gevoel hebben dat ze er niet bij horen.’  "
seo:
  description: "'Volwassenen doen hun best, maar...'"
  title: "'Volwassenen doen hun best, maar...'"
---
Na veel geruzie over de vorige Kinderombudsman, begint er vandaag alweer een nieuwe. Haar naam: Margrite Kalverboer (55). 7Days mocht meteen met haar praten. ‘Ik kan er niet tegen dat er nog steeds kinderen en jongeren zijn die het gevoel hebben dat ze er niet bij horen.’  

    <p><strong>Hoe moeten we u nou noemen: ombudsman of ombudsvrouw?</strong><br>‘Tja, ik ben eigenlijk wel benieuwd wat kinderen en jongeren daar zélf van vinden. Mij maakt het niet uit. Als ik mijn werk maar mag doen.’<br><br><strong>Wat gaat u dan allemaal doen?</strong><br>‘Héél veel! Ik kan er niet tegen dat er nog steeds kinderen en jongeren zijn die het gevoel hebben dat ze er niet bij horen. Dat kan zijn omdat ze gepest worden of omdat ze gevlucht zijn en niet weten of ze in Nederland mogen blijven. Maar het kan ook komen doordat ze bijvoorbeeld arm zijn, mishandeld worden of in een instelling zitten. Kinderen in de knel, onzichtbare jongeren, die wil ik graag helpen.’</p>
<p><strong>Hoe gaat u dat aanpakken?</strong><br>‘Eerst wil ik, samen met mijn team, een plan maken. Dan gaan we aan het werk. Een kinderombudsman kan niet zomaar een wet veranderen, maar wel goed luisteren naar jongeren. En daarna advies geven aan politici, hulpverleners of ouders. Want volwassenen doen hun best, maar het gaat niet altijd goed.’</p>
<p><div class="media media-element-container media-default"><div id="file-17893" class="file file-video file-video-youtube">

        <h2 class="element-invisible"><a href="/files/de-kinderombudsman">De Kinderombudsman</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="De Kinderombudsman" src="https://www.youtube.com/embed/CBSTQRkV_gs?wmode=opaque&controls=" name="De Kinderombudsman" frameborder="0" allowfullscreen="">Video van De Kinderombudsman</iframe>
</div>
  </div>

  
</div>
</div>
<p><strong>Waarom weet u dan wél wat goed is voor kinderen?</strong><br>'Ik heb er jaren onderzoek naar gedaan. Op dit moment ben ik nog bijzonder hoogleraar aan de Rijksuniversiteit Groningen. Ik houd me veel bezig met kinderen en vreemdelingenrecht. Daarnaast heb ik lang in een jeugdgevangenis gewerkt. En ik heb zelf twee kinderen. Die zijn 18 en 22.’</p>
<p><strong>Voor welke groepen wilt u zich vooral gaan inzetten?</strong><br>‘Eigenlijk voor alle jongeren die het moeilijk hebben, om wat voor reden dan ook. Maar er is één groep waar ik zeker aandacht aan ga besteden en dat zijn de jonge mantelzorgers. Veel kinderen en jongeren in Nederland zorgen voor hun verslaafde moeder, zieke vader, gehandicapt broertje of zusje. Die wil ik graag beter ondersteunen. Aan mijn eigen kinderen heb ik gezien hoe zwaar het is als iemand thuis ziek is. Mijn man, hun vader, is twee jaar geleden overleden na twee levertransplantaties.’</p>
<p><div class="media media-element-container media-default"><div id="file-17894" class="file file-image file-image-jpeg">

        
  
  <div class="content">
    <img alt="magrite kalverboer " title="Foto: ANP" height="500" width="850" class="media-element file-default" src="https://7dagen.netlify.app/sites/default/files/7D%20Kalverboer.jpg">  </div>

  
</div>
</div>
<p><strong>Wat heeft u van die tijd geleerd?</strong><br>‘Dat het voor kinderen moeilijk is met onzekerheid om te gaan. En dat geldt niet alleen voor jongeren met een zieke ouder thuis, maar ook bijvoorbeeld voor al die vluchtelingen die nu in Nederland zijn. Door de lange procedures weten ze niet waar ze aan toe zijn. Hoe ziet je dag eruit? Word je morgen het land uit gezet? Gaat het wel goed met je ouders? Jongeren kunnen veel hebben, maar van onzekerheid worden ze eenzaam, ongelukkig en bang.’</p>
<p><strong>Gaat u de komende tijd ook advies vragen aan kinderen en jongeren zelf?</strong><br>‘Ja, dat wil ik heel graag. Ik moet alleen nog even uitzoeken hoe.’</p>
<p><strong>Bij <em>7Days</em> worden we geholpen door een lezersraad. </strong><br>‘Oh echt? Dát zou ik nou ook willen. Een soort jongerenpanel, met mensen uit allerlei verschillende hoeken die meedenken. Misschien moet ik maar eens langskomen om wat van jullie te leren...’</p>

<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement</a> op de krant!</em></p>  
