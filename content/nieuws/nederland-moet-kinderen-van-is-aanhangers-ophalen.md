---
id: 27aa7ef754ee475da5095d20a5508671
type: nieuws
layout: post
title: "Nederland moet kinderen van IS-aanhangers ophalen"
permalink: /nieuws/nederland-moet-kinderen-van-is-aanhangers-ophalen/
date: 2022-05-11T19:16:41.067Z
author: 7biA1WiYB
excerpt: "Nederland moet zijn best gaan doen om 56 kinderen van IS-aanhangers terug te halen uit Syrië. Dat was het oordeel van de rechter gisteren in een kort geding waarin 23 moeders hadden geëist dat de Nederlandse staat hen samen met hun kinderen komt ophalen.  "
seo:
  description: "Nederland moet kinderen van IS-aanhangers ophalen"
  title: "Nederland moet kinderen van IS-aanhangers ophalen"
---
Nederland moet zijn best gaan doen om 56 kinderen van IS-aanhangers terug te halen uit Syrië. Dat was het oordeel van de rechter gisteren in een kort geding waarin 23 moeders hadden geëist dat de Nederlandse staat hen samen met hun kinderen komt ophalen.  

    <p>De moeders vertrokken jaren geleden naar Syrië om zich aan te sluiten bij de terroristische organisatie IS. Nadat IS werd verslagen werden de vrouwen en hun kinderen gevangengenomen. Omdat ze op dit moment vastzitten in kampen vroegen de moeders de Nederlandse regering om hulp. Die wilde niet in actie komen omdat de moeders zich vrijwillig hadden aangesloten bij IS.</p>
<h3>Noodsituatie</h3>
<p>Omdat de regering de vrouwen niet wil helpen, stapten ze naar de rechter. Die bepaalde gisteren dat de kinderen in de overvolle kampen al-Roj en al-Hol in een noodsituatie zitten. Omdat ze daarvoor niet zelf gekozen hebben, moeten ze teruggehaald worden naar Nederland. </p>
<p>Als de autoriteiten in Syrië de kinderen alleen willen overdragen als ook de moeders worden opgehaald, dan moet Nederland zich - in het belang van de kinderen - ook inspannen voor hún terugkeer, zei de rechter.</p>
<h3>Uitspraak</h3>
<p>De rechter geeft de staat veertien dagen de tijd om 'al het nodige te doen' om de terugkeer van de kinderen te bevorderen. Hoe dwingend deze uitspraak is, is volgens <a href="https://www.volkskrant.nl/columns-opinie/rechterlijke-uitspraak-heeft-de-politieke-weerzin-tegen-repatriering-niet-weggenomen~bc6f41fa/" target="_blank"><em>de Volkskrant</em></a><a href="https://www.volkskrant.nl/columns-opinie/rechterlijke-uitspraak-heeft-de-politieke-weerzin-tegen-repatriering-niet-weggenomen~bc6f41fa/" target="_blank"> </a>nu de vraag. </p>
<p>Veel politici vinden dat de moeders er indertijd zelf voor kozen om te vertekken. Het kabinet zei gisteren de uitspraak nog 'te bestuderen'.</p>  
