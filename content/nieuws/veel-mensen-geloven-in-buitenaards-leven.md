---
id: 8622f0ec5805457d9eada2de725fd25b
type: nieuws
layout: post
title: "Veel mensen geloven in buitenaards leven"
permalink: /nieuws/veel-mensen-geloven-in-buitenaards-leven/
date: 2022-05-11T19:16:41.067Z
author: 7biA1WiYB
excerpt: "Geloof jij in buitenaards leven? Je bent niet de enige! De meerderheid van de mensen denkt dat er niet alleen leven op aarde is, maar ook op andere planeten.  "
seo:
  description: "Veel mensen geloven in buitenaards leven"
  title: "Veel mensen geloven in buitenaards leven"
---
Geloof jij in buitenaards leven? Je bent niet de enige! De meerderheid van de mensen denkt dat er niet alleen leven op aarde is, maar ook op andere planeten.  

    <p>Wereldwijd denken zo'n zes op de tien mensen dat er buitenaards leven is. Dat laat een nieuw onderzoek zien. In Nederland twijfelen veel meer mensen hieraan. Ongeveer de helft van de Nederlanders denkt dat er meer is dan het leven op aarde. Samen met Indonesiërs en Turken bungelen we helemaal onder aan de lijst.</p>
<h3>Veel planeten</h3>
<p>Geloven in buitenaards leven klinkt misschien gek, maar ook veel planeetonderzoekers geloven hierin. 'Er zijn zo veel andere planeten en er worden er steeds meer ontdekt', zegt onderzoekster <a href="https://www.rtlnieuws.nl/editienl/bestaat-et-echt-28-procent-van-nederland-gelooft-in-intelligent-buitenaards-leven" target="_blank">Daphne Stam tegen <em>RTL Nieuws</em></a>.</p>
<p>Zij denkt daarom dat de kans best groot is dat er op één van die planeten een vorm van leven is. 'Het moet haast wel als je bedenkt hoe groot het heelal is. Alleen is het heel lastig aan te tonen.'</p>
<h3>Romantisch beeld</h3>
<p>Maar verwacht niet dat er ook echt wezens worden gevonden, waarmee je kunt praten. Dat is een 'romantisch beeld' van buitenaards leven, zegt Stam. 'Het buitenaardse leven dat echt bestaat, is misschien wel veel abstracter.' Want de naam zegt het eigenlijk al: alles wat buiten de aarde leeft, is buitenaards. Daar horen bijvoorbeeld ook insectjes op andere planeten bij, of onderontwikkelde dieren.</p>  
