---
id: 8d7756af7bc14830bbbfb352fcecd269
type: nieuws
layout: post
title: "Meer tappen van internet?"
permalink: /nieuws/meer-tappen-van-internet/
date: 2022-05-11T19:16:41.067Z
author: 7biA1WiYB
excerpt: "De Nederlandse inlichtingendiensten moeten meer gegevens kunnen aftappen op internet. Dat wil de regering. Maar niet iedereen is daar blij mee. Internetknooppunt AMS-IX maakte deze week bezwaar. Hoe zit dat?  "
seo:
  description: "Meer tappen van internet?"
  title: "Meer tappen van internet?"
---
De Nederlandse inlichtingendiensten moeten meer gegevens kunnen aftappen op internet. Dat wil de regering. Maar niet iedereen is daar blij mee. Internetknooppunt AMS-IX maakte deze week bezwaar. Hoe zit dat?  

    <p><strong>Wat is een internetknooppunt eigenlijk?</strong><br>Zo’n 50.000 verschillende netwerken vormen samen het internet. Het is gewoonweg niet te doen om die allemaal met kabels aan elkaar te koppelen. Daarom is het handig om knooppunten te hebben. Die kun je zien als rotondes waar een heleboel wegen naartoe gaan. Het Nederlandse knooppunt AMS-IX is een van de grootste ter wereld. Er zitten wel 700 netwerken op, zoals die van KPN, Google en Facebook. Best bijzonder voor zo’n klein land als Nederland.</p>


<p><strong>Wat wil de regering?</strong><br>Een nieuwe wet waardoor de inlichtingendiensten kunnen rondsnuffelen in het internetverkeer. Nu mogen ze dat alleen doen als ze iemand op het oog hebben die bijvoorbeeld een aanslag wil plegen. Ze kunnen alleen die persoon in de gaten houden en kijken met wie hij contact heeft. Als het plan doorgaat, kunnen de diensten dat makkelijker en vaker doen, ook als ze geen concrete verdenking tegen iemand hebben. Ze hopen dan nog beter terroristen en criminelen te kunnen opsporen.</p>
<p><strong>Fijn toch? Wat is dan het probleem?</strong><br>Als Nederland de wet verandert, willen sommige bedrijven hun netwerk misschien niet meer op het knooppunt aansluiten. Dan gaan ze naar een land waar minder gegluurd wordt. Je kunt dan nog wel gewoon alles op internet doen, maar het is zonde als Nederland zo’n mooi knooppunt kwijtraakt. Tenminste, daar is AMS-IX zelf bang voor. Volgens de regering valt dat wel mee en is de wet niet strenger dan die in landen om ons heen. Minister Plasterk beloofde deze week dat het knooppunt 'niet volledig afgetapt zal worden'. Critici zijn ook bang dat de privacy van mensen die niets kwaads in de zin hebben, wordt geschaad als de inlichtingendiensten zoveel mogen aftappen. De Tweede Kamer stemt later over de wet.</p>
<p><em>Vrijdag lees je in de nieuwe 7Days meer over internetknooppunt AMS-IX. Geen abonnement? Bekijk <a href="http://admin.sevendays.nl/verkoop">hier</a> waar je de krant in de winkel kunt kopen, of download 'm via <a href="http://www.magzine.nu/">MagZine</a>.</em></p>  
