---
id: b80de69d8b1b40619136e5f823b1a650
type: nieuws
layout: post
title: "Cara (15) komt in actie voor Sulawesi"
permalink: /nieuws/cara-15-komt-in-actie-voor-sulawesi/
date: 2022-05-11T19:16:41.067Z
author: 7biA1WiYB
excerpt: "Het is nu ruim twee weken geleden dat de verwoestende aardbeving en de nog verwoestender tsunami Sulawesi troffen. Het wordt steeds duidelijker dat de schade en ellende groot is. Vandaag komt Nederland in actie voor Sulawesi. De vijftienjarige Cara uit Groningen draait met vijf vriendinnen een grote avond op haar school in elkaar. ‘Ik voel dat ik iets moet doen. En dit kán ik doen.’  "
seo:
  description: "Cara (15) komt in actie voor Sulawesi"
  title: "Cara (15) komt in actie voor Sulawesi"
---
Het is nu ruim twee weken geleden dat de verwoestende aardbeving en de nog verwoestender tsunami Sulawesi troffen. Het wordt steeds duidelijker dat de schade en ellende groot is. Vandaag komt Nederland in actie voor Sulawesi. De vijftienjarige Cara uit Groningen draait met vijf vriendinnen een grote avond op haar school in elkaar. ‘Ik voel dat ik iets moet doen. En dit kán ik doen.’  

    <p>Recente filmbeelden en foto’s laten zien hoe enorm veel huizen er zijn ingestort op het Indonesische eiland. Journalisten vertellen hoe moeilijk de overlevenden het hebben. Zij zijn vaak niet alleen hun huis en spullen kwijt, maar ook familieleden en geliefden. Het officiële aantal omgekomen mensen is nu rond de 1800. Maar dat zal de komende tijd zeker oplopen. Er worden namelijk nog duizenden mensen vermist. Zij liggen waarschijnlijk onder de hopen puin en modder. Misschien worden zij wel nooit gevonden.<br><br><strong>Hulp nodig</strong><br>Volgens de VN hebben ongeveer anderhalf miljoen mensen op Sulawesi dringend hulp nodig. Daarom organiseren de samenwerkende hulporganisaties in Nederland vandaag een landelijke actie. In het Hilversumse museum Beeld en Geluid zitten mensen klaar om bellers te woord te staan die geld wilden overmaken. Op de radio en tv is er extra aandacht voor de gevolgen van het natuurgeweld. Veel kinderen en jongeren doen vandaag klusjes om geld op te halen.<br><br><strong>Apenkooien en voetballen</strong><br>Cara (15) uit Groningen heeft met vijf vriendinnen uit Atheneum 4 een grote actieavond op haar school geregeld. ‘Voor zes euro kun je hier in het Stadslyceum vrijdag van alles komen doen. Apenkooien, voetballen, koekjes bakken, een film kijken… Of gewoon lekker kletsen. Je mag zelfs blijven slapen in de gymzaal.’<br><div class="media media-element-container media-default"><div id="file-534855" class="file file-image file-image-jpeg">

        
  
  <div class="content">
    <img alt="Cara (helemaal rechts) en haar vriendinnen" title="Cara (helemaal rechts) en haar vriendinnen" height="1200" width="1600" class="media-element file-default" data-delta="1" src="https://7dagen.netlify.app/sites/default/files/Cara%20Nieuwenkamp%20Actie%20Sulawesi.jpg">  </div>

  
</div>
</div><br><strong>Sleep-in</strong><br>‘We kwam op het idee na een les Engels vorige week. Daar kregen we de opdracht om na te denken en over wat er in Sulawesi was gebeurd. Daarna moest je een plan presenteren van wat je zou kunnen doen om te helpen. Wij hadden een sleep-in bedacht. En na de les dachten we: “Hoe gek zou het zijn om dit echt uit te voeren?” We gingen ermee naar de rector en die vond het een superidee. Toen zijn we allemaal activiteiten gaan bedenken en we hebben posters opgehangen door de hele school. Er doen nu tweehonderdvijftig leerlingen mee! Echt tof! We doen het geld in een kluis en we hebben zelfs een kluisbewaarder aangesteld. Als alles binnen is gaat het naar het Rode Kruis.’<br><br><strong>Iets doen</strong><br>Cara vond dat ze niet werkeloos moest blijven toekijken nadat ze de beelden op tv had gezien. ‘Ik werd er echt door gepakt. Verschrikkelijk wat die mensen moeten meemaken. En ze zijn al best arm in vergelijking met wat wij hebben. Ik voel dat ik iets moet doen om te helpen. Ik kan als vijftienjarige misschien niet de hele wereld veranderen. Maar dit kan ik wel doen.’<br><br><em>Ook na vandaag blijft het speciale gironummer voor Sulawesi nog open. Vanavond laat, in Pauw om 23.00 uur, wordt bekend gemaakt hoeveel de actiedag heeft opgebracht.</em>  
