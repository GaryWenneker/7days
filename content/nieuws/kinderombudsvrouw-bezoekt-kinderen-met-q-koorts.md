---
id: bf6053e8c9a24440968a57880ec2921f
type: nieuws
layout: post
title: "Kinderombudsvrouw bezoekt kinderen met Q-koorts"
permalink: /nieuws/kinderombudsvrouw-bezoekt-kinderen-met-q-koorts/
date: 2022-05-11T19:16:41.067Z
author: 7biA1WiYB
excerpt: "Koorts, extreme moeheid, verminderde eetlust en heftige hoofdpijn. Daar kun je last van hebben als je de ziekte Q-koorts hebt. De kinderombudsvrouw vindt dat er meer aandacht moet komen voor kinderen met deze ziekte. Daarom bezoekt ze donderdag 20 april een groep Q-koorts patiënten tot 18 jaar. Dit is wat jij erover moet weten.  "
seo:
  description: "Kinderombudsvrouw bezoekt kinderen met Q-koorts"
  title: "Kinderombudsvrouw bezoekt kinderen met Q-koorts"
---
Koorts, extreme moeheid, verminderde eetlust en heftige hoofdpijn. Daar kun je last van hebben als je de ziekte Q-koorts hebt. De kinderombudsvrouw vindt dat er meer aandacht moet komen voor kinderen met deze ziekte. Daarom bezoekt ze donderdag 20 april een groep Q-koorts patiënten tot 18 jaar. Dit is wat jij erover moet weten.  

    <h4>De besmetting</h4>
<p>Want hoe loop je dit virus op? Mensen kunnen besmet worden door dieren die de ziekte bij zich dragen. Dat gebeurt door het inademen van besmette lucht. Dat kan gebeuren als geiten of schapen de ziekte hebben. De bacteriën zitten vooral in het vruchtwater van drachtige besmette dieren. Als de beesten lammetjes krijgen komen er veel bacteriën vrij in de lucht. Het kan ook in de mest van de beesten zitten. De meeste mensen herstellen binnen twee weken van de ziekte.</p>
<h4>Epidemie</h4>
<p>Tussen 2006 en 2010 was er een epidemie in Nederland. 'Tussen de 50.000 en 100.000 mensen kregen de ziekte. 4.000 mensen kregen toen lange termijn klachten', vertelt Annemieke de Groot, woordvoerder van de stichting <a href="http://www.q-support.nu/over-q-support/opdracht">Q-support</a>. Voor jongeren is de ziekte erg vervelend om mee te leven. 'Je hebt maar weinig energie, waardoor je je vrienden vaak af moet zeggen. Daar kun je je heel eenzaam door voelen', vertelt De Groot. </p>
<p>Volgens De Groot weten veel jongeren niet dat ze besmet zijn. 'Huisartsen denken dat de epidemie voorbij is, daarom testen ze er niet meer op. Maar je kunt alsnog besmet raken.'</p>
<h4>Leven met Q-koorts</h4>
<p>De Kinderombudsvrouw praat met kinderen over de invloed van de ziekte op hun leven. ‘De afgelopen tijd is er veel media-aandacht geweest voor Q-koorts. Ik vroeg mij af: zijn er ook minderjarige patiënten? Wat betekent het dan voor hen om te leven met Q-koorts? Ik vind het belangrijk om hun verhaal te horen’, vertelt ze aan <a href="http://www.stadsbladdenbosch.nl/nieuws/landbouw-visserij/148404/ombudsvrouw-bezoekt-jongeren-die-met-q-koorts-kampen?redir">Stadsblad Den Bosch.</a></p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>
<p> </p>  
