---
id: a764d3a63d144bbcbc8f2072b6845aee
type: nieuws
layout: post
title: "4 vragen over Julian Assange, oprichter WikiLeaks"
permalink: /nieuws/4-vragen-over-julian-assange-oprichter-wikileaks/
date: 2022-05-11T19:16:41.067Z
author: 7biA1WiYB
excerpt: "Sinds hij in 2006 klokkenluidersplatform WikiLeaks heeft opgericht, probeert Julian Assange uit handen te blijven van de Amerikaanse overheid. Hij woonde jarenlang op de ambassade van Ecuador, maar zit sinds vorig jaar in een Britse cel. Vanaf vandaag buigt een rechter in Londen zich over de vraag of hij uitgeleverd mag worden aan de VS. Vier vragen (en antwoorden).  "
seo:
  description: "4 vragen over Julian Assange, oprichter WikiLeaks"
  title: "4 vragen over Julian Assange, oprichter WikiLeaks"
---
Sinds hij in 2006 klokkenluidersplatform WikiLeaks heeft opgericht, probeert Julian Assange uit handen te blijven van de Amerikaanse overheid. Hij woonde jarenlang op de ambassade van Ecuador, maar zit sinds vorig jaar in een Britse cel. Vanaf vandaag buigt een rechter in Londen zich over de vraag of hij uitgeleverd mag worden aan de VS. Vier vragen (en antwoorden).  

    <h3>1. Wie is Julian Assange?</h3>
<p>De Australische Julian Assange is de oprichter van WikiLeaks: een website waarop mensen anoniem onthullingen kunnen doen en geheime documenten delen over bijvoorbeeld bedrijven en overheidsinstellingen. De website kreeg grote bekendheid toen in 2010 een video werd gedeeld waarop te zien was hoe Amerikaanse militairen vanuit een helikopter burgers en journalisten aanvielen in Irak. Assange vindt dat de website zorgt voor openheid en helpt bij het naar buiten brengen van misstanden.</p>
<h3>2. Waarom is hij opgepakt?</h3>
<p>Assange werd begin 2019 in Engeland aangehouden omdat hij ervan verdacht werd zijn borgtochtvoorwaarden te hebben geschonden. Hij werd aangehouden op verzoek van onder meer de Verenigde Staten. Daar willen ze hem vervolgen voor het publiceren van geheime documenten die zijn onthuld op WikiLeaks. Ook zou hij illegaal hebben ingebroken op het computernetwerk van het Pentagon, het gebouw van het Amerikaanse ministerie van Defensie.</p>
<h3>3. Wat deed hij op de ambassade van Ecuador?</h3>
<p>Assange woonde zeven jaar lang op de ambassade van Ecuador om vervolging te voorkomen. In 2012 vluchtte hij daarheen om een uitzetting naar Zweden te ontlopen. In dat land werd hij ervan verdacht twee vrouwen te hebben verkracht. Op de ambassade van Ecuador vroeg hij politiek asiel aan. In 2017 liet Zweden de verkrachtingszaak vallen, toch bleef Assange op de ambassade om niet te worden opgepakt door de Britten. Maar Ecuador was niet tevreden met het verblijf van Assange: hij zou agressief zijn en zich niet goed gedragen. Daarom besloot het land om toe te staan dat de Britse politie de ambassade in kwam om Assange te arresteren.</p>
<h3>4. Hoe nu verder?</h3>
<p>Direct na zijn arrestatie werd Assange door de rechtbank schuldig bevonden aan het schenden van de borgtochtvoorwaarden toen in hij 2012 de ambassade invluchtte. Assange vreest sinds zijn aanhouding dat hij door Engeland zal worden uitgeleverd aan Amerika. Hier kan hij maximaal vijf jaar celstraf krijgen voor het hacken van Pentagon computernetwerk. Vanaf vandaag buigt een Britse rechter zich over de vraag of hij uitgeleverd moet gaan worden.</p>  
