---
id: e885e8e95cb440088f37dc38025a8dfe
type: nieuws
layout: post
title: "Scholieren Gala Breda door burgemeester afgelast"
permalink: /nieuws/scholieren-gala-breda-door-burgemeester-afgelast/
date: 2022-05-11T19:16:41.067Z
author: 7biA1WiYB
excerpt: "De burgemeester van Breda heeft een scholierengala in de Bredase binnenstad beëindigd omdat er chaos ontstond en omdat veel leerlingen dronken waren. 3 vragen (en antwoorden) hierover.   "
seo:
  description: "Scholieren Gala Breda door burgemeester afgelast"
  title: "Scholieren Gala Breda door burgemeester afgelast"
---
De burgemeester van Breda heeft een scholierengala in de Bredase binnenstad beëindigd omdat er chaos ontstond en omdat veel leerlingen dronken waren. 3 vragen (en antwoorden) hierover.   

    <h3>1. Wat is er gebeurd?</h3>
<p>In café Graanbeurs in Breda werd gisteravond het Scholieren Gala Breda georganiseerd. Het feest zou tot 2.30 uur duren. Om 23.00 uur kwamen de politie en de ambulance omdat er te veel mensen tegelijk naar binnen wilden. Twee mensen die in de chaos flauw waren gevallen, moesten worden onderzocht door ambulancemedewerkers. Zij controleerden ook jongeren die te veel gedronken hadden. 'Veel van hen zijn behoorlijk onder invloed van alcohol', schreef de politie op Twitter. De burgemeester besloot daarna in overleg met de politie dat het pand ontruimd moest worden.</p>
<p>Het feest was bedoeld voor leerlingen van 16 jaar en ouder. Alcohol zou volgens de <a href="https://www.facebook.com/StichtingSGB/photos/rpp.140620609325609/2022478734473111/?type=3&amp;theater" target="_blank">organisatie</a> alleen geschonken worden aan jongeren vanaf 18 jaar.</p>
<h3>2. Hoe ging het daarna?</h3>
<p>De bezoekers werden door de beveiliging en de politie naar buiten begeleid en naar huis gestuurd. Volgens de politie vielen daarbij geen gewonden. Enkele ouders lieten op <a href="https://www.facebook.com/licumahua/posts/2350858988319298" target="_blank">social media </a>weten dat hun kinderen wel degelijk wonden hebben opgelopen.  </p>
<p>Aan <a href="https://www.bndestem.nl/breda/scholieren-gala-breda-vroegtijdig-afgelast-door-burgemeester-twee-mensen-onwel-in-gedrang-en-chaos-bij-de-graanbeurs~a6f0a2fe/" target="_blank"><em>BN DeStem</em></a> vertelt Nino (16): 'Het was ongelooflijk druk en slecht georganiseerd. Je kon amper bewegen en er waren niet genoeg beveiligers. Toch was het best gezellig. Toen was er voorin ineens een vechtpartijtje en ging het licht aan. Er kwamen agenten binnen en leek het feest weer door te gaan. Maar toen riepen ze om dat we naar buiten moesten. Binnen is er geen paniek geweest.'</p>
<h3>3. Wat zijn de reacties?</h3>
<p>Op Facebook staan <a href="https://www.facebook.com/permalink.php?story_fbid=1988215651264089&amp;id=100002270216326" target="_blank">boze berichten</a> van jongeren en ouders. Bezoeker <a href="https://www.facebook.com/photo.php?fbid=1930077673766293&amp;set=p.1930077673766293&amp;type=3&amp;theater" target="_blank">Flint</a> heeft het over het 'kutste feest ooit'. Hij hoopt ook dat de organisatie 'het goed gaat maken' omdat hij twintig euro heeft betaald voor het feestje.</p>
<p>Voor burgemeester Paul Depla was het duidelijk dat het feest moest stoppen 'omdat er scholieren in verdrukking zijn geraakt en er te veel jongeren beschonken zijn', schrijft <a href="https://www.nu.nl/binnenland/5622668/scholierengala-in-breda-beeindigd-vanwege-veel-beschonken-leerlingen.html" target="_blank"><em>NU.nl</em></a>. Hij wil in gesprek met de organisatie van het Scholieren Gala en met zaalverhuurder Graanbeurs. Depla plaatst zijn vraagtekens bij de dag van het feest en het toezicht op het alcoholgebruik.</p>
<p>De organisator van het gala is sinds 2010 de stichting Scholieren Gala Breda (SGB). Die is opgericht toen het Stedelijk Gymnasium stopte met het eigen jaarlijkse gala. De stichting is niet verbonden aan een school. Het gala wordt al jarenlang op een maandagavond georganiseerd.</p>  
