---
id: 91b2b990ba6b4e6eaf6a14d9ba9ad218
type: nieuws
layout: post
title: "Slecht plan: ijsbaan met vijfduizend dode vissen"
permalink: /nieuws/slecht-plan-ijsbaan-met-vijfduizend-dode-vissen/
date: 2022-05-11T19:16:41.067Z
author: 7biA1WiYB
excerpt: "Het leek het Japanse pretpark SpaceWorld in de stad Kitakyushu zo’n leuk idee: een ijsbaan waarbij het lijkt alsof je op zee schaatst. Met allemaal vissen net onder het oppervlakte waardoor het nog echter lijkt. Schaatsers zou zo terloops meteen wat leren over zeedieren. Maar de baan werd geen succes.   "
seo:
  description: "Slecht plan: ijsbaan met vijfduizend dode vissen"
  title: "Slecht plan: ijsbaan met vijfduizend dode vissen"
---
Het leek het Japanse pretpark SpaceWorld in de stad Kitakyushu zo’n leuk idee: een ijsbaan waarbij het lijkt alsof je op zee schaatst. Met allemaal vissen net onder het oppervlakte waardoor het nog echter lijkt. Schaatsers zou zo terloops meteen wat leren over zeedieren. Maar de baan werd geen succes.   

    <p>Voor de schaatsbaan vroor het pretpark meer dan vijfduizend vissen in die voor schaatsers heel goed te zien waren. Sprot, makreel, maar ook krabben en een walvishaai. De vissen vormden zelfs woorden. Zo stond er bijvoorbeeld ‘Hello’ geschreven onder het ijs. En wezen pijlen gemaakt van dode vissen de weg naar de uitgang.</p>
<h3>Wreed en onzinnig</h3>
<p>De makers vonden hun ijsbaan goed gelukt. Maar het werd geen succes. Integendeel. Heel veel mensen waren woedend op de bedenkers. Op de Facebookpagina van het pretpark werd door tegenstanders wereldwijd massaal gereageerd en opgeroepen de ijsbaan te sluiten. Veel mensen vinden het wreed en onzinnig dat er vissen zijn gebruikt voor de lol van schaatsers. Ook al waren ze al dood voordat ze werden ingevroren. ‘Het lijkt net of de vissen nog leven. Ik wil niet dat mijn kinderen erover heen schaatsen,’ zei een van de Facebook-reageerders. </p>
<h3>Herdenkingsdienst </h3>
<p>De bedoeling was volgens algemeen-manager Toshimi Takeda dat klanten plezier zouden hebben terwijl ze ook iets leerden. Maar hij geeft nu toe dat dat mislukt is: ‘We wilden klanten het gevoel laten ervaren van schaatsen op zee, maar dat gevoel hebben we niet over weten te dragen.’ Het pretpark heeft nu besloten om de boel dan toch maar te laten smelten. Te laat voor de vijfduizend vissen uiteraard. Een schrale troost: dierenbeschermers organiseren binnenkort een herdenkingsdienst voor hen. </p>  
