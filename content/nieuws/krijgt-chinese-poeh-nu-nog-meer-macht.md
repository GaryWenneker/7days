---
id: 9716e34c903540faafd36445d45444e9
type: nieuws
layout: post
title: "Krijgt Chinese Poeh nu nog meer macht?"
permalink: /nieuws/krijgt-chinese-poeh-nu-nog-meer-macht/
date: 2022-05-11T19:16:41.067Z
author: 7biA1WiYB
excerpt: "De spanning stijgt in China. Vandaag is in Beijing een belangrijk congres begonnen. Het Chinese parlement gaat stemmen over een opvallend plan. Als het wordt aangenomen krijgt president Xi Jinping (64) nog meer macht dan hij nu al heeft. Wat zijn de gevolgen? En wat heeft Winnie de Poeh ermee te maken?  "
seo:
  description: "Krijgt Chinese Poeh nu nog meer macht?"
  title: "Krijgt Chinese Poeh nu nog meer macht?"
---
De spanning stijgt in China. Vandaag is in Beijing een belangrijk congres begonnen. Het Chinese parlement gaat stemmen over een opvallend plan. Als het wordt aangenomen krijgt president Xi Jinping (64) nog meer macht dan hij nu al heeft. Wat zijn de gevolgen? En wat heeft Winnie de Poeh ermee te maken?  

    <p>Al ruim 35 jaar staat er in de Chinese grondwet: de president mag maximaal twee termijnen van vijf jaar aan de touwtjes trekken. Dikke kans dat dit zinnetje straks helemaal weg is. Want het Volkscongres (het Chinese parlement) gaat er deze week over stemmen om het te schrappen. En stemmen in China is niet hetzelfde als stemmen in Nederland. Er is wel een bijna 3000-koppig parlement, maar zij horen allen bij dezelfde partij: de Communistische Partij. Er is namelijk maar één partij in China. En drie keer raden wie daar de leiding over heeft. Juist. Xi. Feitelijk staan alle neuzen van al die leden dezelfde kant op. Eigenlijk staat de uitslag dus zo goed als vast: die grondwetswijziging wordt aangenomen.<br><br><strong>De gevolgen</strong><br>En dan? Dan hoeft Xi, die president werd in 2013 en net aan zijn tweede termijn is begonnen, niet weg in 2023 als zijn tien jaar erop zitten. Dan kan hij tot zijn dood eindbaas van China blijven. Dan is Xi eeuwig zittend president van een economische grootmacht met één politieke partij waar hij zelf de leiding over heeft en een leger waar hij ook chef van is. Alle macht bij één man dus. En als die alleen maar goeie dingen doet zoals de corruptie aanpakken en de economie een boost geven zou je daar heel misschien nog een beetje vrede mee kunnen hebben. Maar China is ook altijd nog het land van de doodstraf, grote mensenrechtenschendingen en nul persoonlijke vrijheid.<br><div class="media media-element-container media-teaser"><div id="file-532590" class="file file-image file-image-jpeg">

        
  
  <div class="content">
    <a href="/files/jinpingpoohjpg"><img height="124" width="220" style="width: 1500px; height: 844px;" class="media-element file-teaser" data-delta="1" src="https://7dagen.netlify.app/sites/default/files/styles/medium/public/jinpingpooh.jpg?itok=gpNFkS7U" alt=""></a>  </div>

  
</div>
</div><br><strong>De reacties</strong><br>Toen het plan van Xi vorige week bekend werd, stroomden de Chinese social media meteen vol kritische posts van boze burgers. De woorden ‘griezelig’, ‘dictator’ en ‘Keizer Xi’ kwamen vaak voorbij. En veel foto’s van Winnie de Poeh. Eh… Winnie de Poeh? Ja. Dat is een vaste grap onder Chinese internetters. Zij vinden dat hun president beslist veel gelijkenis vertoont met de beroemde wat bollige gele beer en als er iets over Xi in het nieuws is vliegen de Poeh-posts over en weer. Lang blijven deze en andere negatieve berichten over Xi trouwens niet staan. China is bepaald geen democratie waar het mensen vrij staat hun eigen mening te vormen en die te uiten. De Chinese censuurdienst verwijdert dan ook alles wat maar een beetje naar kritiek op de overheid ruikt. Op dit moment draait de dienst overuren.<br>   
