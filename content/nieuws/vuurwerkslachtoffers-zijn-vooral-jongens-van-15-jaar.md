---
id: e521ca2887e94910b1ccd0a822debe64
type: nieuws
layout: post
title: "Vuurwerkslachtoffers zijn vooral jongens van 15 jaar"
permalink: /nieuws/vuurwerkslachtoffers-zijn-vooral-jongens-van-15-jaar/
date: 2022-05-11T19:16:41.067Z
author: 7biA1WiYB
excerpt: "Vuurwerkslachtoffers zijn over het algemeen jongens van een jaar of vijftien. Ze raken voornamelijk gewond door knalvuurwerk. Dat blijkt uit onderzoek van het ziekenhuis Erasmus MC onder 63 slachtoffers die binnenkwamen bij twaalf ziekenhuizen in Zuidwest-Nederland.  "
seo:
  description: "Vuurwerkslachtoffers zijn vooral jongens van 15 jaar"
  title: "Vuurwerkslachtoffers zijn vooral jongens van 15 jaar"
---
Vuurwerkslachtoffers zijn over het algemeen jongens van een jaar of vijftien. Ze raken voornamelijk gewond door knalvuurwerk. Dat blijkt uit onderzoek van het ziekenhuis Erasmus MC onder 63 slachtoffers die binnenkwamen bij twaalf ziekenhuizen in Zuidwest-Nederland.  

    <p>De onderzoekers van het ziekenhuis in Rotterdam keken naar het soort verwondingen, het ontstaan en de behandeling ervan. De slachtoffers vielen tijdens de jaarwisseling 2017-2018.</p>
<p>Het doel van het onderzoek is volgens het bericht van het ziekenhuis: de maatschappelijke en politieke discussie over een eventueel verbod op consumentenvuurwerk van objectieve informatie te voorzien. Het doel? Het aantal vuurwerkslachtoffers in de toekomst te verminderen.</p>
<h3>Brandwonden</h3>
<p>Bijna de helft van de mensen die gewond raakten omstanders: twaalf mensen (22 procent) raakten gewond door illegaal vuurwerk. In 50 van de 54 gevallen ging het om knalvuurwerk. De slachtoffers liepen vooral (brand)wonden op aan handen en armen (37 procent). Ook oogletsel (24 procent) kwam vaak voor.</p>
<h3>Onveilig</h3>
<p>Tijdens de jaarwisseling eindigen jaarlijks bijna 500 mensen op de spoedeisende hulp, raken 200 ogen beschadigd en valt gemiddeld één dode. Volgens de <a href="https://www.onderzoeksraad.nl/nl/page/12687/onderzoeksraad-kritisch-over-maatregelen-rondom-jaarwisseling" target="_blank">Onderzoeksraad voor Veiligheid </a>is oud en nieuw daarmee op veel plaatsen in Nederland het onveiligste feest van het jaar.</p>
<p><em>RTL Nieuws</em> houdt sinds 1 november op een kaart bij waar incidenten met al dan niet illegaal vuurwerk plaatsvinden. Het gaat om overlast, ongelukken, maar ook invallen door de politie. Je kunt die kaart <a href="https://www.rtlnieuws.nl/nieuws/nederland/artikel/4518051/vuurwerkslachtoffers-zijn-15-jarige-jongens-met-knallers" target="_blank">hier</a> bekijken.</p>  
