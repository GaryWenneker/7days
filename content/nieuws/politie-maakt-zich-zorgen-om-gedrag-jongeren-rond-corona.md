---
id: 0c0a1698767d45c28326425550f684ea
type: nieuws
layout: post
title: "Politie maakt zich zorgen om gedrag jongeren rond corona"
permalink: /nieuws/politie-maakt-zich-zorgen-om-gedrag-jongeren-rond-corona/
date: 2022-05-11T19:16:41.067Z
author: 7biA1WiYB
excerpt: "De politie maakt zich zorgen om groepen jongeren op straat die het niet zo nauw nemen met regels en adviezen rond het nieuwe coronavirus.  "
seo:
  description: "Politie maakt zich zorgen om gedrag jongeren rond corona"
  title: "Politie maakt zich zorgen om gedrag jongeren rond corona"
---
De politie maakt zich zorgen om groepen jongeren op straat die het niet zo nauw nemen met regels en adviezen rond het nieuwe coronavirus.  

    <p>Wijkagenten in Amsterdam, maar ook in het midden van het land, zien flink wat jongeren op straat. Ze zijn in groepen, dicht bij elkaar en houden geen afstand. De Twentse politie gaat - bij meldingen van overlast - bekeuringen uitdelen.</p>
<h3>Geen rekening</h3>
<p>Op Facebook schrijven twee agenten uit Amsterdam Slotermeer: 'Wij komen op straat grote groepen jongeren tegen. Wij zien hen samenkomen, dicht bij elkaar staan zonder rekening te houden met de geadviseerde afstand. Een grote groep jongeren lijkt geen rekening te houden met de kans op besmetting.'</p>
<p>De agenten zeggen te begrijpen dat jongeren zich vervelen en naar buiten willen. Maar zoals de situatie nu is, vinden ze die zeer onwenselijk, schrijven de twee. 'Laten we allemaal ons steentje bijdragen om te voorkomen dat dit virus zich verder verspreidt!'</p>
<h3>Ajax</h3>
<p>De Amsterdamse burgemeester Femke Halsema heeft laten weten dat ze de zorgen begrijpt en wil gaan kijken naar een oplossing. Zodat jongeren nog wel naar buiten kunnen zonder dat ze de nodige risico's lopen. Volgens haar heeft Ajax ook hulp aangeboden om te helpen bij het voorlichten van jongeren.</p>
<p>Ook politie Midden-Nederland en politie Twente zien veel jongeren op straat die zich niet aan de regels en adviezen houden. Jongeren op straat trekken zich weinig aan van adviezen om besmetting te voorkomen. Zij doen dan ook een dringend beroep op de ouders. Een woordvoerder zegt daarover: 'We vragen ook burgers om elkaar hierop aan te spreken en dat zien we gelukkig ook vaak gebeuren.'</p>
<h3>Expres hoesten</h3>
<p>De politie in Twente is vooral boos op groepjes jongeren omdat ze het grappig vinden om de draak te steken met de problemen rondom corona. Ze hoesten en kuchen bijvoorbeeld expres in de richting van andere mensen. 'Allesbehalve leuk en respectvol', schrijft de politie in Almelo donderdag op hun <a href="https://www.facebook.com/search/top/?q=politie%20almelo&amp;epa=SEARCH_BOX" target="_blank">Facebook-pagina</a>.</p>  
