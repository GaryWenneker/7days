---
id: a582c9519af74029967bb75837600aea
type: nieuws
layout: post
title: "Zo gaan pretparken en dierentuinen om met hitte"
permalink: /nieuws/zo-gaan-pretparken-en-dierentuinen-om-met-hitte/
date: 2022-05-11T19:16:41.067Z
author: 7biA1WiYB
excerpt: "Een dagje naar een pretpark of dierentuin is leuk, maar ook erg vermoeiend met deze warmte. Door iedere stap die je zet krijg je het nog warmer. Wat doen pretparken en dierentuinen eigenlijk om het hun bewoners en bezoekers een beetje aangenamer te maken op deze warme dagen?  "
seo:
  description: "Zo gaan pretparken en dierentuinen om met hitte"
  title: "Zo gaan pretparken en dierentuinen om met hitte"
---
Een dagje naar een pretpark of dierentuin is leuk, maar ook erg vermoeiend met deze warmte. Door iedere stap die je zet krijg je het nog warmer. Wat doen pretparken en dierentuinen eigenlijk om het hun bewoners en bezoekers een beetje aangenamer te maken op deze warme dagen?  

    <p>Als het erg warm is gaan veel mensen graag naar zee. Maar er zijn ook genoeg mensen die liever een pretpark of dierentuin op zoeken. Om te zorgen dat ze niet omvallen door de hitte worden verschillende maatregelen getroffen. Zo zorgt de Efteling er bijvoorbeeld voor dat bezoekers hun flesjes op verschillende plekken kunnen vullen met water. En met extra parasols zorgen ze voor nog meer schaduwplekken. Kun je mooi even afkoelen na een verhit ritje in de python!</p>
<h3>Schaafijs</h3>
<p>Dierentuin Artis en Burgers' Zoo richten zich vooral op de dieren als het zo warm wordt. De meeste dieren vinden gelukkig verkoeling in hun verblijf. Maar de dierenverzorgers hebben extra oplossingen bedacht om de dieren af te laten koelen: de vogels krijgen schaafijs, waar sommige vogels in gaan rollen.</p>
<h3>Modderpoel</h3>
<p>Olifanten vinden het met deze warmte heerlijk om zich onder te dompelen in een modderpoel. Ze koelen er niet alleen door af maar worden door de modder ook beschermd tegen de zon. Om ze nog extra af te laten koelen worden ze op het heetste moment van de dag nat gespoten met flink wat water. Daarnaast krijgen de dieren 'ijsjes' van ingevroren voedsel. Roofdieren krijgen bijvoorbeeld soms ingevroren vlees. </p>
<p>Iedereen krijgt dus een beetje verkoeling op zijn eigen manier. Op wat voor manier koel jij eigenlijk het liefste af?</p>  
