---
id: b0049901cf4c4decb583599c0ba45d27
type: nieuws
layout: post
title: "Pokémon GO-maker voor de rechter"
permalink: /nieuws/pokémon-go-maker-voor-de-rechter/
date: 2022-05-11T19:16:41.067Z
author: 7biA1WiYB
excerpt: "Pokémon GO-spelers weten het. Voor bijzondere digitale monsters moet je in Kijkduin zijn. De gemeente Den Haag omarmde de hype en riep de plek uit tot 'Pokémon-hoofdstad'. Van dat enthousiasme komt de gemeente nu terug. Ze slepen Pokémon GO-maker Niantic voor de rechter.  "
seo:
  description: "Pokémon GO-maker voor de rechter"
  title: "Pokémon GO-maker voor de rechter"
---
Pokémon GO-spelers weten het. Voor bijzondere digitale monsters moet je in Kijkduin zijn. De gemeente Den Haag omarmde de hype en riep de plek uit tot 'Pokémon-hoofdstad'. Van dat enthousiasme komt de gemeente nu terug. Ze slepen Pokémon GO-maker Niantic voor de rechter.  

    <p>Sinds het mobiele spel in juli officieel uitkwam, overspoelen <em>Pokémon GO</em>-spelers Kijkduin. Het stikt daar namelijk van de Blastoise, Machop en Bulbasaur. Pokémon die je op andere plekken nauwelijks tegenkomt. De gemeente Den Haag sprong daar op in.</p>
<p><strong>Overlast</strong><br>Leuk voor de spelers, maar bewoners, winkel- en restauranteigenaren waren snel klaar met de hype. De <em>Pokémon GO</em>'ers zorgden voor overlast, vonden ze. Dus kwam de gemeente terug op haar eerdere besluit om Kijkduin te bombarderen tot Pokémon-hoofdstad. Er werd bij maker Niantic een verzoek ingediend om minder Pokémon rondom Kijkduin te laten verschijnen en het beschermde natuurgebied Natura 2000 helemaal Pokémon-vrij te maken.</p>
<p><strong>Rechter</strong><br>Dat verzoek werd half augustus ingediend, maar Niantic heeft niks van zich laten horen. Daarom spant de gemeente nu een kort geding aan, dat op 11 oktober voor de rechter komt. Het moet er voor zorgen dat er tussen 23.00 en 07.00 uur geen Pokémon in Kijkduin zijn. De gemeente benadrukt dat ze niks tegen het spel of de spelers hebben, maar dat ze overlast in de badplaats en in het natuurgebied willen voorkomen. Overigens neemt de populariteit van <em>Pokémon GO</em> rap af. Veel spelers spelen het spel niet meer of minder fanatiek, bleek uit<a href="https://7dagen.netlify.app/lifestyle/7-redenen-waarom-pok%C3%A9mon-go-%E2%80%98uit%E2%80%99-zou-zijn" target="_blank"> recente cijfers</a>. </p>  
