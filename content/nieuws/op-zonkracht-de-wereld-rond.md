---
id: 26a79fc851b44ba0a3c38cb34e1709ac
type: nieuws
layout: post
title: "Op zonkracht de wereld rond"
permalink: /nieuws/op-zonkracht-de-wereld-rond/
date: 2022-05-11T19:16:41.067Z
author: 7biA1WiYB
excerpt: "Vandaag is een grote dag voor twee Zwitserse piloten. Zij zijn met hun vliegtuig de Solar Impulse begonnen aan een recordtocht rond de aarde. Zonder ook maar één druppeltje brandstof aan boord. Hun hi-tech toestel werkt namelijk puur op zonkracht. Wel zo mooi voor het milieu.  "
seo:
  description: "Op zonkracht de wereld rond"
  title: "Op zonkracht de wereld rond"
---
Vandaag is een grote dag voor twee Zwitserse piloten. Zij zijn met hun vliegtuig de Solar Impulse begonnen aan een recordtocht rond de aarde. Zonder ook maar één druppeltje brandstof aan boord. Hun hi-tech toestel werkt namelijk puur op zonkracht. Wel zo mooi voor het milieu.  

    <p>Vanochtend vertrok-ie, de Solar Impulse, vanaf een vliegveld in Abu Dhabi (Verenigde Arabische Emiraten). De eindbestemming: ook Abu Dhabi. Een rondje om de aarde dus. Een snelheidsrecord gaat het niet worden. De tocht gaat zo’n vijf maanden duren. Maar als de poging lukt is de Solar Impulse het allereerste vliegtuig dat zo lang volledig op zonne-energie heeft gevlogen. In de cockpit zitten twee ervaren Zwitserse piloten. Zij hebben jaren aan het zonnevliegtuig gewerkt.</p>
<p>Nieuwsgierig hoe het gaat met de zonnevlucht? <a href="http://www.solarimpulse.com">Hier</a> kun je zien waar de mannen zitten. Met beelden vanuit de cockpit. Als de site er vanwege grote belangstelling niet uit ligt tenminste.</p>
<p>In de <em>7Days</em> van komende vrijdag lees je hoe de recordtocht in z'n werk gaat. Heb je geen abonnement? Bekijk <a href="https://7dagen.netlify.app/verkoop">hier</a> hoe je met ons kunt kennismaken!</p>  
