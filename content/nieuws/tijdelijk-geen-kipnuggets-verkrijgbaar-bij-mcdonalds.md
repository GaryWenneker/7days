---
id: f7589369429b4e649cde933e92883808
type: nieuws
layout: post
title: "Tijdelijk geen kipnuggets verkrijgbaar bij McDonald’s"
permalink: /nieuws/tijdelijk-geen-kipnuggets-verkrijgbaar-bij-mcdonalds/
date: 2022-05-11T19:16:41.067Z
author: 7biA1WiYB
excerpt: "Slecht nieuws voor kipnugget-liefhebbers: de snack van McDonald’s is bij enkele restaurants tijdelijk niet verkrijgbaar. Door een productiefout werd een grote partij kipnuggets afgekeurd.  "
seo:
  description: "Tijdelijk geen kipnuggets verkrijgbaar bij McDonald’s"
  title: "Tijdelijk geen kipnuggets verkrijgbaar bij McDonald’s"
---
Slecht nieuws voor kipnugget-liefhebbers: de snack van McDonald’s is bij enkele restaurants tijdelijk niet verkrijgbaar. Door een productiefout werd een grote partij kipnuggets afgekeurd.  

    <p>Controleurs in de fabriek van McDonald’s zagen dat er iets mis ging tijdens het aanbrengen van het deeglaagje van de snack. Hierdoor zouden er mogelijk onderdelen van de machine zoals plastic en metaal in de kipnuggets zijn beland. De productie van de nuggets werd hierop gelijk stopgezet. Vanwege de voedselveiligheid mochten de snacks niet meer geleverd worden, waardoor enkele restaurants zonder Chicken McNuggets kwamen te zitten.</p>
<h3>Even wachten</h3>
<p>McDonald’s Nederland verkoopt dagelijks honderdduizenden kipnuggets. Maar omdat de snacks voortdurend gecontroleerd worden zegt McDonald’s dat niemand in Nederland de kipnuggets met apparaat-stukjes heeft gegeten. Mensen die heel veel zin hebben in kipnuggets moeten dus wachten. Vanaf woensdag zullen de Chicken McNuggets weer op voorraad zijn, zo laat een woordvoerder van de fastfoodketen weten.</p>  
