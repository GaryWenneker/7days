---
id: 9a5498f086ec4b6583a30cab4346e09d
type: nieuws
layout: post
title: "4 vragen over vliegtuigongeluk bij Teheran"
permalink: /nieuws/4-vragen-over-vliegtuigongeluk-bij-teheran/
date: 2022-05-11T19:16:41.067Z
author: 7biA1WiYB
excerpt: "In de buurt van Iraanse hoofdstad Teheran is een passagierstoestel neergestort. Het was een vliegtuig Ukraine International Airlines waar 176 mensen in zaten. Alle inzittenden kwamen om het leven. Wat is er gebeurd? En heeft dit ongeluk te maken met de onrust in Iran? Vier vragen en antwoorden.  "
seo:
  description: "4 vragen over vliegtuigongeluk bij Teheran"
  title: "4 vragen over vliegtuigongeluk bij Teheran"
---
In de buurt van Iraanse hoofdstad Teheran is een passagierstoestel neergestort. Het was een vliegtuig Ukraine International Airlines waar 176 mensen in zaten. Alle inzittenden kwamen om het leven. Wat is er gebeurd? En heeft dit ongeluk te maken met de onrust in Iran? Vier vragen en antwoorden.  

    <h3>1. Wat is er gebeurd?</h3>
<p>Het vliegtuig van Ukraine International Airlines stortte neer kort nadat het was opgestegen vanaf het vliegveld van Teheran. Een filmpje zorgde voor geruchten dat het vliegtuig zou zijn neergehaald door luchtafweergeschut. Maar een woordvoerder van het Iraanse ministerie van Spoorwegen en Infrastructuur heeft laten weten dat dat niet het geval was. Het toestel zou technische problemen hebben gehad. De piloot zou de macht over het toestel zijn kwijtgeraakt nadat een van de motoren in brand vloog.</p>
<p>Luchtvaartdeskundige Joris Melkert van de TU Delft vertelde op het <em>NOS Radio 1 Journaal</em> dat dat niet de enige verklaring kan zijn. 'Het toestel heeft twee motoren en als één uitvalt kan je nog verder vliegen op de andere. Je ziet bij ieder vliegtuigongeluk dat er meerdere dingen spelen. Het is altijd een combinatie van oorzaken die tot een catastrofe zoals deze leidt.'</p>
<h3>2. Wie zaten er aan boord?</h3>
<p>Volgens de Oekraïense minister van Buitenlandse Zaken gaat het om 167 passagiers en negen bemanningsleden. Over de identiteit van de slachtoffers is nog niets bekend. Eerder hadden Iraanse media het over 147 Iraniërs en 32 buitenlanders. Het verschil in aantallen kan te maken hebben met het feit dat sommige passagiers een dubbele nationaliteit hadden.</p>
<h3>3. Hoe is er gereageerd vanuit Oekraïne?</h3>
<p>President Volodomir Zelensky heeft zijn bezoek aan Oman afgebroken vanwege dit vliegtuigongeluk en reist zo snel mogelijk terug naar Kiev voor overleg. Hij heeft zijn condoleances betuigd aan nabestaanden van slachtoffers. De president roept op om niet te speculeren over wat er is gebeurd en het onafhankelijke internationale onderzoek af te wachten.</p>
<h3>4. Heeft dit ongeluk te maken met de onrust in Iran?</h3>
<p>Het vliegtuigongeluk lijkt los te staan van de spanningen tussen Iran en de Verenigde Staten.De Iraanse generaal Qassem Soleimani kwam vrijdag om het leven door een Amerikaanse raketaanval. Als reactie daarop vuurde Iran in de nacht van dinsdag op woensdag tussen de 10 en 15 raketten af op Amerikaanse militaire doelen in buurland Irak.</p>
<p>Een woordvoerder van de KLM heeft laten weten dat het voorlopig niet boven Irak en Iran vliegt. Dit heeft wel te maken met de gebeurtenissen in het gebied. Vluchten naar Zuidoost-Azië en het Midden-Oosten zullen hierdoor gemiddeld zo'n twaalf minuten langer duren.</p>  
