---
id: 1295818861a64f08a5623750f063c227
type: nieuws
layout: post
title: "Eigen school voor homojongeren?"
permalink: /nieuws/eigen-school-voor-homojongeren/
date: 2022-05-11T19:16:41.067Z
author: 7biA1WiYB
excerpt: "Voor homoseksuele leerlingen is een gewone middelbare school soms nog een vreselijke plek, vol pesterijen. Daarom wil een actiegroep in de Britse stad Manchester een school openen voor homoseksuele jongeren.  "
seo:
  description: "Eigen school voor homojongeren?"
  title: "Eigen school voor homojongeren?"
---
Voor homoseksuele leerlingen is een gewone middelbare school soms nog een vreselijke plek, vol pesterijen. Daarom wil een actiegroep in de Britse stad Manchester een school openen voor homoseksuele jongeren.  

    <p>'Op veel scholen worden homojongeren nog altijd gepest om hun geaardheid', vertelt Amelia Lee aan de Britse krant <a href="http://www.theguardian.com/education/2015/jan/16/school-for-lesbian-gay-bisexual-transgender-pupils-manchester"><em>The Guardian</em></a>. Zij werkt voor de liefdadigheidsinstelling LGBT Youth North West in Engeland. De stichting wil over drie jaar een school openen in Manchester, waar homo's, lesbiennes, biseksuelen en transgenders les kunnen krijgen. Dat is volgens de organisatie hard nodig.</p>
<p><strong>Buitengesloten</strong><br>'Ondanks allerlei wetten die homo's moeten beschermen, voelen jonge homo's zich vaak buitengesloten op een gewone middelbare school', vertelt Lee. 'Dat leidt vaak tot spijbelen, of in het ergste geval tot zelfmoord.'</p>
<p>In de krant wordt het voorbeeld aangehaald van de 14-jarige Elizabeth Lowe uit Manchester. Zij maakte vorig jaar een einde aan haar leven, omdat ze worstelde met haar lesbische gevoelens.</p>
<p><strong>Voorlichting</strong><br>LGBT Youth North geeft jaarlijks al voorlichting over homoseksualiteit op scholen. Maar toch is volgens hun een aparte school voor homoseksuele jongeren nodig. Lee: 'Op scholen wordt onvoldoende aandacht besteed aan jongeren die worstelen met hun identiteit.' De organisatie denkt dat zolang homoseksualiteit nog niet op elke school is geaccepteerd, een speciale school goed kan helpen.</p>
<p><strong>Speciale school</strong><br>De organisatie hoopt voldoende steun te krijgen voor het opzetten van de speciale school. Van de overheid heeft ze al geld gekregen om het idee verder te ontwikkelen. De school zelf zal ook schoolgeld vragen, zo'n 21.000 euro. Dat is vergelijkbaar met andere speciale scholen in Engeland.</p>
<p>De school moet straks plek bieden aan zo'n 60 homojongeren. Zij krijgen op de school individuele ondersteuning. Naast gewone lessen wordt de leerlingen ook bijvoorbeeld geleerd om zelfvertrouwen op te bouwen. </p>
<p><strong>Aparte school geen goed idee</strong><br>Niet iedereen ziet een speciale school voor homojongeren zitten. In Engeland is het homo-organisatie Stonewall zelf die kritiek levert op het plan. Ook zij vinden dat er iets moet gebeuren aan het pesten van homojongeren, maar vinden een aparte school geen goede oplossing. Het probleem moet volgens de organisatie op de scholen zelf moeten worden opgelost. </p>
<p><strong>'Homowijk' een grap</strong><br>Het is nog maar afwachten of de school voor homojongeren er echt komt - het is nog maar een idee. In Nederland bleek een ander plan voor homoseksuelen namelijk helemaal niet zo serieus. De gemeente Tilburg wilde zogenaamd een <a href="http://nos.nl/artikel/663141-tilburgse-homowijk-was-prstunt.html">speciale 'homowijk'</a> bouwen, waar homoseksuelen zonder pesterijen konden wonen. Veel mensen waren woest, en vervolgens opgelucht toen bleek dat het om een grap ging. Met het 'idee' wilde de organisatie alleen mensen bewust maken van het probleem rond acceptatie van homoseksualiteit.</p>
<p>Wie weet schudt het plan van de Britse school andere middelbare scholen ook wel wakker, en is zo'n speciale school voor homojongeren niet nodig.</p>
<p><em>Meer onderwijsnieuws lezen? <a href="sevendays.nl/tag/schoolnieuws">Hier</a> vind je al het schoolnieuws op Sevendays.nl.</em></p>  
