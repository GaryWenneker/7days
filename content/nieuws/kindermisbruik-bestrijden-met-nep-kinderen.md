---
id: b419370f8d4d4e2b8c9bc52fbdbea335
type: nieuws
layout: post
title: "Kindermisbruik bestrijden met nep-kinderen"
permalink: /nieuws/kindermisbruik-bestrijden-met-nep-kinderen/
date: 2022-05-11T19:16:41.067Z
author: 7biA1WiYB
excerpt: "Het is een wereldwijd probleem. Volwassen mannen die via internet kinderen en jongeren in de val lokken en hen overhalen om voor de webcam seksuele handelingen te verrichten. Ook in Nederland gebeurt het. Terre des Hommes gaat nu proberen pedoseksuelen zelf in de val te lokken. Met nep-accounts van nep-kinderen. Daar heeft de kinderrechtenorganisatie goede ervaringen mee.  "
seo:
  description: "Kindermisbruik bestrijden met nep-kinderen"
  title: "Kindermisbruik bestrijden met nep-kinderen"
---
Het is een wereldwijd probleem. Volwassen mannen die via internet kinderen en jongeren in de val lokken en hen overhalen om voor de webcam seksuele handelingen te verrichten. Ook in Nederland gebeurt het. Terre des Hommes gaat nu proberen pedoseksuelen zelf in de val te lokken. Met nep-accounts van nep-kinderen. Daar heeft de kinderrechtenorganisatie goede ervaringen mee.  

    <p>Twee jaar geleden wist Terre des Hommes duizenden Aziatische pedoseksuelen te ontmaskeren dankzij het tienjarige Filipijnse meisje Sweetie. Nou ja, meisje... Sweetie was een virtueel meisje. Maar ze leek zo echt dat de ene na de andere man erin trapte. 'Sweetie is een computeranimatie', legde Paul Wolters toen uit aan <em>7Days</em>. 'We hebben vier mensen getraind om haar te laten bewegen en 'praten'. Daarna gingen zij tien weken lang allerlei Aziatische chatrooms in. Daar proberen pedoseksuele mannen in contact te komen met kinderen en jongeren. Jongens én meisje van zes tot zeventien jaar. Die proberen ze over te halen om seksuele handelingen te verrichten voor de webcam. Tegen betaling. De bedragen variëren van tien tot honderd dollar. De daders sturen ook vaak seksfoto’s en -video’s terug. Vooral in landen als Thailand, de Filipijnen en Cambodja is webcamkindersekstoerisme een groot probleem.' De FBI schat dat er iedere dag wereldwijd 750.000 mannen op deze manier op zoek gaan naar online seks met een kind.<br><div class="media media-element-container media-default"><div id="file-21492" class="file file-image file-image-jpeg">

        
  
  <div class="content">
    <img height="478" width="850" class="media-element file-default" src="https://7dagen.netlify.app/sites/default/files/Campaign%20image-klein.jpg" alt="">  </div>

  
</div>
</div><br><strong>Ongestraft</strong><br>Wolters: 'Vaak blijven de daders ongestraft. De politie kan alleen in actie komen als de slachtoffers aangifte doen. Maar dat gebeurt bijna nooit. Het gaat om kinderen in landen waar de politie vaak corrupt is. Frustrerend. Daarom hebben we Sweetie bedacht. De mensen die haar bestuurden mochten niet actief mensen benaderen. Dat is uitlokken en dat is verboden. Sweetie mocht alleen reageren als ze zelf benaderd werd. Er kwamen duizenden mannen op haar profiel af. Telkens ging het heel snel over seks. Van duizend mensen uit 71 landen hebben we gegevens achterhaald. Die gaven we met de chatlogs aan Europol. Dat heeft tot een paar arrestaties geleid. Onder meer van een Australiër, een al eerder veroordeelde pedoseksueel die ook kinderporno op zijn computer had. Hij is veroordeeld tot twee jaar cel omdat hij Sweetie aanzette tot webcamseks tegen betaling. Hij is de eerste gestrafte dankzij haar. Dat zij een virtueel kind is, maakt niet uit. De man dacht dat ze een echt meisje was en dat is genoeg voor een veroordeling, vindt de Australische rechter. Daar zijn we blij mee. Want dit is een belangrijke stap in het aanpakken van deze vorm van kindermisbruik.'<br><div class="media media-element-container media-default"><div id="file-21493" class="file file-image file-image-jpeg">

        
  
  <div class="content">
    <img height="478" width="850" class="media-element file-default" src="https://7dagen.netlify.app/sites/default/files/Making%20of%20Sweetie-klein.jpg" alt="">  </div>

  
</div>
</div><br><strong>Kwestbaar</strong><br>En nu gaat Terre des Hommes dus ook in ons land pedoseksuelen lokken. Niet met Sweetie, maar wel door nepprofielen te maken. In Nederland zijn het vaak kwetsbare en eenzame jongeren die het slachtoffer worden, zegt de organisatie tegen de NOS. Die zijn een makkelijke prooi van bijvoorbeeld online loverboys en andere digitale kinderlokkers. Maar wie nu online op zoek gaat naar seks met een minderjarige en in de nepprofiel-val van Terre des Hommes loopt, krijgt meteen een waarschuwing: 'U bent geregistreerd! Wij melden seksueel misbruik van minderjarigen.' En er komt een button die rechtstreeks doorstuurt naar professionele hulp. <br>   
