---
id: 8dfbec72935b405ebb649b1a20d640c8
type: nieuws
layout: post
title: "Aanslag bij Britse parlement: doden en gewonden"
permalink: /nieuws/aanslag-bij-britse-parlement-doden-en-gewonden/
date: 2022-05-11T19:16:41.067Z
author: 7biA1WiYB
excerpt: "Precies één jaar na de aanslagen in Brussel is Londen afgelopen woensdag opgeschrikt door een terroristische aanslag. Daarbij zijn vier doden gevallen, onder wie de vermoedelijke dader zelf, meldden de autoriteiten donderdagochtend. Een grote schok voor Londen én de rest van de wereld.   "
seo:
  description: "Aanslag bij Britse parlement: doden en gewonden"
  title: "Aanslag bij Britse parlement: doden en gewonden"
---
Precies één jaar na de aanslagen in Brussel is Londen afgelopen woensdag opgeschrikt door een terroristische aanslag. Daarbij zijn vier doden gevallen, onder wie de vermoedelijke dader zelf, meldden de autoriteiten donderdagochtend. Een grote schok voor Londen én de rest van de wereld.   

    <p>Iets na half vier, net na het vragenuurtje van premier Theresa May in het Britse parlement, ontvouwde zich een paar honderd meter verderop een groot drama. Een auto reed op de Westminster Bridge meerdere mensen aan. Eén vrouw viel van de brug af en belandde in het water, andere slachtoffers lagen op straat. Onder hen waren ook drie Franse scholieren. Op de brug vielen zeker twee doden. Dat aantal kan nog oplopen: onder de andere gewonden liggen sommige in kritieke toestand in het ziekenhuis.</p>
<p><div class="media media-element-container media-default"><div id="file-416390" class="file file-image file-image-jpeg">

        
  
  <div class="content">
    <img alt="Aanval bij Brits parlement in Londen op 22 maart 2017" title="Beeld: EPA" height="908" width="1472" class="media-element file-default" data-delta="1" src="https://original.sevendays.nl/sites/default/files/ANP-50322446.jpg">  </div>

  
</div>
</div>
<h3>Politieman</h3>
<p>De chauffeur kwam verderop met zijn auto tot stilstand tegen een hek rond het parlementsgebouw. De verdachte rende vervolgens richting het parlement, waar hij een ongewapende politieman neerstak. Die overleefde de aanval niet. De politie schoot de verdachte vervolgens neer. In het ziekenhuis overleed hij aan zijn verwondingen.</p>
<p>Het gebied rondom het Britse parlement, vlakbij de Big Ben, werd meteen na de aanslag afgezet. Wie in het parlementsgebouw was, moest binnen blijven. Naast politici en journalisten waren dat ook enkele schoolklassen, die daar op excursie waren. Pas een paar uur later mochten zij naar buiten.</p>
<h3>‘Ziek en verderfelijk’</h3>
<p>In de nacht van woensdag op donderdag heeft de politie op meerdere plekken huiszoekingen gedaan, in zowel Londen als Birmingham. Daarbij zijn meerdere mensen aangehouden. De politie vermoedt dat de dader geïnspireerd was door het ‘internationale terrorisme’. Premier Theresa May reageerde enkele uren na de gebeurtenissen. Ze noemde de aanslag ‘ziek en verderfelijk’, maar ze riep alle Londenaren op niet te buigen voor het terrorisme. Het Britse parlement kwam donderdag daarom ook gewoon bijeen.</p>
<h3>Schoolreis</h3>
<p>De aanslag vond plaats op één van de drukste en meest toeristische plekken van Londen. Veel mensen hebben de aanslag daarom zien gebeuren. Zo ook een groep leerlingen van het Mollerlyceum uit Bergen op Zoom. Zij waren in Londen op schoolreis en bevonden zich vlakbij het parlementsgebouw. De docenten en leerlingen besloten de reis af te breken en keerden donderdag terug naar huis. <a href="https://original.sevendays.nl/nieuws/leerlingen-mollerlyceum-getuige-van-aanslag-londen" target="_blank">Hier lees je over hun verhaal</a>.</p>
<p><em>Altijd op de hoogte blijven van tips die voor jongeren interessant zijn? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
