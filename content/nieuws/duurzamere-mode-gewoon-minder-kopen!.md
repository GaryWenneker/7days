---
id: 1a4b5e4dee3d468b9dc10e9455d16557
type: nieuws
layout: post
title: "Duurzamere mode? Gewoon minder kopen!"
permalink: /nieuws/duurzamere-mode-gewoon-minder-kopen!/
date: 2022-05-11T19:16:41.067Z
author: 7biA1WiYB
excerpt: "Ieder jaar worden honderd miljard kledingstukken geproduceerd. Dat is heel slecht voor het milieu en daarom hebben grote Europese modebedrijven een plan gemaakt om dit anders aan te pakken. Toch is niet iedereen er zeker van of dit plan de oplossing is.  "
seo:
  description: "Duurzamere mode? Gewoon minder kopen!"
  title: "Duurzamere mode? Gewoon minder kopen!"
---
Ieder jaar worden honderd miljard kledingstukken geproduceerd. Dat is heel slecht voor het milieu en daarom hebben grote Europese modebedrijven een plan gemaakt om dit anders aan te pakken. Toch is niet iedereen er zeker van of dit plan de oplossing is.  

    <p>Met een stuk minder kleding kopen komen we namelijk ook heel ver, zo schrijft <a href="https://nos.nl/nieuwsuur/artikel/2304765-kledingproductie-kan-schoner-maar-eigenlijk-moeten-we-minder-kopen.html"><em>Nieuwsuur</em></a>. Want van die honderd miljard geproduceerde kledingstukken wordt een derde nooit gedragen. En daar staat niks over in het plan.</p>
<h3>Teveel kleding</h3>
<p>Al die kleding blijft over omdat we het wel hebben gekocht maar nooit dragen. Of omdat de kledingstukken de winkel niet eens halen, omdat er veel te veel is geproduceerd. Kleding uit deze laatste groep wordt gedumpt, versnipperd of verbrand. Zonde, want voor het maken van de kleren worden veel chemische stoffen en water gebruikt. En benzine voor het transport. Dat maakt de mode-industrie na olie de industrie die het slechtst is voor het milieu.</p>
<h3>Mooie woorden</h3>
<p>Ruim dertig grote modebedrijven tekenden in augustus het <em>Fashion Pact</em>, met het plan om duurzamere mode te produceren. 'Er staan vooral mooie woorden in,' zegt Jan Jonker, hoogleraar duurzaam ondernemen, tegen <em>Nieuwsuur. </em>'In het plan staat niet h√≥e ze het gaan doen. En er staat niet eens iets in over het deel van de kleding dat wordt weggegooid.' Maar <em>Puma</em>, een van de merken die het Pact heeft ondertekend, vindt dat je daar nog niet over kan oordelen omdat er pas net is getekend.</p>  
