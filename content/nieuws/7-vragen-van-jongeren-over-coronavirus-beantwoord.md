---
id: 363327427d914fc68f8d77052b2a63d0
type: nieuws
layout: post
title: "7 vragen van jongeren over coronavirus beantwoord"
permalink: /nieuws/7-vragen-van-jongeren-over-coronavirus-beantwoord/
date: 2022-05-11T19:16:41.067Z
author: 7biA1WiYB
excerpt: "Hoe groot is de kans dat ik zelf besmet raak? Moet ik me zorgen maken om opa of oma? Is het coronavirus erger dan een gewone griep? 7Days vroeg lezers: wat wil jij weten over het coronavirus? Hieronder lees je de antwoorden op jullie vragen.  "
seo:
  description: "7 vragen van jongeren over coronavirus beantwoord"
  title: "7 vragen van jongeren over coronavirus beantwoord"
---
Hoe groot is de kans dat ik zelf besmet raak? Moet ik me zorgen maken om opa of oma? Is het coronavirus erger dan een gewone griep? 7Days vroeg lezers: wat wil jij weten over het coronavirus? Hieronder lees je de antwoorden op jullie vragen.  

    <p>Vandaag werd bekend dat de eerste met corona (COVID-19) besmette persoon in Nederland is overleden. Het gaat om een man van 86. In totaal zijn nu 128 besmettingen bekend in ons land. In dit artikel beantwoorden wij jullie belangrijkste vragen over het virus.</p>
<h3>1. Is het nieuwe coronavirus veel erger dan een gewone griep?</h3>
<p>Dat weten we nog niet. De cijfers lijken het Nederlandse gezondheidscentrum RIVM nu niet heel verontrustend. Maar: dat kan veranderen. Misschien zijn niet alle gevallen van het virus bekend. Een grote reden dat we ons nu met z’n allen zo druk maken, is dat het om een nieuw virus gaat, waar mensen nog geen weerstand tegen hebben. Als we niets doen om verspreiding tegen te gaan, kúnnen er veel mensen ziek raken. Dat zou niet alleen voor sterfgevallen zorgen, maar ook het openbare leven kunnen ontregelen. Denk aan ziekenhuizen, scholen en bedrijven die dicht zouden moeten.</p>
<h3>2. Hoe groot is de kans is dat ik zelf besmet raak?</h3>
<p>Dat is een goeie vraag, waar het antwoord ook moeilijk op te geven is. Hoe meer mensen het hebben, hoe groter de kans dat die het weer doorgeven. Onderzoekers schatten dat elke zieke gemiddeld 2,2 mensen infecteert. Dat is relatief weinig. Iemand met 'gewone' griep besmet gemiddeld 1,3 mensen, maar iemand met mazelen wel twaalf.</p>
<h3>3. Kan je besmet raken van een hoestend iemand? Of van een tongzoen?</h3>
<p>Ja. Het virus verspreidt zich via speeksel en slijmdruppeltjes. Kom je daarmee in contact, dan kan jij het virus binnenkrijgen via je mond, neus of ogen. Of indirect via de handen. Het advies: was je handen vaak en goed, hoest en nies in de binnenkant van je elleboog en gebruik papieren zakdoekjes. Blijf thuis als je ziek bent en loop met een boog om hoesters en proesters heen.</p>
<h3>4. Kunnen tieners doodgaan aan corona?</h3>
<p>Dat is niet onmogelijk, maar op dit punt kunnen we je echt geruststellen. Er zijn wereldwijd heel weinig jongeren onder de twintig besmet met het corona-virus. En degenen die wél besmet zijn (ongeveer twee procent van de totale besmettingen), krijgen er ook bijna nooit klachten van. Kinderen lijken er beter 'tegen te kunnen' dan volwassenen. Zo was er een Chinees jongetje van tien dat het virus wel had, maar niet ziek werd. En zijn familieleden hadden koorts en diarree.</p>
<h3>5. Moet ik me zorgen maken om opa en oma?</h3>
<p>De meeste mensen genezen van het virus zonder klachten. Van de honderd mensen die ziek worden, overlijden er twee. Kwetsbare mensen, zoals heel oude mensen of mensen die ook andere ziekten hebben, hebben meer risico om (erg) ziek te worden dan gezonde jongeren. Maar dat wil niet zeggen dat iedere oudere die dit virus oploopt eraan overlijdt. Er is op dit moment nog altijd een kleine kans dat je oma of opa ziek wordt en een nog kleinere kans dat hij of zij naar het ziekenhuis moet. En tot slot een nog kleinere mini-kans dat opa of oma het niet overleeft.</p>
<h3>6. Krijg ik schoolvrij?</h3>
<p>Ben je niet ziek, dan kun je gewoon naar school. Jongeren die in een risicogebied zijn geweest en nu verkouden zijn of koorts hebben, moeten thuisblijven om uit te zieken en om anderen niet te besmetten. Een leerling van een middelbare school in Amersfoort en een leerling van een middelbare school in Haarlem hebben het virus. Die scholen blijven gewoon open.</p>
<h3>7. En mijn goudvis?</h3>
<p>Je hoeft je geen zorgen te maken over je huisdier, zeggen deskundigen. Niets wijst er nog op dat wij mensen huisdieren als honden of katten kunnen besmetten, of andersom. Fikkie en Felix kunnen dus gewoon naar buiten. En je goudvis? Die zit in veilig vaar- eehh… zwemwater.</p>  
