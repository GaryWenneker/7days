---
id: 1dd8965a23294985b44e8fb5581bd585
type: nieuws
layout: post
title: "Meer geweld en mishandeling in gezinnen dan gedacht"
permalink: /nieuws/meer-geweld-en-mishandeling-in-gezinnen-dan-gedacht/
date: 2022-05-11T19:16:41.067Z
author: 7biA1WiYB
excerpt: "Huiselijk geweld en kindermishandeling komen in Nederland veel vaker voor dan gedacht. Ook de gevolgen van mishandeling zijn voor kinderen en jongeren ernstiger dan werd aangenomen. Dat zijn de conclusies van een landelijk onderzoek. Ze werden vandaag op de eerste dag van de Week tegen Kindermishandeling bekendgemaakt.  "
seo:
  description: "Meer geweld en mishandeling in gezinnen dan gedacht"
  title: "Meer geweld en mishandeling in gezinnen dan gedacht"
---
Huiselijk geweld en kindermishandeling komen in Nederland veel vaker voor dan gedacht. Ook de gevolgen van mishandeling zijn voor kinderen en jongeren ernstiger dan werd aangenomen. Dat zijn de conclusies van een landelijk onderzoek. Ze werden vandaag op de eerste dag van de Week tegen Kindermishandeling bekendgemaakt.  

    <p>Bij het <a href="https://www.verwey-jonker.nl/nieuws/gevolgen-huiselijk-geweld-ernstiger-dan-gedacht" target="_blank">onderzoek</a> van het Verwey Jonker Instituut waren ruim 1.200 ouders en 1.550 kinderen (tussen de 3 en 18 jaar) in meer dan honderd gemeenten betrokken. Door de grootte van deze groep en de spreiding door het land, zijn de resultaten volgens de onderzoekers een goede afspiegeling van de situatie in Nederland.</p>
<h3>Meldpunt</h3>
<p>Uit het onderzoek blijkt dat in gezinnen die bekend zijn bij <a href="https://www.vooreenveiligthuis.nl/" target="_blank">Veilig Thuis</a>, een meldpunt voor huiselijk geweld en kindermishandeling, regelmatig geweld plaatsvindt.</p>
<p>Per gezin gaat het om gemiddeld 71 geweldsincidenten per jaar, voordat het geweld gemeld wordt. Dat is meer dan één keer per week. 'In bijna alle gezinnen speelt het geweld al ruim een jaar', schrijft het onderzoeksinstituut. Het gaat dan om geweld tussen de ouders, maar ook om direct geweld tegen kinderen.</p>
<h3>Heftiger dan verwacht</h3>
<p>In meer dan de helft van de gezinnen zijn kinderen zowel getuige van het geweld tussen de ouders, als zelf slachtoffer. Vier op de tien van deze kinderen hebben last van traumatische klachten zoals angst, depressie en post- traumatische stress.</p>
<p>Een woordvoerder van het instituut vertelt de <em><a href="https://nos.nl/artikel/2259891-huiselijk-geweld-schadelijker-dan-gedacht-voor-kinderen.html" target="_blank">NOS</a>: '</em>Er zijn meer incidenten dan verwacht, de gevolgen zijn ernstiger en de doorwerking duurt langer. Het is heftiger dan verwacht.'</p>
<h3>Armoede</h3>
<p>Volgens de onderzoekers kan geweld in alle gezinnen voorkomen, maar armoede, werkeloosheid en alcoholgebruik spelen vaak een grote rol. Zo heeft bijna de helft van de gezinnen te maken met armoede. Bij meer dan 40 procent van de mannen en 30 procent van de vrouwen is sprake van problematisch alcoholgebruik. Het onderzoek loopt nog tot 2021.</p>  
