---
id: c10f26bdc44a4dc0a33ce8d3598dded7
type: nieuws
layout: post
title: "IJsballen zorgen voor ruzie en ongelukken"
permalink: /nieuws/ijsballen-zorgen-voor-ruzie-en-ongelukken/
date: 2022-05-11T19:16:41.067Z
author: 7biA1WiYB
excerpt: "Sneeuw in Nederland kán hartstikke leuk zijn. Helaas zorgde het de afgelopen dagen ook voor ruzie en ongelukken. In Zoetermeer raakte bijvoorbeeld een auto flink beschadigd door ijsballen. Ook op andere plekken in het land raakten mensen gewond doordat ijsballen werden gegooid.  "
seo:
  description: "IJsballen zorgen voor ruzie en ongelukken"
  title: "IJsballen zorgen voor ruzie en ongelukken"
---
Sneeuw in Nederland kán hartstikke leuk zijn. Helaas zorgde het de afgelopen dagen ook voor ruzie en ongelukken. In Zoetermeer raakte bijvoorbeeld een auto flink beschadigd door ijsballen. Ook op andere plekken in het land raakten mensen gewond doordat ijsballen werden gegooid.  

    <p>Volgens een wijkagent escaleerde de situatie in Vught na het gooien van ijsballen en zijn drie minderjarigen aangehouden. Over de verwondingen van de bestuurder is niets bekend, de politie gaat de zaak nog verder onderzoeken. De drie jongens die zijn aangehouden zorgden eerder al voor overlast in de rest van de wijk door sneeuwballen tegen ramen van huizen te gooien. Hier is geen schade door ontstaan.</p>
<h3>Kapotte autoruit</h3>
<p>In Zoetermeer werden vanaf een brug sneeuwballen naar het verkeer op de weg eronder gegooid. Hierdoor ging een autoruit kapot. Een agent heeft aan Omroep West laten weten dat het om een ijsbal zou kunnen gaan, en dat het een stuk slechter af had kunnen lopen.</p>
<p>Ook in Velserbroek zorgde het gooien van sneeuwballen voor ruzie. Dat liep zelfs zo uit de hand dat een man van 51 in elkaar is geschopt en geslagen. Zo'n acht jongens, van ongeveer 18 jaar, bekogelden de auto van de 51-jarige man met sneeuwballen. Toen hij ze daarop aansprak werd hij tegen de grond geslagen en geschopt. De man raakte korte tijd bewusteloos en werd vanwege zijn verwondingen naar het ziekenhuis gebracht. Hoe het nu met hem gaat, is nog niet bekend. Ook hier onderzoekt de politie de jongens nog.</p>
<h3>Gevaarlijk</h3>
<p>De politie laat weten dat het gooien en ijsballen naar rijdende auto's niet alleen laf, maar ook gevaarlijk is. Een aantal lezers gaf hun mening:</p>
<p><strong>Marloes</strong> (17): 'Een aanhouding vind ik nogal heftig, maar het is wel gevaarlijk om sneeuwballen op rijdende auto’s te gooien! Een waarschuwing of boete was denk ik gepaster geweest.'</p>
<p><strong>Julia</strong> vindt de actie van de politie wel terecht, tenminste als het expres was: 'Zelf gooi ik geen sneeuw- of ijsballen, maar ik snap dat het voor bijvoorbeeld jongens leuk is. Op zich is ballen gooien een vorm van kattenkwaad en moeten we daar niet te zwaar aan tillen. Maar als je doelbewust ijsballen gaat gooien naar automobilisten en fietsers is dat natuurlijk wel hartstikke gevaarlijk. Dan vind ik een waarschuwing wel gepast. Echt aanhouden vind ik wel te ver gaan.'</p>
<p><strong>Patricia</strong> (16): 'Ik zou zeggen dat ze ermee moeten stoppen en dat ze maar een sneeuwballengevecht met elkaar moeten doen. Ze kunnen ook sneeuw- of ijsballen tegen een muurtje aan gooien, daardoor kan niemand gewond raken.'</p>
<p><strong>Daan </strong>denkt dat hij best sneeuwballen mag gooien van zijn ouders, maar zegt zelf het onbeschoft te vinden: 'Die mensen letten op de weg, en dan krijgt ze opeens een sneeuwbal in hun gezicht. Dat kan levensgevaarlijk zijn.'</p>  
