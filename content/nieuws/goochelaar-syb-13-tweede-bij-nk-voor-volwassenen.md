---
id: 3929b1b3ab40480d8bfa9dc66120809a
type: nieuws
layout: post
title: "Goochelaar Syb (13) tweede bij NK voor volwassenen"
permalink: /nieuws/goochelaar-syb-13-tweede-bij-nk-voor-volwassenen/
date: 2022-05-11T19:16:41.067Z
author: 7biA1WiYB
excerpt: "Syb Faes uit Gilze goochelt flink aan de weg. Afgelopen weekend eindigde hij als tweede in de categorie cartomagie (goochelen met speelkaarten) bij het Nederlands Kampioenschap Goochelen.   "
seo:
  description: "Goochelaar Syb (13) tweede bij NK voor volwassenen"
  title: "Goochelaar Syb (13) tweede bij NK voor volwassenen"
---
Syb Faes uit Gilze goochelt flink aan de weg. Afgelopen weekend eindigde hij als tweede in de categorie cartomagie (goochelen met speelkaarten) bij het Nederlands Kampioenschap Goochelen.   

    <p>Een topprestatie, helemaal als je weet dat hij het moest opnemen tegen volwassen goochelaars. Tijd om het talent eens het hemd van zijn lijf te goochelen, uh... vragen.</p>
<p><strong>Waarom neem je het op tegen volwassenen?</strong></p>
<p>‘Voor het kampioenschap voor junioren hadden zich maar een paar kinderen opgegeven, dat ging dus niet door. En mijn vereniging vond dat mijn act goed genoeg was voor het NK voor volwassenen. En ja, ik was de jongste. Heel bijzonder om dat mee te maken.'</p>
<p><strong>Hoe heb je jezelf voorbereid?</strong></p>
<p>'Ik ben al zes maanden bezig met de act. Ik begon met een paar kleine ideeen. Die trucs heb ik steeds verder uitgebreid. De losse trucs werden een geheel, met muziek erbij. Ik heb elke avond een uur geoefend, dat deed ik vaak samen met mijn vader in mijn slaapkamer. Ook heb ik tips gekregen van andere goochelaars.' </p>
<p><strong>Hoe ziet jouw act eruit?</strong></p>
<p>‘Het is een soort verhaal met muziek, want ik praat niet. Ik kom thuis van school en begin met mijn huiswerk, maar word steeds afgeleid door mijn kaarten. Dan haal ik een pen uit mijn tas en verander die in een kaart. Zo begint het.'</p>
<p><strong>Een pen veranderen in een kaart. Hoe dan?</strong></p>
<p>‘Dat is natuurlijk geheim. Wat ik wel kan zeggen is dat ik heel snel moet zijn. En timing is heel belangrijk.’</p>
<p><strong>Wat vind je het leukst aan goochelen?</strong></p>
<p>'Mensen verbazen met iets dat niet lijkt te kunnen. Of iedereen wil weten hoe ik die trucs doe? Nee! Daar verbaas ik me ook over. Mensen accepteren blijkbaar dat ze het niet weten.’</p>
<p><strong>Heb je een doel?</strong></p>
<p>'Natuurlijk wil ik graag nationaal kampioen worden. Maar ook Europees- en wereldkampioen. Dat is nog ver weg, maar ik wil gewoon wedstrijden winnen.'</p>
<p><strong>Als je één ding zou mogen toveren of goochelen, wat zou dat zijn?</strong></p>
<p>'Nou, dan zou ik heel graag dingen willen bewegen met mijn hersenen. Bijvoorbeeld een koelkast opendoen zonder op te staan. Zoals in de film <em>Mathilde</em>. En niet omdat ik lui ben, maar omdat ik dan dingen kan laten zweven. Dat lijkt me heel vet.'</p>
<p><strong>Heb je tips voor kinderen die ook willen goochelen?</strong></p>
<p>'Je kunt beginnen met een goocheldoos, dat doen de meeste goochelaars. Ik ben begonnen met een stapel kaarten en filmpjes op internet. Daar zijn veel instructievideo's te vinden. Begin wel met makkelijke trucs!'</p>
<p>Zelf heeft Syb ook een instructievideo gemaakt.</p>
<p><div class="media media-element-container media-default"><div id="file-417579" class="file file-video file-video-youtube">

        <h2 class="element-invisible"><a href="/files/mac-cardistry-tutorial-syb-faes">MAC - Cardistry Tutorial - Syb Faes</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="MAC - Cardistry Tutorial - Syb Faes" src="https://www.youtube.com/embed/b9sKChifw4g?wmode=opaque&controls=" name="MAC - Cardistry Tutorial - Syb Faes" frameborder="0" allowfullscreen="">Video van MAC - Cardistry Tutorial - Syb Faes</iframe>
</div>
  </div>

  
</div>
</div>
<p><div class="media media-element-container media-default"><div id="file-417580" class="file file-video file-video-youtube">

        <h2 class="element-invisible"><a href="/files/goochelaar-syb-truct-jury-superkids">Goochelaar Syb truct jury - SUPERKIDS</a></h2>
    
  
  <div class="content">
    <div class="media-youtube-video file media-element file-default media-youtube-2">
  <iframe class="media-youtube-player" width="640" height="390" title="Goochelaar Syb truct jury - SUPERKIDS" src="https://www.youtube.com/embed/dmBL6WyGfJQ?wmode=opaque&controls=" name="Goochelaar Syb truct jury - SUPERKIDS" frameborder="0" allowfullscreen="">Video van Goochelaar Syb truct jury - SUPERKIDS</iframe>
</div>
  </div>

  
</div>
</div>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de 7Days-krant!</em></p>  
