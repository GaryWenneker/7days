---
id: cb29bff4fa0142bcaf66b6d1199a78ae
type: nieuws
layout: post
title: "Marine wil meiden: 'Soms heb je ze gewoon nodig'"
permalink: /nieuws/marine-wil-meiden-soms-heb-je-ze-gewoon-nodig/
date: 2022-05-11T19:16:41.067Z
author: 7biA1WiYB
excerpt: "Om aan meisjes te laten zien dat het leven als militair er misschien wel anders uitziet dan ze denken, organiseerde het Ministerie van Defensie woensdag een speciale Marine meidenvaardag op het schip Zr. Ms. Johan de Witt. Lisa Verheggen (23) uit Den Helder werkt er twee jaar en vertelt.   "
seo:
  description: "Marine wil meiden: 'Soms heb je ze gewoon nodig'"
  title: "Marine wil meiden: 'Soms heb je ze gewoon nodig'"
---
Om aan meisjes te laten zien dat het leven als militair er misschien wel anders uitziet dan ze denken, organiseerde het Ministerie van Defensie woensdag een speciale Marine meidenvaardag op het schip Zr. Ms. Johan de Witt. Lisa Verheggen (23) uit Den Helder werkt er twee jaar en vertelt.   

    <p>Bij het woord ‘Marine’ denk je waarschijnlijk aan varen, vechten en schieten. En misschien niet direct aan het werken als arts, chef-kok of bakker. Om aan meiden te laten zien dat er veel mogelijk is, wordt er elk jaar een speciale meidenvaardag georganiseerd. Bij de marine is ongeveer 10% vrouw en Defensie wil dat aantal verhogen door te laten zien wat er allemaal mogelijk is. Want echt niet iedereen hoeft te schieten en te vechten. Lisa werkt er bijvoorbeeld in de  administratie. </p>
<p>‘Ik heb de hotelschool gedaan, maar ik wilde iets anders. Hier doe ik nu de personele administratie en werk dus veel achter de computer, ik hou bijvoorbeeld de overuren bij en ik hou bij wie precies aan boord is. En voor vragen over bijvoorbeeld reiskosten of uren kunnen mijn collega's bij mij terecht.' Omdat Lisa nu twee jaar ervaring heeft, heeft zij de rang matroos. Over een paar jaar wil ze korporaal en daarna sergeant worden en ook leiding gaan geven.</p>
<h3>Afwisselende baan</h3>
<p>Ook al kan Lisa dat werk ook bij andere bedrijven doen, toch is dat volgens haar heel anders. 'Ik heb gewoon een kantoorbaan, maar ik ben ook actief militair. Als het nodig is, moet ik bijvoorbeeld een brand kunnen blussen. Daarom heb ik elke week wel een oefening en ik moest ook een sporttest doen. En doordat we soms een paar weken weg zijn leer je elkaar snel kennen. We zijn eigenlijk een soort familie geworden.'</p>
<h3>Harde wereld</h3>
<p>Ook al heeft Lisa veel mannelijke collega's, een echte mannenwereld vindt ze het niet: 'Ik word gelukkig niet anders behandeld dan de mannen en de vrouwen hebben gewoon een eigen slaapruimte. Het is misschien een harde wereld, maar vrouwen kunnen net zo goed hard zijn. Remco Vervoort (23), matroos in de operationele dienst, is het met haar eens. ‘Soms heb je gewoon vrouwen nodig. Zij zijn veel beter in het nemen van besluiten.’ <br><br><em>In 7Days met verschijningsdatum 10 mei lees je welke functies er nog meer zijn in een reportage over de meidenvaardag. Hieronder zie je Lisa aan het werk.</em><div class="media media-element-container media-default"><div id="file-537107" class="file file-image file-image-jpeg">

        
  
  <div class="content">
    <img alt="Lisa" title="Lisa" height="3000" width="4000" style="font-size: 13.008px;" class="media-element file-default" data-delta="1" src="https://7dagen.netlify.app/sites/default/files/IMG_20190508_100720.jpg">  </div>

  
</div>
</div>  
