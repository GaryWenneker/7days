---
id: 74bcf997502a452cb59506ab08843676
type: nieuws
layout: post
title: "Zoeken naar Sophia"
permalink: /nieuws/zoeken-naar-sophia/
date: 2022-05-11T19:16:41.067Z
author: 7biA1WiYB
excerpt: "De Nederlandse studente Sophia is al een jaar spoorloos. Ze verdween tijdens een trektocht langs de Nijl in Oeganda. Wat is er met haar gebeurd? Op die vraag heeft een Nederlands opsporingsteam nog geen antwoord gekregen. Vijf vragen over Sophia.  "
seo:
  description: "Zoeken naar Sophia"
  title: "Zoeken naar Sophia"
---
De Nederlandse studente Sophia is al een jaar spoorloos. Ze verdween tijdens een trektocht langs de Nijl in Oeganda. Wat is er met haar gebeurd? Op die vraag heeft een Nederlands opsporingsteam nog geen antwoord gekregen. Vijf vragen over Sophia.  

    <p><strong>1. Wie is Sophia?</strong><br>Sophia Koetsier uit Amsterdam. Ze heeft twee jongere broers en haalt in 2012 haar vwo-diploma op het Vossius Gymnasium. Daarna gaat ze geneeskunde studeren aan de Universiteit van Amsterdam. Ze haalt al haar tentamens en besluit in de zomer van 2015, met haar kersverse bachelordiploma op zak, er een jaartje tussenuit te gaan.</p>
<p><div class="media media-element-container media-default"><div id="file-18063" class="file file-image file-image-jpeg">

        
  
  <div class="content">
    <img title="Sophia met kinderen in Oeganda  Foto Stichting Find Sophia" height="456" width="608" style="width: 850px; height: 638px;" class="media-element file-default" src="https://7dagen.netlify.app/sites/default/files/Sophia_tijdens%20stage%20%20Foto%20FindSophia.jpg" alt="">  </div>

  
</div>
</div><br><strong>2. Om wat te doen?</strong><br>Om stage te lopen bij een ziekenhuis. Sophia wil haar tussenjaar goed besteden. En omdat ze uiteindelijk graag tropenarts wil worden, ligt werkervaring opdoen in een Afrikaans land voor de hand. Via een internationale organisatie regelt ze een stageplek in een ziekenhuis in de hoofdstad van Oeganda. Op 30 augustus 2015 vertrekt Sophia naar Oeganda. Ze is dan 21 jaar.
<p><strong>3. Hoe komt Sophia bij de Nijl terecht?</strong><br>Eind oktober is Sophia’s stage voorbij. Maar ze blijft nog in Oeganda. Ze gaat een rondreis maken met een paar vriendinnen uit het studentenhuis in Kampala waar ze tijdens haar stage woonde. Ze gingen op safari in het natuurpark Murchison Falls. Na een boottocht over de Nijl komen ze aan bij hun overnachtingsplek, het Student Education Centre. De meisjes halen hun spullen uit de auto en Sophia zegt dat ze even naar de wc gaat. In een apart gebouwtje verderop. Sindsdien is ze spoorloos.</p>
<p><div class="media media-element-container media-default"><div id="file-18064" class="file file-image file-image-jpeg">

        
  
  <div class="content">
    <img title="Murchison Falls" height="600" width="1200" style="width: 850px; height: 310px;" class="media-element file-default" src="https://7dagen.netlify.app/sites/default/files/murchisonfalls.jpg" alt="">  </div>

  
</div>
</div><br><strong>4. Hoe kan dat?</strong><br>Dat is al maanden de grote vraag. Haar reisgenoten slaan meteen alarm. Binnen een kwartier al gaan ze samen met <em>parkrangers</em> op zoek. Daarna wordt de plaatselijke politie gewaarschuwd. Er gaan duikers de Nijl in. Er worden speurhonden ingezet. Een helikopter. En een drone. Ook Nederlandse politiemensen komen zoeken. Maar Sophia wordt niet gevonden. Wel een waterfles, kleding en een tas. Een paar meter van de rivier-oever.
<p><strong>5. Wat kan er gebeurd zijn?</strong><br>De Oegandese politie denkt dat Sophia bij het water is gaan kijken en in de rivier is gevallen. In dat deel van de Nijl wemelt het van de nijlpaarden en krokodillen. Maar meer dan een vermoeden is dat niet. Sophia’s ouders hopen op meer duidelijkheid. Daarom hebben zij de Stichting <a href="http://www.findsophia.org">Find Sophia</a> opgericht. Daarmee hebben ze genoeg geld opgehaald om twee weken lang een Nederlands team naar Oeganda te kunnen sturen. Hetzelfde team dat ook in Panama naar de vermiste <a href="https://7dagen.netlify.app/nieuws/kris-en-lisanne-het-verhaal-rond">Kris en Lisanne</a> heeft gezocht. De speurders vertrokken in mei, maar hun onderzoek heeft geen nieuwe inzichten opgeleverd. En Sophia is nog altijd vermist.</p>
<p><em>Sophia's ouders vertelden eerder in RTL Late Night over de vermissing van hun dochter:</em></p>
<p><div class="media media-element-container media-default"><div id="file-18065" class="file file-video file-video-youtube">

        <h2 class="element-invisible"><a href="/files/ouders-sophia-koetsier-het-de-nachtmerrie-van-rtl-late-night">Ouders Sophia Koetsier: &#039;Het is de nachtmerrie van - RTL LATE NIGHT</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Ouders Sophia Koetsier: &#039;Het is de nachtmerrie van - RTL LATE NIGHT" src="https://www.youtube.com/embed/a5tJ_AdVenM?wmode=opaque&controls=" name="Ouders Sophia Koetsier: &#039;Het is de nachtmerrie van - RTL LATE NIGHT" frameborder="0" allowfullscreen="">Video van Ouders Sophia Koetsier: &amp;#039;Het is de nachtmerrie van - RTL LATE NIGHT</iframe>
</div>
  </div>

  
</div>
</div>
<p> </p>
<p><em>Altijd op de hoogte blijven van nieuws dat voor jongeren belangrijk is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant! </em></p>  
