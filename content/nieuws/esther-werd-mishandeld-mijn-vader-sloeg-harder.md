---
id: 68274c14042c45779204614f5e5d3625
type: nieuws
layout: post
title: "Esther werd mishandeld: 'Mijn vader sloeg harder'"
permalink: /nieuws/esther-werd-mishandeld-mijn-vader-sloeg-harder/
date: 2022-05-11T19:16:41.067Z
author: 7biA1WiYB
excerpt: "Bijna 119.000 kinderen in Nederland voelen zich thuis onveilig. En in elke klas wordt gemiddeld één kind mishandeld. Heftige cijfers waar tot en met vandaag aandacht voor wordt gevraagd tijdens de Week tegen Kindermishandeling. Esther (22, niet haar echte naam) werd mishandeld door haar ouders en vertelt.  "
seo:
  description: "Esther werd mishandeld: 'Mijn vader sloeg harder'"
  title: "Esther werd mishandeld: 'Mijn vader sloeg harder'"
---
Bijna 119.000 kinderen in Nederland voelen zich thuis onveilig. En in elke klas wordt gemiddeld één kind mishandeld. Heftige cijfers waar tot en met vandaag aandacht voor wordt gevraagd tijdens de Week tegen Kindermishandeling. Esther (22, niet haar echte naam) werd mishandeld door haar ouders en vertelt.  

    <p>Esther werd al zo lang ze kan herinneren door beide ouders mishandeld. Ze heeft elke vorm meegemaakt: verwaarlozing, geweld en emotionele mishandeling. ‘Mijn vader is alcoholist, heeft een narcistische persoonlijkheid en komt vaak agressief thuis. Hij heeft me vaak zo erg onderuit gehaald dat ik er helemaal kapot van was. Dan had hij daarna zo’n geniepige lach op zijn gezicht.’ Ook haar moeder mishandelt haar. Zij is heel streng en slaat Esther als ze iets niet goed doet. ‘Met mijn moeder had ik wel een goede band en er was wel liefde tussen ons. Zij sloeg me met een slappe hand, in plaats van met een vuist zoals mijn vader deed en praatte soms minachtend tegen me.' Toch was ze banger voor haar moeder: 'Met haar had ik nog wel een goede band en wat zij deed kwam daardoor harder aan.’</p>
<h3>Emotionele en fysieke pijn</h3>
<p>Los van alle blauwe plekken heeft Esther last van het Prikkelbare Darmsyndroom door alle stress en is ze vaak moe. ‘Ik merk dat ik veel woede in me heb gehad. Dat vreet aan je. De emotionele pijn vind ik veel erger dan de fysieke, want het duurt veel langer. Op mijn twaalfde ben ik daardoor begonnen met mezelf snijden. Daardoor vergat ik mijn emotionele pijn even.’ Hoe slecht ze zich ook voelde, Esther liet het nooit aan iemand merken. Tot ze aan de studie Pedagogiek begon. ‘Tijdens die sociale studie kwam ik erachter dat het helemaal niet zo normaal is wat ik meemaakte en dat praten heel belangrijk is.’ Esther besloot met haar klasgenoot en vriendin Maaike te praten. ‘Ik kon altijd bij haar terecht om uit te huilen of juist om een leuke dag te hebben. Dat was heel waardevol en daar heb ik veel aan gehad.’</p>
<h3>Onzeker</h3>
<p>Esther zocht hulp en voelde zich steeds beter. Nu woont samen met een vriendin en komt nog af en toe bij haar ouders, omdat ze nog financieel afhankelijk van ze is. De mishandeling is minder geworden, maar nog niet helemaal over. Ze kan er niet met haar ouders over praten. ‘Het doet me het meeste pijn dat mijn ouders nooit zullen toegeven dat ze fout zitten en dat ze mij de schuld geven. Verder ben ik heel onzeker en kan ik me bijvoorbeeld niet voorstellen dat een jongen mij leuk vindt.’ Behalve met andere slachtoffers, praat Esther er nog steeds niet met veel mensen over. ‘Sommige mensen denken dat ik uit een heel leuk gezin kom. Maar ze moesten eens moeten…’</p>
<p><em>Hoe Maaike Esther heeft geholpen lees je in de krant (verschijningsdatum 23 november). Zit jij in een vergelijkbare situatie als Esther? Dan kun je voor hulp terecht bij de Kindertelefoon (0800-0432) of Veilig Thuis (0800-2000).</em></p>  
