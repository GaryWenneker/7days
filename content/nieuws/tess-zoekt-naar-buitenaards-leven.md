---
id: 1848fafbaeea4894afdbe5125efbe398
type: nieuws
layout: post
title: "TESS zoekt naar buitenaards leven"
permalink: /nieuws/tess-zoekt-naar-buitenaards-leven/
date: 2022-05-11T19:16:41.067Z
author: 7biA1WiYB
excerpt: "Is er leven op andere planeten dan de aarde? We weten het (nog) niet. Maar volgens deskundigen gaat de nieuwste ruimtetelescoop TESS ons helpen die vraag te beantwoorden. 'Haar informatie kan tot een doorbraak leiden', zegt planetenonderzoeker Daphne Stam van de TU Delft.  "
seo:
  description: "TESS zoekt naar buitenaards leven"
  title: "TESS zoekt naar buitenaards leven"
---
Is er leven op andere planeten dan de aarde? We weten het (nog) niet. Maar volgens deskundigen gaat de nieuwste ruimtetelescoop TESS ons helpen die vraag te beantwoorden. 'Haar informatie kan tot een doorbraak leiden', zegt planetenonderzoeker Daphne Stam van de TU Delft.  

    <p>Vanaf lanceerbasis Cape Canavarel in Florida lanceerde ruimtevaartorganisatie NASA TESS vannacht met een raket de ruimte in. Gewapend met vier gevoelige camera’s, zweeft ze nu in een baan om de aarde. Op haar verst is ze bijna 400.000 kilometer van de aarde vandaan. Dat is even ver als de maan.<br><br><strong>Dichtbij</strong><br>‘TESS kijkt naar sterren die relatief dichtbij de aarde staan’, legt Stam uit. ‘Ze bepaalt of daar planeten omheen draaien. Juist die planeten zijn belangrijk, want hoe dichterbij, hoe beter we ze kunnen onderzoeken.’ TESS staart eigenlijk heel lang naar die sterren. ‘Ze ziet de planeten zelf niet maar wacht tot er één voor de ster langsgaat. Ze ziet dan een dip in het sterrenlicht, een soort sterverduistering. Dan weet ze: hier is een planeet.’ Daarnaast meet TESS hoe groot de planeten zijn én hoe ver ze van hun ster staan. Stam: ‘Dat is belangrijk bij de vraag of er leven mogelijk is. Die kans is het grootst op een kleine, rotsachtige planeet. De afstand tot de ster bepaalt hoeveel warmte de planeet ontvangt. Te veel warmte maakt een planeet te heet voor leven, bij een te grote afstand is het te koud.’<br><div class="media media-element-container media-default"><div id="file-533086" class="file file-image file-image-jpeg">

        
  
  <div class="content">
    <img alt="Tess  Illustratie NASA" title="Technici werken aan TESS  Illustratie NASA" height="2670" width="4000" class="media-element file-default" data-delta="1" src="https://7dagen.netlify.app/sites/default/files/NASA%20-%20tess_with_techs_4000.jpg">  </div>

  
</div>
</div><br><strong>Eenzaam</strong><br>TESS is anders dan haar voorganger Kepler, die ook een hoop planeten heeft ontdekt. ‘TESS kijkt niet alleen naar sterren die veel dichterbij de aarde zijn maar kan er ook veel meer observeren. Namelijk het hele zonnestelsel.’ Daarom denkt Stam dat TESS in haar missie van twee jaar honderden planeten kan vinden, waar we verder onderzoek naar kunnen doen. Of daar dan ook leven is, moet nog blijken. Stam is er zelf (bijna) van overtuigd dát het ergens is. Maar een bewijs daarvoor is nog nooit gevonden. Waarom blijven we er dan zo naarstig naar op zoek? Stam: ‘Ik denk dat bij veel mensen een gevoel speelt van: zijn we hier maar alleen? Waren we een soort ongelukje of horen we toch ergens bij?’ De planetenonderzoeker hoopt zelf het laatste. ‘Anders zouden we wel akelig eenzaam zijn.’  
