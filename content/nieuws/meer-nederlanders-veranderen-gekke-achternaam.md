---
id: 372a484d3fe4455680f0f9da51ed76df
type: nieuws
layout: post
title: "Meer Nederlanders veranderen gekke achternaam"
permalink: /nieuws/meer-nederlanders-veranderen-gekke-achternaam/
date: 2022-05-11T19:16:41.067Z
author: 7biA1WiYB
excerpt: "Jack Pot, Bing Go, Willie Wortel: in Nederland bestaan zo’n 300.000 verschillende achternamen. Maar niet iedereen is even blij met zijn achternaam. Steeds meer mensen willen hem zelfs voorgoed veranderen.  "
seo:
  description: "Meer Nederlanders veranderen gekke achternaam"
  title: "Meer Nederlanders veranderen gekke achternaam"
---
Jack Pot, Bing Go, Willie Wortel: in Nederland bestaan zo’n 300.000 verschillende achternamen. Maar niet iedereen is even blij met zijn achternaam. Steeds meer mensen willen hem zelfs voorgoed veranderen.  

    <p>De reden om je achternaam te willen veranderen verschilt per persoon. Kijk maar eens goed naar het T-shirt van Virgil van Dijk, de aanvoerder van het Nederlandse elftal. Die speelt altijd onder zijn voornaam Virgil, omdat hij door een slechte band met zijn vader liever geen Van Dijk wil heten. Ook veranderen mensen soms hun naam omdat het niet past bij hun werk. Bijvoorbeeld een opticien die Schele heet of een orthodontist die Hak heet.</p>
<h3>Poepjes</h3>
<p>Door al die naamsveranderingen zijn er ook achternamen die langzaam uitsterven. De originele Friese achternaam Poepjes bijvoorbeeld. In 1947 waren er nog 562 mensen die Poepjes heette, maar in 2007 waren dit er nog maar 286. Heet jij toevallig De Jong met je achternaam? Dan heb je de meest voorkomende naam van Nederland. In 2007 hadden bijna 84.000 mensen de naam De Jong.</p>
<h3>Faamnamen</h3>
<p>Ieder jaar maken radio-dj’s Coen en Sander een overzicht met de meest rare namen, oftewel faamnamen. Mensen die door de combinatie van hun voor- en achternaam een grappige naam hebben. Deze namen stonden de afgelopen jaren in het lijstje:</p>
<ul><li>Riet Suiker (2018)</li>
<li>Pieter Post (2017)</li>
<li>Ka Ching (2014)</li>
<li>Sam Bal (2011)</li>
<li>Ana Nas (2008)</li>
</ul><h3>835 euro</h3>
<p>In 2018 besloten 2057 mensen om hun achternaam te veranderen. Maar dat is niet zo makkelijk: je moet aan veel voorwaarden voldoen en het kost je ook nog eens 835 euro. Daarom kiezen sommige mensen, zoals Virgil van Dijk, om hun eigen achternaam toch maar te behouden.</p>  
