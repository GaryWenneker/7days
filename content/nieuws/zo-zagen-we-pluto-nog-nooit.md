---
id: 0e5f9f5d178b494ead0f45613c65dcab
type: nieuws
layout: post
title: "Zo zagen we Pluto nog nooit"
permalink: /nieuws/zo-zagen-we-pluto-nog-nooit/
date: 2022-05-11T19:16:41.067Z
author: 7biA1WiYB
excerpt: "Dik negen jaar was ruimtesonde New Horizons onderweg naar Pluto. Vorige week scheerde het voertuig eindelijk langs de dwergplaneet. Zo wilde ruimtevaartorganisatie NASA meer te weten komen over dit vrij onbekende hemellichaam. Inmiddels zijn de eerste foto’s en ontdekkingen al doorgeseind naar de aarde.  "
seo:
  description: "Zo zagen we Pluto nog nooit"
  title: "Zo zagen we Pluto nog nooit"
---
Dik negen jaar was ruimtesonde New Horizons onderweg naar Pluto. Vorige week scheerde het voertuig eindelijk langs de dwergplaneet. Zo wilde ruimtevaartorganisatie NASA meer te weten komen over dit vrij onbekende hemellichaam. Inmiddels zijn de eerste foto’s en ontdekkingen al doorgeseind naar de aarde.  

    <p><strong>Dwerg blijkt dikker</strong><br><div class="media media-element-container media-default"><div id="file-11607" class="file file-image file-image-jpeg">

        
  
  <div class="content">
    <img alt="Pluto planeet NASA" title="Foto: NASA" height="1041" width="1041" class="media-element file-default" src="https://7dagen.netlify.app/sites/default/files/nh-pluto-charon-earth-size.jpg">  </div>

  
</div>
</div><br>Omdat-ie zo klein is, degradeerde Pluto in 2006 van ‘planeet’ tot ‘dwergplaneet’. Tot woede van sommige wetenschappers, die dachten dat Pluto’s diameter groter was dan de geschatte 2300 kilometer. New Horizons bewees hun gelijk: 2370 kilometer schoon aan de haak. Helaas nog steeds veel te klein om een echte planeet te zijn. Ter vergelijking: als de aarde een flinke strandbal zou zijn, is Pluto een miezerig golfballetje. Op de (gefotoshopte) foto hierboven kun je het verschil goed zien. De knikker eronder is Charon, de grootste van Pluto’s vijf manen.
<p><strong>Charons Canyon</strong><br><div class="media media-element-container media-default"><div id="file-11608" class="file file-image file-image-jpeg">

        
  
  <div class="content">
    <img alt="Pluto Charon" title="Foto: NASA/AFP" height="4316" width="4316" class="media-element file-default" src="https://7dagen.netlify.app/sites/default/files/AFP-33505286pluto.jpg">  </div>

  
</div>
</div>Over Charon gesproken: daar bevinden zich veel ravijnen, kliffen en op het zuidelijk halfrond zelfs een kloof met een doorsnede van meer dan 450 kilometer. Dat is groter dan de Grand Canyon! Ook vind je er een grote krater, die lijkt te zijn ontstaan door de inslag van een reusachtige ruimtesteen. ‘New Horizons heeft het beeld van deze maan veranderd’, zegt missieleider William McKinnon. ‘Eerst zagen we alleen een ijsbal zonder details, nu zien we allerlei geologische zaken.’ De krater heeft bijvoorbeeld een mysterieus donkere bodem. Mogelijk boorde de ruimtesteen zich zó hard door het oppervlakte, dat er een diepere laag van de maan zichtbaar werd. Eentje die weinig licht reflecteert. De vraag is alleen: waarom zo’n immense inslag?
<p><strong>Piepjong Pluto</strong><br><div class="media media-element-container media-default"><div id="file-11609" class="file file-image file-image-jpeg">

        
  
  <div class="content">
    <img alt="Pluto planeet NASA" title="Foto: NASA/AFP" height="1497" width="1500" class="media-element file-default" src="https://7dagen.netlify.app/sites/default/files/AFP-33448827pluto.jpg">  </div>

  
</div>
</div>Op Pluto zelf zijn nog amper inslagkraters van rondvliegende ruimtestenen te zien. Dat betekent dat de dwergplaneet hoogstens honderd miljoen jaar oud kan zijn. Piepjong in de planetenwereld. ‘Het maakt Pluto’s oppervlak een van de jongste die we ooit hebben gezien in het zonnestelsel’, aldus teamleider John Spencer. De Melkweg is vergeleken met de dwergplaneet een bejaard besje: die is al 4,5 miljard jaar oud. 
<p><strong>Babybergen</strong><br><div class="media media-element-container media-default"><div id="file-11610" class="file file-image file-image-jpeg">

        
  
  <div class="content">
    <img title="Foto: NASA" height="1896" width="3000" class="media-element file-default" src="https://7dagen.netlify.app/sites/default/files/AFP-33489160plutop%20detail.jpg" alt="">  </div>

  
</div>
</div>Zie je die paar pukkels op Pluto’s grijze huidje? Dat zijn ijsbergen die maximaal 3500 meter meten. Een stuk kleiner dan de grootste berg op aarde: de Mount Everest is ruim 8800 meter hoog. De vraag hoe Pluto aan die bergen is gekomen, bezorgt deskundigen hoofdbrekens. Er is namelijk helemaal geen zwaartekracht in de buurt om ze te laten ontstaan. Spencer: ‘Misschien moeten we opnieuw onderzoeken hoe geologische activiteit op andere ijsplaneten is ontstaan.’ Mogelijk zijn de bergen op Pluto en andere planeten wel op een hele andere manier gevormd dan we altijd dachten. Tijd voor wetenschappers om hun hersens nog eens te laten kraken dus.
<p><strong>Pluto gepasseerd </strong><br><div class="media media-element-container media-default"><div id="file-11611" class="file file-image file-image-jpeg">

        
  
  <div class="content">
    <img alt="Pluto planeet new horizons" title="Foto: NASA" height="3000" width="3000" class="media-element file-default" src="https://7dagen.netlify.app/sites/default/files/AFP-33340216pluto_0.jpg">  </div>

  
</div>
</div>New Horizons is Pluto alweer voorbij en nu op weg naar zijn volgende klus: onderzoek doen bij een hemellichaam in de buurt. Ondertussen stuurt de sonde steeds wat Pluto-informatie naar de aarde. Maar omdat ze bijna zes miljard kilometer verderop vliegt, gebeurt dat tergend langzaam: maximaal 1kb per seconde. Tot nu toe heeft de NASA nog maar een paar procent van alle informatie ontvangen. De complete dataset is waarschijnlijk over anderhalf jaar binnen. En pas in juli 2018 geanalyseerd. Tot die tijd is de NASA dus nog wel druk met deze dwerg.   
