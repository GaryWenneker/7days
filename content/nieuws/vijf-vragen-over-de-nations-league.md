---
id: 13129cd0dcae4bbb9a840edd27315de2
type: nieuws
layout: post
title: "Vijf vragen over de Nations League"
permalink: /nieuws/vijf-vragen-over-de-nations-league/
date: 2022-05-11T19:16:41.067Z
author: 7biA1WiYB
excerpt: "Wie dacht dat het voetbalseizoen al afgelopen is, heeft het helemaal mis. Oranje is namelijk nog in de race om de Nations League in Portugal te winnen. Die competitie begint vandaag met de wedstrijd Portugal tegen Zwitserland, maar wat houdt het eigenlijk in?  "
seo:
  description: "Vijf vragen over de Nations League"
  title: "Vijf vragen over de Nations League"
---
Wie dacht dat het voetbalseizoen al afgelopen is, heeft het helemaal mis. Oranje is namelijk nog in de race om de Nations League in Portugal te winnen. Die competitie begint vandaag met de wedstrijd Portugal tegen Zwitserland, maar wat houdt het eigenlijk in?  

    <h3>1. Wat is de Nations League?</h3>
<p>De Nations League wordt om de twee jaar gespeeld. De deelnemers zijn de 55 landen die aangesloten zijn bij de Europese voetbalorganisatie UEFA. Het toernooi bestaat uit vier verschillende niveaus van hoog naar laag: A (12 teams), B (12 teams), C (15 teams) en D (16 teams). Op ieder niveau zijn ook weer vier groepen gemaakt. Iedere groep strijdt tegen elkaar. De uiteindelijke nummer één van iedere groep verdient promotie naar een hoger niveau. De verliezer degradeert naar een lager niveau. De winnaars van de vier groepen in divisie A spelen deze week om de titel ‘beste club van de Nations League’ (en dus Europa). Daarnaast krijgt de winnaar zes miljoen euro aan prijzengeld.</p>
<h3>2. Hoe doet Nederland het in de Nations League?</h3>
<p>Uitstekend. Nederland werd ingedeeld in een groep met wereldkampioen Frankrijk en voormalig wereldkampioen Duitsland. Iedereen wist het zeker: Nederland ging alles verliezen. Dat gebeurde niet. Nederland won van Duitsland én Frankrijk en speelde nog eens gelijk tegen onze oosterburen. Ze verloren dus maar één keer (van Frankrijk). Daardoor werden ze groepshoofd en zitten ze dus al bij de beste vier landen van de Nations League. Zal het ze lukken de titel te winnen?</p>
<p><div class="media media-element-container media-default"><div id="file-537401" class="file file-image file-image-jpeg">

        
  
  <div class="content">
    <img alt="Virgil van dijk nederlands elftal oranje" title="Foto: ANP" height="2363" width="3543" class="media-element file-default" data-delta="2" src="https://7dagen.netlify.app/sites/default/files/ANP-66031308_0.jpg">  </div>

  
</div>
</div>
<h3>3. Hoe groot is de kans dat Nederland de Nations League wint?</h3>
<p>Die is volgens de wedkantoren niet groot, maar ook niet klein. De grootste favorieten zijn Portugal en Engeland. Daarna komt Nederland en een flink stuk later pas Zwitserland. De eerste tegenstander van ons Oranje is Engeland. Die hebben een flink sterrenteam: Harry Kane, Raheem Sterling, Trent Alexander-Arnold en Marcus Rashford. Mochten ze daarvan winnen. Dan komen ze waarschijnlijk Portugal tegen, met de gevreesde Cristiano Ronaldo in de ploeg. Een flinke klus dus, maar zeker niet onmogelijk, want Nederland heeft sterren als Virgil van Dijk, Frenkie de Jong, Memphis Depay en Mathijs de Ligt rondlopen en we versloegen dus al Frankrijk en Duitsland!</p>
<p><div class="media media-element-container media-default"><div id="file-537402" class="file file-image file-image-jpeg">

        
  
  <div class="content">
    <img alt="nederlands elftal marcus rashford engeland" title="Foto: ANP" height="2361" width="3543" class="media-element file-default" data-delta="4" src="https://7dagen.netlify.app/sites/default/files/ANP-56585597.jpg">  </div>

  
</div>
</div>
<h3>4. Krijgt de winnaar van de Nations League ook een EK-ticket?</h3>
<p>Dat is nogal ingewikkeld. Die kans is namelijk vrij groot, maar niet 100% zeker. Op ieder Nations League-niveau is namelijk één ticket voor het Europees Kampioenschap in 2020 te vergeven. Maar die worden pas verdeeld ná de het officiële kwalificatietoernooi. Alle landen die zich niet via dat toernooi kwalificeren, maar wél groepswinnaar waren in de Nations League, strijden dan tegen de andere ticketloze landen binnen hun divisie. De winnaar van iedere divisie krijgt één van de laatste tickets voor het grote eindtoernooi.</p>
<p>Voorbeeld: <em>In divisie A zijn de groepswinnaars dit jaar Nederland, Zwitserland, Portugal en Engeland. Zwitserland en Engeland kwalificeren zich via het normale kwalificatietoernooi. Nederland en Portugal niet. Daarom strijden die twee landen tegen elkaar voor het allerlaatste ticket. Zo hebben ze nog een extra mogelijkheid om het EK te halen.</em></p>
<p>Nu is de kans groot dat alle vier de groepswinnaars van divisie A het toernooi halen. Ze zijn tenslotte niet voor niets winnaar van hun poule. Mocht er maar één land zich niet kwalificeren, dan krijgt diegene automatisch het laatste ticket van divisie A. Voor divisie B, C en D geldt hetzelfde.</p>
<h3>5. En nu?</h3>
<p>Nu juichen we Nederland naar de overwinning! Dit is de eerste keer dat de Nations League georganiseerd wordt, dus hoe mooi zou het zijn als Nederland die meteen weet te winnen. Donderdag 6 juni spelen ze de eerste wedstrijd om 20.45 tegen Engeland. Mochten ze die winnen, dan staan ze in de finale. De tegenstander is dan Portugal of Zwitserland, die vandaag strijden voor de andere finaleplek. De finale wordt gespeeld op zondag 9 juni om 20.45. De verliezers van de halve finales spelen diezelfde dag om 15.00 op plek drie en vier.</p>  
