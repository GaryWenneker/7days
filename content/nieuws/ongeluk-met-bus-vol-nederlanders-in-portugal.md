---
id: 3e988fba80f84433bb2ad49d74c0c6bc
type: nieuws
layout: post
title: "Ongeluk met bus vol Nederlanders in Portugal"
permalink: /nieuws/ongeluk-met-bus-vol-nederlanders-in-portugal/
date: 2022-05-11T19:16:41.067Z
author: 7biA1WiYB
excerpt: "Een bus vol Nederlandse toeristen is woensdag- op donderdagnacht in Zuid-Portugal verongelukt. Vier mensen zijn omgekomen en 25 anderen raakten gewond. Wat is er gebeurd?  "
seo:
  description: "Ongeluk met bus vol Nederlanders in Portugal"
  title: "Ongeluk met bus vol Nederlanders in Portugal"
---
Een bus vol Nederlandse toeristen is woensdag- op donderdagnacht in Zuid-Portugal verongelukt. Vier mensen zijn omgekomen en 25 anderen raakten gewond. Wat is er gebeurd?  

    <p><strong>Wie waren de slachtoffers?</strong><br>In de bus zaten 34 Nederlandse toeristen. Zij hadden een reis geboekt via een Nederlandse reisorganisatie. Ze waren net geland op het vliegveld Faro en de bus zou hen naar hun hotel in Portimão brengen. Overleden zijn in elk geval een vrouw van dertig en twee mannen van rond de zestig. De identiteit van het vierde slachtoffer is nog niet bekend. Misschien loopt het dodental nog op. <br><br><strong>Wat ging er mis?</strong><br>Dat wordt nog onderzocht. Zeker is dat de bus over de kop sloeg en in een klein ravijn stortte. Het is waarschijnlijk dat de chauffeur onwel is geworden. Hij ligt in het ziekenhuis.<br><br><strong>Hoe gaat het met de slachtoffers?</strong><br>Drie van hen zijn overleden en zeker 26 mensen raakten gewond, van wie drie ernstig. Twintig hebben het ziekenhuis inmiddels weer verlaten. Voor de slachtoffers is een noodhospitaal opgericht op de plek van het ongeluk. Ook zijn 120 hulpverleners opgetrommeld om hen bij te staan. Een deel van de slachtoffers vliegt donderdag terug naar huis, maar het ziet er naar uit dat de meesten blijven. <br><br><strong>Hoe weten ongeruste familieleden hoe het met de slachtoffers gaat?</strong><br>Voor familieleden in Nederland is een noodnummer opgericht (0800-0990099). Ook werd geregeld dat zij donderdag naar Portugal konden vliegen als ze dat wilden.</p>  
