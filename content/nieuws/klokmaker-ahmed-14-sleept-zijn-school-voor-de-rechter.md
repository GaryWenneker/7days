---
id: 0252f1740b2d42aca276a2b40d4bcba7
type: nieuws
layout: post
title: "Klokmaker Ahmed (14) sleept zijn school voor de rechter"
permalink: /nieuws/klokmaker-ahmed-14-sleept-zijn-school-voor-de-rechter/
date: 2022-05-11T19:16:41.067Z
author: 7biA1WiYB
excerpt: "Ahmed Mohamed (14) werd vorig jaar plots wereldnieuws, toen hij op zijn school in Texas was gearresteerd. Zijn docent dacht dat hij een bom bij zich had. Onzin, bleek al snel: het was een onschuldige klok die hij zelf had gebouwd. Omdat de school hem geen schadevergoeding gaf, sleept hij die nu voor de rechter. En de stad Irving ook.   "
seo:
  description: "Klokmaker Ahmed (14) sleept zijn school voor de rechter"
  title: "Klokmaker Ahmed (14) sleept zijn school voor de rechter"
---
Ahmed Mohamed (14) werd vorig jaar plots wereldnieuws, toen hij op zijn school in Texas was gearresteerd. Zijn docent dacht dat hij een bom bij zich had. Onzin, bleek al snel: het was een onschuldige klok die hij zelf had gebouwd. Omdat de school hem geen schadevergoeding gaf, sleept hij die nu voor de rechter. En de stad Irving ook.   

    <p>Ahmed uit Irving (Texas) nam <a href="https://7dagen.netlify.app/nieuws/ahmed-maakte-een-klok%E2%80%A6en-zat-vast-als-%E2%80%98bommenmaker%E2%80%99">vorig jaar</a> een zelfgeknutselde klok mee naar school, om trots te laten zien aan zijn techniekleraar. De klok zat in zijn tas, maar tijdens de les Engels ging het alarm ineens af. Ahmed haalde de klok uit zijn tas. 'Dat lijkt wel een bom', gilde de lerares.</p>
<p>Voor Ahmed het wist, werd hij opeens de klas uit gesleurd door agenten, in de boeien geslagen en naar een jeugdgevangenis gebracht. Daar werd hij een hele middag verhoord. </p>
<p><strong>Afkomst en geloof</strong><br>Al snel zag de politie in dat Ahmed geen kwade bedoelingen had. Hij knutselde wel vaker wat: radio's, computers en nu dus een klok. Maar bommen? Echt niet. In de Verenigde Staten laaide al snel de discussie op: was Ahmed soms simpelweg vanwege zijn afkomst en islamitische geloof zo hard aangepakt? </p>
<p>Zelfs in Qatar, aan de andere kant van de wereld, haalde het nieuws de krant. Mensen daar waren zo onder de indruk van de prestaties van Ahmed, dat ze hem vroegen mee te doen met een speciaal uitvindersprogramma. Dat aanbod <a href="https://7dagen.netlify.app/nieuws/klokkenmaker-ahmed-14-verhuist-naar-qatar">accepteerde</a> hij. Met de rest van zijn familie stapte hij nog geen maand na de arrestatie op het vliegtuig naar Quatar. En daar bleef hij ook. </p>
<p><div class="media media-element-container media-default"><div id="file-21032" class="file file-image file-image-jpeg">

        
  
  <div class="content">
    <img title="Foto: AFP" height="485" width="800" class="media-element file-default" src="https://7dagen.netlify.app/sites/default/files/ANP-34166105.jpg" alt="">  </div>

  
</div>
</div><em>De klok die Ahmed maakte en mee naar school nam. </em>
<p><strong>Schadevergoeding</strong><br>Daarna bleef het een poosje stil. De zaak leek afgedaan. Tot eind november. De advocaten van Ahmed stelden toen dat de 'klokkenjongen' er bewust is uitgepikt, omdat hij een moslimjongen is. 'Als Ahmeds klok Jennifers klok was geweest, zou dit nooit zijn gebeurd', staat er in een <a href="https://www.scribd.com/document/290862747/City-of-Irving-Demand-Letter">brief </a>die de advocaten publiceerden. </p>
<p>De advocaten verstuurden die brief naar zijn oude school en de burgermeester van de stad Irving. Ze eisten van beide een schadevergoeding van bij elkaar opgeteld vijftien miljoen dollar, én een excuusbrief. Zo niet, dan zou er een rechtszaak volgen. </p>
<p><strong>Voor de jury</strong><br>Ruim een half jaar later is die schadevergoeding nog steeds niet betaald. En de excuusbrief? Die heeft Ahmed nooit ontvangen. De school en de burgemeester willen niet meewerken. En dus komt er nu een rechtszaak. De burgemeester van Irving mag zich voor de jury verantwoorden, evenals de directeur van de Ahmeds oude school en het schooldistrict. </p>
<p>De familie hoopt dat de jury hen veroordeelt tot het betalen van de schadevergoeding. Of het nog steeds om vijftien miljoen dollar gaat? In de aanklacht werd geen specifiek bedrag genoemd. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
