---
id: b8c390beda264e97a8fca49a1cae4a9a
type: nieuws
layout: post
title: "Een echte Tarzan in Vietnam"
permalink: /nieuws/een-echte-tarzan-in-vietnam/
date: 2022-05-11T19:16:41.067Z
author: 7biA1WiYB
excerpt: "Ho Van Lang leefde dik veertig jaar lang in de jungle van Vietnam. Zijn vader dacht dat het nog altijd oorlog was. Drie jaar geleden werden de twee ‘ontdekt’ en sinds die tijd wennen ze langzaam aan het leven in de beschaafde wereld. Deze week kwam een documentaire uit over het leven van deze reallife-Tarzan.  "
seo:
  description: "Een echte Tarzan in Vietnam"
  title: "Een echte Tarzan in Vietnam"
---
Ho Van Lang leefde dik veertig jaar lang in de jungle van Vietnam. Zijn vader dacht dat het nog altijd oorlog was. Drie jaar geleden werden de twee ‘ontdekt’ en sinds die tijd wennen ze langzaam aan het leven in de beschaafde wereld. Deze week kwam een documentaire uit over het leven van deze reallife-Tarzan.  

    <p>Drie jaar geleden stuitten Vietnamese wandelaars diep in de jungle op twee verwilderde mannen. Ze schakelden de politie in en die nam de twee mee naar de bewoonde wereld. Het bleken Ho Van Lang en zijn dik tachtigjarige vader te zijn.</p>
<h3>Opgegroeid in het oerwoud</h3>
<p>De vader was ervan overtuigd dat de Vietnamoorlog nog aan de gang was. In werkelijkheid is die al in 1975 gestopt. De twee waren in 1972 na een bombardement op hun dorp de jungle in gevlucht. Van Lang was toen nog een baby. Hij groeide op in het oerwoud waar hij en zijn vader in zelfgebouwde hutten woonden.</p>
<p>Ze aten wat ze zelf konden vangen, dronken water uit de rivier en maakten kleren van dierenvachten. Als de vader dacht dat er mensen in de buurt waren, verhuisden ze naar een veiliger plek.</p>
<h3>Rattenkoppen</h3>
<p>De Amerikaanse filmmaker Alvaro Cerezo raakte gefascineerd door het verhaal van Van Lang en zocht hem op. Vanaf deze week is er een elfdelige documentaire over zijn leven op YouTube te zien. Bekijk hier alvast het eerste deel:</p>
<p><div class="media media-element-container media-default"><div id="file-22475" class="file file-video file-video-youtube">

        <h2 class="element-invisible"><a href="/files/arriving-real-life-tarzan-documentary-1-11">Arriving | The Real-Life Tarzan Documentary (1 of 11)</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Arriving | The Real-Life Tarzan Documentary (1 of 11)" src="https://www.youtube.com/embed/gFK0VqRPTpI?wmode=opaque&controls=" name="Arriving | The Real-Life Tarzan Documentary (1 of 11)" frameborder="0" allowfullscreen="">Video van Arriving | The Real-Life Tarzan Documentary (1 of 11)</iframe>
</div>
  </div>

  
</div>
</div>
<p>Van Lang slingerde tijdens zijn leven in de wildernis misschien niet van liaan naar liaan zoals de film-Tarzan, hij beheerst wél alle technieken die nodig zijn om er te overleven. Hij kan bijvoorbeeld heel goed zelf vleermuizen en ratten vangen om ze daarna op te eten (‘de kop is het lekkerst’). Tot hij drie jaar geleden naar de bewoonde wereld gebracht werd, was hij vooral erg bang voor mensen. Die waren voor hem een soort tovenaars, zo vertelt hij in de documentaire. </p>
<p>Zijn vader had hem verteld dat die ‘grote zilveren vogels’ die soms overvlogen door mensen gemaakt waren. En sterker nog, dat daar zelfs mensen ín zaten. Ook van de maan dacht Van Lang dat dat een ‘door mensen opgehangen lichtbol’ was.</p>
<p><div class="media media-element-container media-default"><div id="file-22474" class="file file-image file-image-jpeg">

        
  
  <div class="content">
    <img height="315" width="560" class="media-element file-default" src="https://original.sevendays.nl/sites/default/files/maxresdefaultho.jpg" alt="">  </div>

  
</div>
</div>
<h3>Druk en licht </h3>
<p>Het duo werd drie jaar geleden op advies van psychologen overgeplaatst naar een klein dorpje om ze voorzichtig aan het leven anno 2016 te laten wennen. Want van dingen als smartphones, internet of zelfs televisie hadden ze natuurlijk nog nooit gehoord. Van Lang vindt de moderne wereld nog steeds ‘lawaaierig’ en ‘licht’. En aan een bezoek aan een stad moet hij helemaal nog niet denken. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
