---
id: 445ea0f48f964a10ad30eba930691158
type: nieuws
layout: post
title: "Wordt SuperModi Persoon van het Jaar?"
permalink: /nieuws/wordt-supermodi-persoon-van-het-jaar/
date: 2022-05-11T19:16:41.067Z
author: 7biA1WiYB
excerpt: "Morgen maakt het Amerikaanse Time Magazine bekend wie Person of the Year 2016 is. Nagelbijten voor de genomineerden dus. Maar er is ook iemand die al een klein beetje op zijn lauweren kan rusten. Narendra Modi, de premier van India. 'SuperModi' heeft namelijk de online lezerspoll van Time gewonnen. Wie is SuperModi?  "
seo:
  description: "Wordt SuperModi Persoon van het Jaar?"
  title: "Wordt SuperModi Persoon van het Jaar?"
---
Morgen maakt het Amerikaanse Time Magazine bekend wie Person of the Year 2016 is. Nagelbijten voor de genomineerden dus. Maar er is ook iemand die al een klein beetje op zijn lauweren kan rusten. Narendra Modi, de premier van India. 'SuperModi' heeft namelijk de online lezerspoll van Time gewonnen. Wie is SuperModi?  

    <h3><strong>SuperModi?</strong></h3>
<p>Dat is de bijnaam van de premier van India. Signalement? Dikke borstelwenkbrauwen, wit ringbaardje, bril, overhemd met opstaand boordje, soms een tulband en een ronkend stemgeluid. Toen hij twee jaar geleden aantrad zagen veel Indiërs hem als de redder van hun land. Het waren de grootste verkiezingen aller tijden. Er gingen 550 miljoen Indiërs naar de stembus. En een ruime meerderheid koos voor Modi.</p>
<p>'Monsterzege voor Modi', kopten de Indiase kranten toen de uitslag bekend werd. De winst maakt een eind aan de Ghandi-dynastie. Vier generaties lang hadden mensen uit deze gegoede familie met hun Congrespartij de touwtjes stevig in handen. Maar toen was daar opeens de strenggelovige Narendra Modi (nu 65) als nieuwe sterke man. </p>
<h3><div class="media media-element-container media-default"><div id="file-277891" class="file file-image file-image-jpeg">

        
  
  <div class="content">
    <img alt="Mohdi Time Person of the Year" title="Foto: AFP" height="854" width="850" style="font-size: 13.008px;" class="media-element file-default" src="https://7dagen.netlify.app/sites/default/files/mohdi%202.jpg">  </div>

  
</div>
</div><br><br><strong>Gelovig?</strong></h3>
<p>Ja, Modi komt uit een arm hindoe-gezin. In zijn vroege jeugd wees niets erop dat Modi ooit premier zou worden. Zijn vader was theeverkoper op een treinstation. Modi en zijn broers hielpen mee. Maar toen Modi een tiener was, werd hij gegrepen door het politieke virus.</p>
<p>Hij trad toe bij de RSS, een nationalistische en volgens sommigen extremistische organisatie waar jongeren via marcheren, yoga en mediteren werden klaargestoomd om zich in te zetten voor de toekomst van India. Een carrière was geboren. In 2001 schopte Modi het tot premier van de deelstaat Gujarat. Daar deed hij veel om de industrie te laten groeien.<br><br><strong>Geen enkele misstap?</strong></p>
<p>Jawel. Op menselijk vlak ging het mis. In 2002 braken in Gujarat hevige rellen uit tussen hindoes en moslims. Er vielen ruim duizend doden, vooral moslims. Modi deed volgens de inwoners niets om de rellen te stoppen. Hij zou ze zelfs hebben aangemoedigd.</p>
<p>Critici waren dan ook bang dat Modi als premier te weinig oog zou hebben voor belangen van de verschillende bevolkingsgroepen en dat hij hindoes zou voortrekken. Maar die angst bleek ongegrond. Hij beloofde meer werk, goede wegen, minder corruptie, meer handel met het westen en betere gezondheidszorg. En veel Indiërs lijken tevreden te zijn met wat hij tot nu toe bereikt heeft.<br><div class="media media-element-container media-default"><div id="file-277715" class="file file-image file-image-jpeg">

        
  
  <div class="content">
    <img alt="Modi (midden) tijdens een massa yoga-sessie afgelopen juni  Foto EPA" title="Modi (midden) tijdens een massa yoga-sessie afgelopen juni  Foto EPA" height="567" width="850" class="media-element file-default" src="https://7dagen.netlify.app/sites/default/files/ANP-46249319-klein.jpg">  </div>

  
</div>
</div>
<h3><strong>En de Times-lezers dus ook?</strong></h3>
<p>Ja. SuperModi kan vast de goedkeuring van de stemmers van de <em>Times</em>-poll in zijn zak steken. Met 18% van de stemmen laat hij andere prominenten als Mark Zuckerberg, Hillary Clinton, Beyoncé, president Poetin, president Erdogan en Julian Assange achter zich. Maar of hij ook de jurytitel <em>Time Person of the Year 2016</em> zal winnen? Dat weten we morgen. Toch een beetje nagelbijten nog voor Modi. Of even een yoga-oefening doen, daar is hij goed in.<br><br><em>Altijd op de hoogte blijven van artikelen die voor jongeren interessant zijn? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
