---
id: 0b9d5259cb6f44e089c7ecc97c352bf4
type: nieuws
layout: post
title: "App tegen aanranders grote hit in Tokio"
permalink: /nieuws/app-tegen-aanranders-grote-hit-in-tokio/
date: 2022-05-11T19:16:41.067Z
author: 7biA1WiYB
excerpt: "'Er is een aanrander hier, help mij alsjeblieft.' Een app van de politie in de Japanse hoofdstad Tokio om al te opdringerige figuren af te schrikken wordt steeds populairder. Ze is al 237.000 keer gedownload. Volgens de politie is dat opvallend veel voor een overheidsapp.  "
seo:
  description: "App tegen aanranders grote hit in Tokio"
  title: "App tegen aanranders grote hit in Tokio"
---
'Er is een aanrander hier, help mij alsjeblieft.' Een app van de politie in de Japanse hoofdstad Tokio om al te opdringerige figuren af te schrikken wordt steeds populairder. Ze is al 237.000 keer gedownload. Volgens de politie is dat opvallend veel voor een overheidsapp.  

    <p>Via <em>Digi Police</em> - die sinds drie jaar gratis gedownload kan worden - kunnen gebruikers meldingen aan de politie doorgeven. De app kan bovendien op luide toon 'Stop!' schreeuwen. Deze schreeuw-functie is ontwikkeld voor mensen die dat zelf niet durven. Wie zich bedreigd voelt, maar te bang is om hulp te roepen, kan ook een SOS-bericht aan anderen laten zien.</p>
<h3>Alarm</h3>
<p>De app bevat een elektronisch alarm en je kunt familie of vrienden automatisch laten weten waar je bent. Via een link naar een stadsplattegrond vind je de dichtsbijzijnde politiebureaus en andere plekken om eventueel te kunnen schuilen. </p>
<h3>Openbaar vervoer</h3>
<p>Japanse vrouwen zijn vaak slachtoffer van aanrandingen en ongewenst gedrag in het overvolle openbaar vervoer. Daarom zijn er, vooral tijdens het spitsuur, treinwagons die alleen voor vrouwen zijn.</p>
<p>Uit <a href="https://www.dailymail.co.uk/sciencetech/article-7052657/Stop-Japan-anti-groper-app-smash-hit.html" target="_blank">onderzoek</a> blijkt dat vier op de vijf vrouwen in Tokio wel eens lastig is gevallen in de trein of metro. Volgens de politie zijn de werkelijke cijfers waarschijnlijk hoger omdat veel vrouwen niets durven te zeggen of niet naar de politie gaan voor aangifte. Deze app moet hen daarom helpen om dat wel te doen:<div class="media media-element-container media-default"><div id="file-537235" class="file file-image file-image-jpeg">

        
  
  <div class="content">
    <img alt="DigiPolice" title="Foto: ANP" height="4151" width="6227" style="font-size: 13.008px;" class="media-element file-default" data-delta="1" src="https://original.sevendays.nl/sites/default/files/ANP-73729216.jpg">  </div>

  
</div>
</div>  
