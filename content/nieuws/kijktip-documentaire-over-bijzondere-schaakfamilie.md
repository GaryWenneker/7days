---
id: 98956d92a12c4793b213c71e7d3bcd96
type: nieuws
layout: post
title: "Kijktip: Documentaire over bijzondere schaakfamilie"
permalink: /nieuws/kijktip-documentaire-over-bijzondere-schaakfamilie/
date: 2022-05-11T19:16:41.067Z
author: 7biA1WiYB
excerpt: "Hoe is het als het hele gezin fanatiek aan schaken doet? Daar gaat de documentaire 2Doc: De stelling Van Foreest, een schaakfamilie die maandag (26 juni) wordt uitgezonden over. Alle zes kinderen uit het gezin Van Foreest doen aan schaken. Interessante docu om te kijken, maar hoe zat het ook alweer? 7Days sprak vorig jaar al eens met Jorden van Foreest (18): 'Ik hoop te kunnen leven van schaken.'   "
seo:
  description: "Kijktip: Documentaire over bijzondere schaakfamilie"
  title: "Kijktip: Documentaire over bijzondere schaakfamilie"
---
Hoe is het als het hele gezin fanatiek aan schaken doet? Daar gaat de documentaire 2Doc: De stelling Van Foreest, een schaakfamilie die maandag (26 juni) wordt uitgezonden over. Alle zes kinderen uit het gezin Van Foreest doen aan schaken. Interessante docu om te kijken, maar hoe zat het ook alweer? 7Days sprak vorig jaar al eens met Jorden van Foreest (18): 'Ik hoop te kunnen leven van schaken.'   

    <p>In het Tropentheater in Amsterdam wist Jorden afgelopen week vijf van zijn zeven partijen te winnen. Hij hield er één op remise en verloor de ander. Genoeg voor een onverwachte Nederlandse titel. ‘Ook voor mij was het een verrassing, want eigenlijk zou ik niet eens meedoen aan het NK’, vertelt hij.</p>
<p>‘In januari is de top-8 van de Nederlandse ranking uitgenodigd voor het NK. Daar stond ik toen niet bij. Mijn trainer Sergey Tiviakov wel, maar uiteindelijk besloot hij niet mee te doen. Daardoor kwam er een plek vrij, die naar mij ging. Anders had ik met vier andere spelers eerst een kwalificatieweekend moeten schaken om het NK te halen. Dat was zeker niet makkelijk geworden.’</p>
<h3>Schaakfamilie</h3>
<p>Toen Jorden wel mocht deelnemen aan het NK, besloot zijn hele familie vanuit Groningen naar Amsterdam te gaan om hem aan te moedigen. Jorden komt uit een echte schaakfamilie. Iedereen in het gezin doet het. Aan het einde van de negentiende eeuw was de naam Van Foreest zelfs een van de bekendste in de Nederlandse schaakwereld. ‘Mijn betovergrootvader en zijn broer zijn allebei drie keer Nederlands kampioen geworden. Dat maakt mijn titel extra speciaal. Ik hoop mijn betovergrootvader te evenaren. Ik heb nog een aantal jaar voor die volgende twee titels.’</p>
<h3>Inhalen</h3>
<p>Slechts één Nederlandse schaker won op nog jongere leeftijd een NK: Anish Giri was in 2009 vijftien. Met het behalen van de grootmeestertitel was Jorden wel de allerjongste. Maar daar moet je niet al te zwaar aan tillen, vindt hij: ‘Internationaal is op je zestiende grootmeester worden niet superjong. Anish Giri behaalde de titel al op zijn veertiende (toen kwam hij nog uit voor Rusland, red.). Er is een Chinese jongen van mijn leeftijd die al meedoet in de wereldtop. Ik begon pas op mijn tiende met schaken, de meeste toppers zijn veel jonger begonnen. Ik ben nu nog aan het inhalen voor de wereldtop.’</p>
<h3>Analyseren</h3>
<p>Want die wereldtop bereiken is zijn droom. ‘Als je daarbij hoort, kun je leven van het schaken. Zit je er net onder, dan is het fijn om nog een andere baan te hebben. Tot mijn twintigste wil ik fanatiek schaken, dan ga ik bekijken waar ik sta.’ En fanatiek is hij. Op zijn site staan uitgebreide analyses van zijn eigen partijen, met verrassende, goede en slechte zetten uitgelicht. ‘Die zijn wat verouderd, maar analyseren is superbelangrijk. Met mijn trainer steek ik daar veel tijd in. Alleen als je je eigen fouten herkent, kun je ze verbeteren’, legt hij uit.</p>
<p>Schaken slokt een groot deel van Jorens tijd op. Elke dag is hij er zo’n acht uur mee bezig. ‘Echt trainen doe ik vier uur per dag, meestal op de computer. Daarnaast kijk ik veel partijen, van bijvoorbeeld de huidig wereldkampioen Magnus Carlsen. Ik kijk ook veel naar oudere schakers. Bijvoorbeeld de Rus Yuri Kasparov. Hij heeft het schaken vijftien jaar lang gedomineerd. Van hem kan ik leren.’</p>
<h3>Focussen</h3>
<p>Over een maand krijgt Jorden misschien de kans om zich te meten met de wereldtop. Dan speelt hij een toernooi op het Britse eiland Man, waar ook drie internationale toptienspelers in actie komen. ‘Die hoop ik tegen te komen. Ik ben benieuwd hoe dat zal gaan. Daarna speel ik nog wat partijen en toernooien in Nederland, maar ik kan me dit jaar niet alleen maar met schaken bezighouden. Ik moet me ook op school focussen, want ik zit in mijn examenjaar.’</p>
<p><em>Dit artikel verscheen in de 7Days van 2 september 2016. </em></p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op 7Days!</em></p>  
