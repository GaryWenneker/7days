---
id: b098291bc1de45d6b7bae73db0d824a0
type: nieuws
layout: post
title: "‘Het hele schip was je kamer’"
permalink: /nieuws/het-hele-schip-was-je-kamer/
date: 2022-05-11T19:16:41.067Z
author: 7biA1WiYB
excerpt: "Merlijn (16) dobberde de afgelopen weken rond op de Atlantische Oceaan. Op een groot schip voer ze, samen met dertien andere jongeren, van Tenerife naar het Caribisch gebied en kreeg ze les aan boord. Dat ze zou vertrekken las je misschien al eerder op onze site. De hamvraag is natuurlijk: hóe is dit afgelopen?  "
seo:
  description: "‘Het hele schip was je kamer’"
  title: "‘Het hele schip was je kamer’"
---
Merlijn (16) dobberde de afgelopen weken rond op de Atlantische Oceaan. Op een groot schip voer ze, samen met dertien andere jongeren, van Tenerife naar het Caribisch gebied en kreeg ze les aan boord. Dat ze zou vertrekken las je misschien al eerder op onze site. De hamvraag is natuurlijk: hóe is dit afgelopen?  

    <p><img class="links" src="http://admin.sevendays.nl/getimage.php?id=10950&amp;l=image&amp;w=200&amp;h=0&amp;t=scl">‘Het was heel erg leuk. Ik zat in een totaal andere wereld, met een superleuke groep en crew. Het was lekker warm en relaxter omdat je thuis altijd nadenkt over wat je morgen of overmorgen moet doen, daar niet. Op de oceaan hadden we van acht uur ‘s ochtends tot elf zelfstudie om voor onze normale schoolvakken te leren. </p>
<p>Om één uur was het happy hour: binnen een uur moest het hele schip schoongemaakt worden. We moesten het dek schrobben, de douches en wc’s poetsen en de vloer boenen. ’s Middags hadden we een centrale les over bijvoorbeeld het leven in de zee, over hoe je op zee overleeft of over zeilen. ’s Avonds moesten we wachtlopen. Het schip moest bestuurd worden, we moesten op het dek checken of alles wel vastzat. En de machines moesten gecontroleerd worden.’ </p>
<p><strong>Aardappelversiering</strong><br>‘De reis verliep heel goed, alles ging volgens schema. Alleen aan het eind van de oversteek hadden we wat minder wind en gingen we wat trager. Qua hoeveelheid ruimte viel het me mee, het hele schip was eigenlijk je kamer. Alleen omkleden was een beetje een gepruts op de wc. Mijn ouders heb ik twee of drie keer gebeld. Alleen tijdens kerstavond heb ik ze een beetje gemist, verder viel het mee. <br>Tijdens kerst zaten we op de oceaan. Als kerstversiering hadden we aardappels in aluminiumfolie opgehangen. Ook was er een kerstdiner waarbij iedereen een date kreeg toegewezen. Erna was een gala. Mijn hoogtepunt was letterlijk een hoogtepunt. Ik ben midden op de oceaan de mast in geklommen. Overal zag ik alleen maar zee, heel mooi. Het sterren kijken was ook heel mooi. En de excursie naar de boiling lakes, zwavelbronnen op Dominica, was eigenlijk ook een hoogtepunt.’</p>  
