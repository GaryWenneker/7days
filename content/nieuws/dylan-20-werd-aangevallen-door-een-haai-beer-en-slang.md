---
id: 37531b55086748b3ad5f5029d06bf7cf
type: nieuws
layout: post
title: "Dylan (20) werd aangevallen door een haai, beer en slang"
permalink: /nieuws/dylan-20-werd-aangevallen-door-een-haai-beer-en-slang/
date: 2022-05-11T19:16:41.067Z
author: 7biA1WiYB
excerpt: "Hoeveel pech kun je hebben? Dylan uit Amerika overleefde donderdag een aanval door een haai. En dat niet alleen, eerder werd hij al eens aangevallen door een beer en daarvoor door een ratelslang.  "
seo:
  description: "Dylan (20) werd aangevallen door een haai, beer en slang"
  title: "Dylan (20) werd aangevallen door een haai, beer en slang"
---
Hoeveel pech kun je hebben? Dylan uit Amerika overleefde donderdag een aanval door een haai. En dat niet alleen, eerder werd hij al eens aangevallen door een beer en daarvoor door een ratelslang.  

    <p>Dylan McWilliams (20) was aan het bodyboarden voor de kust van Hawaii toen hij aangevallen werd door een tijgerhaai. De beet was niet levensbedreigend vertelde Dylan aan <em><a href="http://www.hawaiinewsnow.com/story/37999433/visitor-suffers-apparent-shark-bite-to-leg-in-waters-off-poipu" target="_blank">Hawaii News Now</a></em>, maar hij was wel bang om terug te zwemmen naar de kust. Hij hoopte dat de haai zijn bloedspoor niet zou volgen.</p>
<h3>Dodelijke beet</h3>
<p>Voor zijn verwondingen waren zeven hechtingen nodig. Zeven maanden daarvoor was Dylan tijdens het kamperen aangevallen door een beer. Het dier beet hem in zijn hoofd, maar Dylan wist zich los te rukken en kon vluchten. Vier jaar geleden had Dylan ook geluk toen een ratelslang hem aanviel. Een beet van deze slang kan dodelijk zijn, maar gelukkig liet de slang te weinig gif achter in zijn lichaam. </p>
<p>Aan de krant vertelt Dylan dat hij blij is dat hij nog leeft. 'Ik baal wel dat ik nu een paar dagen niet mag zwemmen.' </p>
<h3>Handige tips</h3>
<p>Weet jij eigenlijk wat je moet doen als je een beer tegenkomt? Wij geven je een paar <a href="https://original.sevendays.nl/nieuws/dylan-19-werd-wakker-de-bek-van-een-beer" target="_blank">tips</a>.</p>  
