---
id: 00edb644bac84aafbac482e9ff881b80
type: nieuws
layout: post
title: "7 dingen die je nog niet wist over De Nachtwacht"
permalink: /nieuws/7-dingen-die-je-nog-niet-wist-over-de-nachtwacht/
date: 2022-05-11T19:16:41.067Z
author: 7biA1WiYB
excerpt: "Eeuwenoud en een beetje versleten: De Nachtwacht. Het beroemde schilderij van Rembrandt van Rijn krijgt volgend jaar een grote opknapbeurt.   "
seo:
  description: "7 dingen die je nog niet wist over De Nachtwacht"
  title: "7 dingen die je nog niet wist over De Nachtwacht"
---
Eeuwenoud en een beetje versleten: De Nachtwacht. Het beroemde schilderij van Rembrandt van Rijn krijgt volgend jaar een grote opknapbeurt.   

    <p>Opknapbeurt of niet, het kunstwerk blijft te zien voor bezoekers van het Rijksmuseum in Amsterdam. Er komt een glazen wand om De Nachtwacht zodat zowel het schilderij als de restauratie te zien zijn. </p>
<h3>Maar wist je dit al over het kunstwerk?</h3>
<p>1. Je kent het schilderij als <em>De Nachtwacht</em>, maar dat is niet de echte naam. Officieel heet-ie:<em>De compagnie van kapitein Frans Banninck Cocq en luitenant Willem van Ruytenburgh maakt zich gereed om uit te marcheren.</em></p>
<p>2. Het schilderij was vroeger nog groter. Tijdens een verhuizing in 1715 is er aan drie kanten een stuk afgehaald omdat het kunstwerk te groot was voor de muur waaraan het kwam te hangen.</p>
<p>3. Elk jaar wordt het schilderij door ruim twee miljoen mensen bekeken.</p>
<p><div class="media media-element-container media-default"><div id="file-534974" class="file file-image file-image-jpeg">

        
  
  <div class="content">
    <img alt="ANP" title="Foto: ANP" height="3158" width="4670" class="media-element file-default" data-delta="1" src="https://original.sevendays.nl/sites/default/files/ANP-32650802_0.jpg">  </div>

  
</div>
</div>
<p>4. Het schilderij werd tijdens de Tweede Wereldoorlog opgerold en naar een veilige plaats gebracht. Samen met duizenden andere kunstwerken uit het Rijksmuseum.</p>
<p>5. Het is niet de eerste keer dat het schilderij wordt opgeknapt. Dat werd al zeker 25 keer eerder gedaan en voor het laatst in 1976, nadat een verwarde man in het kunstwerk had gesneden met een mes.</p>
<p>6. De opknapbeurt is nodig omdat er bijvoorbeeld een witte waas op het doek te zien in, zoals bij het hondje rechtsonder. Het is nog onduidelijk hoe lang het gaat duren.</p>
<p>7. Wist je dat Rembrandt van Rijn zichzelf ook op het doek heeft gezet? Links van het midden heeft hij een deel van zijn eigen gezicht geschilderd. Goed kijken: tussen de man met de hoed en de man met de helm.</p>  
