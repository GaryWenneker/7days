---
id: 1dcb1ce628dd4485b255a88de2781c44
type: nieuws
layout: post
title: "‘Kassa draaien lijkt me echt eng!’"
permalink: /nieuws/kassa-draaien-lijkt-me-echt-eng!/
date: 2022-05-11T19:16:41.067Z
author: 7biA1WiYB
excerpt: "Leerlingen hebben na een opleiding aan het praktijkonderwijs vaak geen idee waar ze allemaal terecht kunnen. Bij de brandweer, in de bediening of achter de kassa... Om bedrijven te leren kennen, lopen 270 leerlingen bliksemstage door het hele land.  "
seo:
  description: "‘Kassa draaien lijkt me echt eng!’"
  title: "‘Kassa draaien lijkt me echt eng!’"
---
Leerlingen hebben na een opleiding aan het praktijkonderwijs vaak geen idee waar ze allemaal terecht kunnen. Bij de brandweer, in de bediening of achter de kassa... Om bedrijven te leren kennen, lopen 270 leerlingen bliksemstage door het hele land.  

    <p>Een half uurtje meelopen op de broodafdeling, een paar vakken vullen en een half uurtje kassa draaien. Zes jongeren van de school Kolom Praktijkcollege Noord in Amsterdam gaan als de bliksem langs de afdelingen van Albert Heijn om te kijken wat het werk inhoudt. Joey (14) begint op de broodafdeling. Er moet er een lading donuts uit de koeling worden gehaald om af te bakken. ‘Brrr wat koud!’, roept hij. Snel door, naar de plek waar de kaasstengels net uit de oven komen. Inpakken maar. Joey stopt de stengels in een zakje en plakt er voorzichtig een sticker op. ‘Ik vind het belangrijk dat het allemaal netjes is voor de klanten.’</p>
<p><div class="media media-element-container media-default"><div id="file-417436" class="file file-image file-image-jpeg">

        
  
  <div class="content">
    <img alt="Joey" height="3456" width="5184" style="width: 800px; height: 533px;" class="media-element file-default" data-delta="1" src="https://7dagen.netlify.app/sites/default/files/Joey%20legt%20alles%20netjes%20in%20de%20schappen_0.JPG">  </div>

  
</div>
</div><em>Joey legt alles netjes in de schappen</em>
<h3>Tekenaar of atleet</h3>
<p>De scholier weet al goed waar hij later zijn geld mee wil verdienen. ‘Ik wil tekenaar worden. En als dat niet lukt atleet.’ Niet elke leerling van het praktijkonderwijs weet dat zo goed als hij. ‘De leerlingen hebben nog nooit gewerkt en hebben geen idee welke beroepen allemaal bestaan’, zegt Ikram Çakir van de vereniging JINC, die de stages organiseert. ‘Daarom is het leuk om ze bij verschillende bedrijven te laten kijken. Hier bij Albert Heijn, maar dat kan bijvoorbeeld ook bij een restaurant of een bedrijf in elektrotechniek. Vijftig bedrijven doen mee’</p>
<p><div class="media media-element-container media-default"><div id="file-417437" class="file file-image file-image-jpeg">

        
  
  <div class="content">
    <img alt="Joey" title="Bron: 7Days" height="3456" width="5184" style="width: 800px; height: 533px;" class="media-element file-default" data-delta="1" src="https://7dagen.netlify.app/sites/default/files/IMG_7686.JPG">  </div>

  
</div>
</div><em>De verse worsten krijgen een plekje in de winkel</em>
<h3>Chagrijnig</h3>
<p>Inmiddels liggen er verse worsten op Joey te wachten om een plekje in de winkel te krijgen. Als dat klaar is gaat hij naar de kassa. ‘Kassa draaien lijkt me wel echt heel eng hoor! Er komen zoveel mensen en dan weet ik niet zo goed wat ik moet doen’, zegt hij. Maar achteraf valt het best wel mee. ‘Het enige dat ik niet zo leuk vond, was een man die chagrijnig werd omdat het te lang duurde. Maar verder was het leuk. Als ik geen tekenaar of atleet wordt, komt de supermarkt op de derde plek.’ </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
