---
id: c66d071af4d44b1a937f1fd2eda286fd
type: nieuws
layout: post
title: "Hoe gevaarlijk is Noord-Korea?"
permalink: /nieuws/hoe-gevaarlijk-is-noord-korea/
date: 2022-05-11T19:16:41.067Z
author: 7biA1WiYB
excerpt: "En wéér heeft Noord-Korea een raket gelanceerd. Het is al de zoveelste in korte tijd. De leider, Kim Jong-un, heeft dit jaar al meerdere testen gehouden. De meeste mislukten weliswaar, toch is de situatie dreigender dan ooit. Hoe groot is de kans op oorlog volgens Remco Breuker, hoogleraar Koreastudies aan de Universiteit Leiden?   "
seo:
  description: "Hoe gevaarlijk is Noord-Korea?"
  title: "Hoe gevaarlijk is Noord-Korea?"
---
En wéér heeft Noord-Korea een raket gelanceerd. Het is al de zoveelste in korte tijd. De leider, Kim Jong-un, heeft dit jaar al meerdere testen gehouden. De meeste mislukten weliswaar, toch is de situatie dreigender dan ooit. Hoe groot is de kans op oorlog volgens Remco Breuker, hoogleraar Koreastudies aan de Universiteit Leiden?   

    <h3><strong>Waarom lanceert Noord-Korea eigenlijk raketten?</strong></h3>
<p>‘Zelf zeggen ze dat ze de testen uitvoeren om zich te kunnen verdedigen als zij zelf worden aangevallen. Daar geloof ik niets van. Ze hebben in Noord-Korea namelijk al kernwapens. Die zijn zo krachtig, dat geen enkel land Noord-Korea durft aan te vallen. Dat ze volop met raketten aan het testen zijn, kan er alleen maar op wijzen dat ze Zuid-Korea, Japan en de Verenigde Staten willen provoceren.’</p>
<h3><div class="media media-element-container media-default"><div id="file-418191" class="file file-image file-image-jpeg">

        
  
  <div class="content">
    <img alt="Noord-Korea lanceert raket: hoe gevaarlijk is het land?" title="Beeld: AFP" height="918" width="1386" class="media-element file-default" data-delta="2" src="https://7dagen.netlify.app/sites/default/files/Noord-Korea%2002.jpg">  </div>

  
</div>
</div><br><strong>Waarom heeft Kim Jong-un ruzie met al die landen?</strong></h3>
<p>‘Met Japan hebben ze ruzie omdat dat land Korea decennialang heeft gekoloniseerd. Dat duurde eigenlijk tot de Koreaanse oorlog uitbrak in 1950. Het noorden werd toen communistisch, het zuiden kapitalistisch. Daar bemoeiden de Verenigde Staten zich flink mee. Sindsdien zet Noord-Korea zich af tegen die landen én tegen Zuid-Korea. Eigenlijk komt het Noord-Korea gewoon goed om steeds nét geen oorlog te hebben. Zo heeft de leider buitenlandse vijanden, om op die manier hun eigen dictatuur in stand te houden.’</p>
<h3><strong>Op wie zijn de raketten van Noord-Korea eigenlijk gericht?</strong></h3>
<p>‘De raketten die ze nu testen moeten uiteindelijk de westkust van Amerika kunnen bereiken. Toch denk ik dat ze eerder Zuid-Korea willen binnenvallen, om er weer één land van te maken. Onder leiding van Kim Jong-un. De Zuid-Koreaanse hoofdstad Seoul, met 25 miljoen inwoners, ligt niet ver van de grens. Die stad kan zo aangevallen worden. Met de raketten die ze ontwikkelen kunnen ze landen die willen helpen, zoals de Verenigde Staten, tegenhouden.’</p>
<h3><div class="media media-element-container media-default"><div id="file-418192" class="file file-image file-image-jpeg">

        
  
  <div class="content">
    <img alt="Noord-Korea lanceert raket: hoe gevaarlijk is het land?" title="Beeld: AFP" height="902" width="1374" style="font-size: 13.008px;" class="media-element file-default" data-delta="1" src="https://7dagen.netlify.app/sites/default/files/Noord-Korea%2003.jpg">  </div>

  
</div>
</div><br><strong>De meeste raketlanceringen van Noord-Korea mislukken. Is er toch reden voor zorgen?</strong></h3>
<p>‘Zeker, want van je fouten leer je. Sommige raketten ontploffen, andere belanden in zee. Dat laatste komt omdat ze expres omhoog worden afgeschoten. Maar met de juiste hoek kunnen ze duizenden kilometers ver komen. Een raket alleen richt natuurlijk niet zo veel schade aan, maar met chemische wapens of kernkoppen erop wel.’</p>
<h3><strong>Wat kan de rest van de wereld doen om Noord-Korea te stoppen?</strong></h3>
<p>‘Ingrijpen in Noord-Korea heeft geen zin. En ook het bombarderen van Noord-Korea, zoals president Trump weleens heeft geroepen, maakt het alleen maar erger. Bovendien zitten de belangrijkste gebouwen in Noord-Korea ondergronds. Wat wel gestopt kan worden is de financiering van de testen. Wereldwijd werken tienduizenden Noord-Koreanen als dwangarbeider, ook in Europa. Het geld dat zij verdienen, gaat naar Kim Jong-un. En die kan ermee doen wat hij wil. Dat brengt de rest van de wereld in gevaar.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
