---
id: a1981f64d88a4693b438e4cbef2fd299
type: nieuws
layout: post
title: "Leerlingen VMBO Maastricht weer aan de bak"
permalink: /nieuws/leerlingen-vmbo-maastricht-weer-aan-de-bak/
date: 2022-05-11T19:16:41.067Z
author: 7biA1WiYB
excerpt: "Ben jij nog even lekker van je vakantie aan het genieten? De leerlingen van VMBO Maastricht moeten alweer aan de slag. Deze week begon daar voor de tweede keer de zomerschool.   "
seo:
  description: "Leerlingen VMBO Maastricht weer aan de bak"
  title: "Leerlingen VMBO Maastricht weer aan de bak"
---
Ben jij nog even lekker van je vakantie aan het genieten? De leerlingen van VMBO Maastricht moeten alweer aan de slag. Deze week begon daar voor de tweede keer de zomerschool.   

    <p>Twee maanden geleden kregen 354 leerlingen te horen dat hun eindexamen niet werd goedgekeurd. Dat kwam door grove fouten van de school. 42 leerlingen bleken later toch te zijn geslaagd, maar de meesten moeten nog een examen herkansen voordat ze hun diploma in handen krijgen. 'Mijn grootste nachtmerrie is daardoor werkelijkheid geworden', <a href="https://7dagen.netlify.app/nieuws/foutje-354-geslaagde-vmboers-toch-gezakt" target="_blank">vertelde</a> Isabelle (16) eerder aan 7Days.</p>
<h3>Examens inhalen</h3>
<p>De examens werden op de school niet centraal aan het einde van het jaar afgenomen, maar het hele jaar door. Veel leerlingen zouden examens niet hebben gemaakt en moeten dat dus over doen. Sommigen hoeven alleen een deel van een vak over te doen, maar anderen moeten helemaal opnieuw aan de slag. CITO maakte speciale hersteltoetsen voor ze. Deze week komen ongeveer tachtig leerlingen en veel docenten naar de school om daar samen voor te oefenen.</p>
<h3>Moelijk, moeilijk, moeilijk</h3>
<p>Dit is de tweede keer dat de zomerweek is georganiseerd. In juli kwamen de leerlingen en docenten ook al een week bij elkaar om te oefenen. Volgens de <a href="https://nos.nl/artikel/2246251-zomerschool-vmbo-maastricht-in-volle-gang-merendeel-slaagt-waarschijnlijk.html" target="_blank">NOS</a> vindt een deel van die leerlingen dat het niet goed is geregeld. Docenten zouden niet op tijd zijn, de roosters zouden moeilijk te begrijpen zijn en docenten zouden te weinig uitleg geven. </p>
<h3>Diploma</h3>
<p>De leerlingen herkansen de (delen van de) examens aan het einde van deze maand. Daarna krijgen ze, als alles goed is gegaan, hun diploma en kan ook bij hun de vlag uit. Hebben ze meer tijd nodig? Dan kunnen ze ook nog examen doen in oktober. Alle leerlingen mogen in ieder geval al wel aan hun nieuwe opleiding beginnen. </p>  
