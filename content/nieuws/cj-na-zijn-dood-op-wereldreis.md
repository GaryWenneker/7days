---
id: a1cdd5e9b7a74539bb05f93c4212b2dd
type: nieuws
layout: post
title: "CJ na zijn dood op wereldreis"
permalink: /nieuws/cj-na-zijn-dood-op-wereldreis/
date: 2022-05-11T19:16:41.067Z
author: 7biA1WiYB
excerpt: "‘Wie helpt mij mijn overleden zoon de wereld te laten zien?’ Met die vraag startte Hallie Twomey precies een jaar geleden een Facebookpagina. Nu is de as van haar zoon CJ al in meer dan honderd landen verstrooid.  "
seo:
  description: "CJ na zijn dood op wereldreis"
  title: "CJ na zijn dood op wereldreis"
---
‘Wie helpt mij mijn overleden zoon de wereld te laten zien?’ Met die vraag startte Hallie Twomey precies een jaar geleden een Facebookpagina. Nu is de as van haar zoon CJ al in meer dan honderd landen verstrooid.  

    <p>De Amerikaanse oud-militair CJ Twomey was twintig toen hij vier jaar geleden zelfmoord pleegde. Zijn familie bleef verslagen achter en zijn moeder Hallie voelde zich schuldig. ‘Ik besefte opeens dat zijn as voor altijd in die urn zou zitten’, vertelt Hallie aan de <a href="http://www.bbc.com/news/magazine-30045623">BBC</a>. ‘Hij heeft de wereld niet kunnen zien en ik wilde CJ iets geven waar hij zelf niet de kans toe heeft gekregen.’ Op Facebook vroeg ze vrienden en vreemden om hulp: wie wil CJ’s as verstrooien op een plek naar keuze? </p>
<p><strong>Naar de ruimte</strong><br>De reacties waren overweldigend. In een jaar tijd boden meer dan negenduizend vrijwilligers aan CJ een stukje van de wereld te laten zien. Er is niet genoeg as voor iedereen, maar CJ’s resten zijn nu al in meer dan honderd landen verstrooid én zelfs de ruimte ingeschoten. De as die nog over is wordt verdeeld over de laatste, meest bijzondere aanmeldingen. </p>
<p><div class="media media-element-container media-default"><div id="file-1221" class="file file-image file-image-jpeg">

        
  
  <div class="content">
    <img height="420" width="560" class="media-element file-default" src="https://7dagen.netlify.app/sites/default/files/TinaCJ.jpg" alt="">  </div>

  
</div>
</div><br><em>Tina strooide CJ's as uit in zee bij de Dominicaanse Republiek </em>
<p><strong>Belofte</strong><br>In een klein zakje stuurt Hallie een deel van de as naar de vrijwilligers, met een brief en een foto van CJ. Iedereen mag zijn eigen invulling geven aan het verstrooien, maar moet één belofte aan Hallie doen. ‘Zeg hem dat zijn moeder altijd van hem zal houden. En dat het haar spijt.’ Want Hallie heeft het gevoel dat ze haar zoon heeft teleurgesteld. </p>
<p><strong>Anderen redden</strong><br>Op de Facebookpagina <a href="https://www.facebook.com/scatteringcj">Scattering CJ</a> zet Hallie de foto’s en video’s van het verstrooien van de as. De achtergrond van de verstrooiers is uiteenlopend. Sommigen hebben met zelfmoord te maken gehad in hun omgeving of hebben het zelf overwogen. ‘Dankzij CJ en zijn reis hebben sommige mensen met ons gedeeld dat ze niet langer een einde aan hun leven willen maken’, zegt Hallie tegen de BBC. ‘We hebben er geen moment bij stil gestaan dat het verhaal van onze zoon anderen kon redden.’ </p>
<p><div class="media media-element-container media-default"><div id="file-1222" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://7dagen.netlify.app/sites/default/files/AbbieCJ.jpg" alt="">  </div>

  
</div>
</div><br><em>Abbie nam CJ's as mee door natuurparken in de Verenigde Staten, zoals Bryce Canyon</em>  
