---
id: 992e4436893347d2b9ec9bdeabcaa376
type: nieuws
layout: post
title: "De politie speurt succesvol naar illegaal vuurwerk"
permalink: /nieuws/de-politie-speurt-succesvol-naar-illegaal-vuurwerk/
date: 2022-05-11T19:16:41.067Z
author: 7biA1WiYB
excerpt: "Het einde van het jaar is in zicht en dat betekent dat de politie weer een megaklus wacht: ze gaan op zoek naar verkopers van illegaal vuurwerk. Dit jaar vonden ze al 34.800 kilo. Dat is evenveel als vorig jaar rond deze tijd, maar veel meer dan twee jaar geleden.  "
seo:
  description: "De politie speurt succesvol naar illegaal vuurwerk"
  title: "De politie speurt succesvol naar illegaal vuurwerk"
---
Het einde van het jaar is in zicht en dat betekent dat de politie weer een megaklus wacht: ze gaan op zoek naar verkopers van illegaal vuurwerk. Dit jaar vonden ze al 34.800 kilo. Dat is evenveel als vorig jaar rond deze tijd, maar veel meer dan twee jaar geleden.  

    <p>Lawinepijlen, strijkers of zelfs mortierbommen. De politie komt van alles tegen tijdens de zoektocht naar illegaal vuurwerk. Omdat die knallers niet gekeurd en getest worden, kan het heel gevaarlijk zijn. Er kan van alles gebeuren: de lont brandt te snel op, het vuurwerk bevat het te veel kruit of knalt te hard. Zelfgemaakte vuurwerkbommen en illegaal vuurwerk zorgen in Nederland voor 26% van al het ernstige vuurwerkletsel. </p>
<h3>Ophalen uit het buitenland</h3>
<p>Illegaal vuurwerk komt op allerlei manieren ons land binnen. Mensen die het willen afsteken of doorverkopen rijden met busjes naar fabrieken in Duitsland, Polen, Tsjechië en Italië om het op te halen. Soms laten ze het opsturen via postpakketten. De politie doet er elk jaar onderzoek naar. Ze houden contact met koeriersdiensten, die meldingen doen van verdachte pakketten. Maar agenten houden verdachten ook via social media in de gaten. Ze halen webshops offline en doen huiszoekingen bij mogelijke handelaren. De laatste twee jaar vonden ze veel meer dan daarvoor. Dit jaar vonden ze tot nu toe 34.800 kilo en verwacht wordt dat dat cijfer nog hoger zal worden. Dat komt waarschijnlijk door een betere samenwerking met onze buurlanden, liet een woordvoerder weten aan <em><a href="https://www.rtlnieuws.nl/nieuws/nederland/artikel/4946081/illegaal-vuurwerk-politie-beslag-genomen-2019" target="_blank">RTL Nieuws</a></em>.</p>
<h3>Jongen met 81 illegale artikelen</h3>
<p>Agenten vonden deze week een boel illegaal vuurwerk bij handelaren door het hele land. Woensdag werd een 14-jarige jongen uit Sint-Michielsgestel op zijn school betrapt met illegaal vuurwerk. De politie vond later 81 illegale artikelen bij hem thuis. Hij krijgt waarschijnlijk een Halt-straf. Volwassenen die handelen in illegaal vuurwerk kunnen een boete of zelfs een gevangenisstraf verwachten.</p>
<p><div class="media media-element-container media-default"><div id="file-539130" class="file file-image file-image-jpeg">

        
  
  <div class="content">
    <img alt="Foto: ANP" title="Foto: ANP" height="2413" width="3620" class="media-element file-default" data-delta="1" src="https://original.sevendays.nl/sites/default/files/ANP-306807444_0.jpg">  </div>

  
</div>
</div><em>Een voorbeeld van een lading illegaal vuurwerk, dat door de politie is gevonden. </em>  
