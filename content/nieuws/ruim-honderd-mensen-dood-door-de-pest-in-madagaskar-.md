---
id: fabd4d648d32473b92c70d3e2b8b84c9
type: nieuws
layout: post
title: "Ruim honderd mensen dood door de pest in Madagaskar "
permalink: /nieuws/ruim-honderd-mensen-dood-door-de-pest-in-madagaskar-/
date: 2022-05-11T19:16:41.067Z
author: 7biA1WiYB
excerpt: "De pest, een ziekte van vroeger? Als je kijkt naar Nederland wel, maar in een paar landen bestaat de bacterie nog. In Madagaskar bijvoorbeeld, daar heerst nu een enorme pestepidemie.  "
seo:
  description: "Ruim honderd mensen dood door de pest in Madagaskar "
  title: "Ruim honderd mensen dood door de pest in Madagaskar "
---
De pest, een ziekte van vroeger? Als je kijkt naar Nederland wel, maar in een paar landen bestaat de bacterie nog. In Madagaskar bijvoorbeeld, daar heerst nu een enorme pestepidemie.  

    <p>Vanaf het begin van de twintigste eeuw komt de pest niet meer in Nederland voor. Maar in Madagaskar zijn er elk jaar mensen die de ziekte krijgen. Dit jaar zijn het er veel meer dan anders. Hoe zit dat? Hilde de Clerck, arts bij Artsen Zonder Grenzen, was vorige week nog op het eiland bij Afrika en legt het uit.</p>
<h3>Waarom in Madagaskar wel en hier niet?</h3>
<p>'In Nederland is de pestbacterie op een gegeven moment verdwenen. Maar in Madagaskar blijft-ie bestaan, daar zorgen ratten en vlooien - die in hoge berggebieden van het eiland leven - voor. Het is een wisselwerking, de dieren blijven elkaar maar besmetten en daardoor verdwijnt de pestbacterie niet. Dat zou wel kunnen als bijvoorbeeld alle ratten worden uitgeroeid, maar dat is heel lastig.'</p>
<p><div class="media media-element-container media-default"><div id="file-419551" class="file file-image file-image-jpeg">

        
  
  <div class="content">
    <img alt="Pest in Madagaskar" title="Foto: Rija Solo/ Riva Press/ MSF" height="2362" width="3543" class="media-element file-default" data-delta="1" src="https://7dagen.netlify.app/sites/default/files/MSF212341%28High%29.jpg">  </div>

  
</div>
</div>
<h3>Waarom is het nu zo veel erger dan andere jaren?</h3>
<p>'De pestbacterie blijft dus hangen in hoge berggebieden van het eiland. De ratten die daar leven trekken soms (bijvoorbeeld vanwege slechte hygiëne) naar huizen in de buurt. En waar ratten zijn, daar zijn automatisch ook veel vlooien. Alleen die insecten kunnen de bacterie overbrengen op mensen. Iemand die besmet raakt, krijgt dan de builenpest. Hij of zij heeft last van pijnlijke bulten die vooral bij de lies ontstaan. Patiënten kunnen elkaar er niet mee aansteken, waardoor niet veel mensen de pest krijgen.</p>
<p>Maar: als de ziekte niet goed of niet op tijd wordt behandeld, kan de pestbacterie in de longen gaan zitten en verandert de builenpest in de longpest. Deze zeldzame vorm is wél besmettelijk. Door bijvoorbeeld te hoesten verspreidt het zich snel en gaat het van mens op mens. Dat is wat er nu in Madagaskar is gebeurd. Daardoor hebben meer dan duizend mensen de pest.'</p>
<h3>Hoe ziet iemand met de longpest eruit?</h3>
<p>'Iemand met de longpest ziet er helemaal niet ernstig ziek uit. Het lijkt net of hij of zij een longontsteking heeft, want het gaat om dezelfde symptomen: hoesten en koorts. Mensen met de bacterie denken daarom vaak niet dat ze ernstig ziek zijn, maar verwachten dat de ‘longontsteking’ vanzelf weer overgaat.</p>
<p>Maar dat is niet zo: zonder behandeling is de pest zelfs dodelijk. De afgelopen weken zijn er in Madagaskar al meer dan honderd mensen overleden aan de ziekte. Alle besmette patiënten die het niet hebben overleefd, kregen waarschijnlijk niet op tijd de juiste hulp. Maar gelukkig gaan de meeste mensen niet dood aan de pest, het is heel goed te behandelen. Als besmette mensen binnen een paar dagen antibiotica krijgen, worden ze vaak gewoon beter. Al na een dag of vijf zijn ze niet meer besmettelijk.’</p>
<p><div class="media media-element-container media-default"><div id="file-419552" class="file file-image file-image-jpeg">

        
  
  <div class="content">
    <img alt="Pest in Madagaskar" title="Foto: Rija Solo/ Riva Press/ MSF" height="2004" width="3000" class="media-element file-default" data-delta="1" src="https://7dagen.netlify.app/sites/default/files/MSF212237%28High%29.jpg">  </div>

  
</div>
</div>
<h3>Waarom is het dan niet makkelijk op te lossen?</h3>
<p>'Veel mensen weten niet dat er een pestepidemie heerst. Daardoor herkennen ze de ziekte niet. Verschillende organisaties (waaronder Artsen Zonder Grenzen) zijn bezig om de pest onder de aandacht te brengen in Madagaskar. Als mensen weten dat er een pestepidemie heerst, kan het snel veel beter gaan. Mensen herkennen de ziekte eerder en kunnen zich meteen laten behandelen zodat de bacterie zich niet nóg verder kan verspreiden.</p>
<p>Het is de bedoeling dat de epidemie op die manier oplost, gebied per gebied. Wat mij betreft is het niet de vraag óf de epidemie verdwijnt, maar wanneer. Alleen zou dat nog wel eens maanden kunnen duren.’</p>
<div class="kader">
<p><img class="kaderafbeelding" src="https://7dagen.netlify.app/sites/default/files/ff.png"></p>
<p>Vond je dit interessant? Lees dan ook eens<a href="https://7dagen.netlify.app/lifestyle/fenna-17-van-hoefwijzer-over-het-succes-van-paardentubers" target="_blank"> </a><a href="https://7dagen.netlify.app/nieuws/spelen-op-kunstgras-slecht-voor-je-gezondheid">Is spelen op kunstgras slecht voor je gezondheid?</a> of <a href="https://7dagen.netlify.app/nieuws/muurschildering-van-nagellak-tijn-ivoorkust-0">Muurschildering van nagellak-Tijn in Ivoorkust</a>.</p>
<p><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;">Altijd op de hoogte blijven van nieuws dat voor jongeren interessant is? Volg ons via </em><em style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;"><a href="https://7dagen.netlify.app/whatsapp" style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;">WhatsApp</a></em><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;">,</em><em style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;"><a href="https://7dagen.netlify.app/whatsapp" style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;"> </a></em><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;"><a href="https://www.snapchat.com/add/sevendaysnl">Snapchat</a>, <a href="https://www.facebook.com/7Daysnl?ref=bookmarks">Facebook </a>of <a href="https://instagram.com/7DAysnl/">Instagram</a>. Of </em><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;">neem een </em><a href="https://abonneren.sevendays.nl/abonneren/abonnementen/ae/artikel" style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;"><em style="box-sizing: inherit;">proefabonnement </em></a><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;">op de krant!</em></p>
</div>
  
