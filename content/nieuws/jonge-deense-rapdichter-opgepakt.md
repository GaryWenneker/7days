---
id: 58ed040c9bd94eb284590e1539189bf3
type: nieuws
layout: post
title: "Jonge Deense rapdichter opgepakt"
permalink: /nieuws/jonge-deense-rapdichter-opgepakt/
date: 2022-05-11T19:16:41.067Z
author: 7biA1WiYB
excerpt: "De Deense dichter Yahya Hassan (20) is gearresteerd. Hij zou in zijn woonplaats Aarhus een jongen in zijn voet hebben geschoten. Eerder dit jaar werd Yahya ook al in z'n kraag gegrepen. Deense kranten vragen zich af wat er met hem aan de hand is. Kan hij misschien het plotselinge succes niet aan? Kort geleden werd de jonge dichter namelijk nog alom geprezen om zijn felle en krachtige rap-poëzie.    "
seo:
  description: "Jonge Deense rapdichter opgepakt"
  title: "Jonge Deense rapdichter opgepakt"
---
De Deense dichter Yahya Hassan (20) is gearresteerd. Hij zou in zijn woonplaats Aarhus een jongen in zijn voet hebben geschoten. Eerder dit jaar werd Yahya ook al in z'n kraag gegrepen. Deense kranten vragen zich af wat er met hem aan de hand is. Kan hij misschien het plotselinge succes niet aan? Kort geleden werd de jonge dichter namelijk nog alom geprezen om zijn felle en krachtige rap-poëzie.    

    <p>De schietpartij was bij een pizzeria in Aarhus. Daar zou Yahya Hassan ruzie hebben gekregen met een zeventienjarige jongen. Waarover is niet bekend. Maar de emoties liepen hoog op. Opeens haalde Yahya een pistool tevoorschijn en schoot de jongen in zijn voet. Yahya werd gearresteerd. Hij ontkent. Maar de vraag is hoelang hij zijn onschuld kan volhouden. Het slachtoffer blijkt namelijk een filmpje van de ruzie te hebben gemaakt met zijn telefoon. En de jongeman die daarop schreeuwend met een wapen zwaait lijkt verdacht veel op Yahya.<br><br><strong>Crimineel</strong><br>Yahya groeide op in een achterstandswijk in het Deense Aarhus, in een gezin met een gewelddadige Palestijnse vader. Hij was veel op straat. Daar kreeg hij foute vrienden en kwam in het criminele circuit terecht. Inbreken, drugs dealen, stelen. Zo zagen zijn dagen eruit. Oh, en gedichten schrijven. Want hij had een grote liefde voor woorden. Dat werd zijn redding. Een Deense uitgever zag het talent van de jongen en besloot twee jaar geleden een dichtbundel met zijn werk uit te brengen. Zo veranderde Yahya's leven op zijn negentiende op slag.<br><div class="media media-element-container media-default"><div id="file-17664" class="file file-image file-image-jpeg">

        
  
  <div class="content">
    <img height="509" width="366" class="media-element file-default" src="https://7dagen.netlify.app/sites/default/files/Yahya%20Digte.jpg" alt="">  </div>

  
</div>
</div><br><strong>Best verkocht</strong><br>De bundel <em>Digte</em> (Gedichten), 170 pagina's vol heftige maar ook grappige poëzie, werd in korte tijd enorm populair. Het boek vloog de winkel uit en werd het best verkochte debuut in Denemarken aller tijden. Toen zijn felle verzen in meerdere talen vertaald werden (ook in het Nederlands) en de ene na de andere kritiek lovend was, ging het nog sneller. Yahya werd een veelgevraagde gast tijdens literaire festivals. Ook zijn optredens maakten indruk. Hassan (bruine ogen, staartje in het haar, sigaret in de ene en smartphone in de andere hand) las zijn werk ritmisch als een rapper voor. Zo was hij van de ene op de andere dag veranderd van een Deens-Palestijnse probleemjongere in een internationaal gevierd literair succes.<br><br><strong>Wapens</strong><br>Maar nu lijkt het er dus sterk op dat Yahya weer in zijn oude gewoontes is teruggevallen. Hij heeft mishandeling en verboden wapenbezit aan z'n broek hangen. Begin dit jaar werd hij ook al gearresteerd omdat hij dronken achter het stuur zat. Bovendien post hij regelmatig foto's op Facebook waarop hij trots met wapens poseert en de wonden laat zien die hij bij knokpartijen heeft opgelopen. 'Kan Yahya de roem en het succes niet aan?', vragen Deense kranten zich af. De enige die dat weet is natuurlijk de jonge rapdichter zelf. Maar die zwijgt tot nu toe in alle talen.  
