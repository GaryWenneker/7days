---
id: 0a4cd3a7d09e4097aa5ad64ac011ae16
type: nieuws
layout: post
title: "Levenslange littekens door tanks met lachgas"
permalink: /nieuws/levenslange-littekens-door-tanks-met-lachgas/
date: 2022-05-11T19:16:41.067Z
author: 7biA1WiYB
excerpt: "Lachgas onschuldig? Nou nee. Brandwondencentra slaan alarm, want zij zien steeds vaker tieners met ernstige wonden. De boosdoener: het gebruik van tanks met lachgas.  "
seo:
  description: "Levenslange littekens door tanks met lachgas"
  title: "Levenslange littekens door tanks met lachgas"
---
Lachgas onschuldig? Nou nee. Brandwondencentra slaan alarm, want zij zien steeds vaker tieners met ernstige wonden. De boosdoener: het gebruik van tanks met lachgas.  

    <p>Lachgas lijkt misschien onschuldig, maar het kan voor levenslange littekens zorgen. Dat zegt Ymke Lucas, arts van het Brandwondencentrum Rotterdam. Reden voor de brandwondencentra in Groningen, Beverwijk en Rotterdam om alarm te slaan. Blijkbaar is er een nieuwe trend in het gebruik van het koude gas, dat in ziekenhuizen als pijnstiller wordt gebruikt. Meestal inhaleren jongeren het uit kleine slagroompatronen met een ballonnetje, maar de laatste tijd lijken grote tanks - soms met een inhoud van wel tien liter - in opmars. Dat is niet zonder risico: de afgelopen weken liepen veertien personen daardoor ernstige verwondingen op aan hun benen. Die staan gelijk aan tweede- en derdegraads wonden. </p>
<h3>Bevriezing</h3>
<p>Lucas: 'Het bevriezingsletsel wordt veroorzaakt door het klemmen van de tank met lachgas tussen de benen tijdens het bijvullen van de ballonnen.' Na het inademen van het lachgas raakt iemand tijdelijk in een korte sterke roes en ligt de pijngrens hoger. 'Daardoor hebben gebruikers niet door dat de tank tussen hun benen zo koud wordt, dat het letterlijk invriest in de huid en diepe wonden veroorzaakt.' Vaak hebben ze dan pas de volgende dag door dat ze ernstig verwond zijn. De brandwondencentra willen nu waarschuwen voor de risico's, omdat de schade zeer moeilijk te herstellen is. En ook het zomer- en festivalseizoen komt er weer aan, dé periode waarin het gebruik van lachgas omhoog gaat.</p>
<p><em>Tekst loopt door onder de foto.</em></p>
<p><div class="media media-element-container media-default"><div id="file-536893" class="file file-image file-image-jpeg">

        
  
  <div class="content">
    <img alt="lachgas" title="Foto: ANP" height="2951" width="4402" class="media-element file-default" data-delta="1" src="https://7dagen.netlify.app/sites/default/files/ANP-46807396.jpg">  </div>

  
</div>
</div>
<h3>Lachgas: wat is het?</h3>
<p>Lachgas is een kleurloos gas dat zoet ruikt en smaakt. In ziekenhuizen en bij tandartsen wordt het als pijnstiller gebruikt. Het kalmeert, remt pijnprikkels en je komt er kort door in een roesje. Ook kun je een enorme lachbui krijgen. Vandaar de naam lachgas. Het effect treedt meteen op en duurt maximaal een paar minuten. Omdat het makkelijk en legaal te krijgen is, en wordt gezien als iets dat niet zoveel kwaad kan, is het populair bij jongeren. Maar het kan leiden tot zuurstoftekort in de hersenen. De langetermijneffecten van het gebruik op het puberbrein zijn nog niet duidelijk.</p>  
