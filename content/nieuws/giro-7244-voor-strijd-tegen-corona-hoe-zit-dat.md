---
id: d50383bd83794198b9526a2606fa71b5
type: nieuws
layout: post
title: "Giro 7244 voor strijd tegen corona: hoe zit dat?"
permalink: /nieuws/giro-7244-voor-strijd-tegen-corona-hoe-zit-dat/
date: 2022-05-11T19:16:41.067Z
author: 7biA1WiYB
excerpt: "Afgelopen maandag opende het Rode Kruis giro 7244 om verspreiding van het coronavirus tegen te gaan. De uitbraak van het nieuwe virus heeft grote gevolgen voor de hele wereld. Hoe kan deze inzamelingsactie voorkomen dat meer mensen ziek worden? 3 vragen én antwoorden.  "
seo:
  description: "Giro 7244 voor strijd tegen corona: hoe zit dat?"
  title: "Giro 7244 voor strijd tegen corona: hoe zit dat?"
---
Afgelopen maandag opende het Rode Kruis giro 7244 om verspreiding van het coronavirus tegen te gaan. De uitbraak van het nieuwe virus heeft grote gevolgen voor de hele wereld. Hoe kan deze inzamelingsactie voorkomen dat meer mensen ziek worden? 3 vragen én antwoorden.  

    <p>Het nieuwe <a href="https://7dagen.netlify.app/nieuws/corona-het-laatste-nieuws-7-leesminuten" target="_blank">coronavirus (<em>Covid-19</em>)</a> heeft zich wereldwijd inmiddels over 26 landen verspreid. Artsen en hulpverleners hebben hun handen vol aan de behandeling van patiënten, het geven van <a href="https://7dagen.netlify.app/nieuws/de-ban-van-corona-feiten-en-fabels" target="_blank">voorlichting</a> en psychosociale (een combinatie van psychische en sociale problemen) hulp. </p>
<p>In landen waar de gezondheidszorg minder goed geregeld is, bijvoorbeeld in Afrika of het Midden-Oosten, kan het virus ernstige gevolgen hebben. Vooral omdat er vaak ook andere crisissen spelen. Om te voorkomen dat Covid-19 nog meer slachtoffers maakt, opende het Rode Kruis <a href="https://doneer.rodekruis.nl/coronavirus" target="_blank">gironummer 7244</a>. Rode Kruis-woordvoerder Iris van Deinse legt uit hoe dat zit. </p>
<h3>1. Wanneer krijgt een ramp een eigen gironummer?</h3>
<p>'Allereerst speelt natuurlijk de grootte van de ramp mee én of het Rode Kruis hulp kan verlenen in het getroffen gebied. Daarnaast kijken we ook hoe het speelt in Nederland, is het onderwerp in het nieuws, of kunnen wij het in het nieuws krijgen? Er zijn namelijk ook veel stille rampen waarvoor nauwelijks aandacht is. Dat is voor ons als Rode Kruis wel belangrijk, want we kunnen alleen hulp verlenen door giften. En natuurlijk willen wij zoveel mogelijk mensen helpen die hulp nodig hebben.'</p>
<h3>2. Hoe zit het met inzameling op giro 7244?</h3>
<p>'Het is vooral belangrijk dat mensen goede voorlichting krijgen over hygiëne. Dat is de beste manier om verdere verspreiding van het coronavirus te voorkomen. Voorlichtingsmaterialen verspreiden we in zoveel mogelijk landen en talen. Naast voorlichting geeft het Rode Kruis in China ook psychosociale zorg en ondersteuning bij het vervoer van patiënten in ambulances. In Zuid-Korea delen we hulpgoederen uit aan mensen in quarantaine. In Mongolië zijn bijvoorbeeld 7000 flessen ontsmettingsmiddel uitgedeeld, bij gezondheidscentra, treinstations en op het vliegveld.'</p>
<h3>3. Werken jullie ook in Nederland?</h3>
<p>'Ja, ook in Europa en Nederland houden we in de gaten of het virus zich verspreidt. We hebben contact met andere organisaties en er staan hulpverleners en vrijwilligers klaar voor als het nodig is. Daarnaast geven we ook voorlichting via de website en sociale media.'</p>  
