---
id: 9de92fd74c954b22ac49d4120cc28339
type: nieuws
layout: post
title: "Deze 3 heldinnen komen op voor meisjesrechten"
permalink: /nieuws/deze-3-heldinnen-komen-op-voor-meisjesrechten/
date: 2022-05-11T19:16:41.067Z
author: 7biA1WiYB
excerpt: "Het is vandaag internationale vrouwendag. Vaak gaat het over wat er niet goed gaat. Maar over de hele wereld strijden jonge meiden en vrouwen voor gelijke rechten voor meisjes. Greta Thunberg, Malala Yousafzai en Emma González ken je waarschijnlijk al. Maak kennis met drie heldinnen zonder cape die strijden voor gelijke rechten voor meisjes.  "
seo:
  description: "Deze 3 heldinnen komen op voor meisjesrechten"
  title: "Deze 3 heldinnen komen op voor meisjesrechten"
---
Het is vandaag internationale vrouwendag. Vaak gaat het over wat er niet goed gaat. Maar over de hele wereld strijden jonge meiden en vrouwen voor gelijke rechten voor meisjes. Greta Thunberg, Malala Yousafzai en Emma González ken je waarschijnlijk al. Maak kennis met drie heldinnen zonder cape die strijden voor gelijke rechten voor meisjes.  

    <p>De Indiase <strong><a href="https://www.defenceforchildren.nl/wat-doen-we/themas/meisjesrechten/het-verhaal-van-vyjayanthi/" target="_blank">Vyjayanthi </a></strong>(20) maakt en speelt korte sketches over kindhuwelijken en geweld tegen meisjes en jonge vrouwen. Waar ze haar inspiratie vandaan haalt? Uit films die een positieve les leren over vrouwenrechten. Met haar voorstellingen hoopt ze bewustzijn te creëren en verandering teweeg te brengen. Ook probeert ze haar feministische boodschap over te brengen.</p>
<h3>Onderlinge verhoudingen</h3>
<p>In India zien mannen vrouwen niet als gelijkwaardig. Ook niet als ze getrouwd zijn. De man verwacht dat de vrouw altijd inferieur is aan hem. Als zij hem voorbijstreeft met bijvoorbeeld haar carrière, dan wordt hij jaloers en beginnen ze bijvoorbeeld te slaan. Om daar verandering in te brengen sloot Vyjayanthi zich aan bij de Girls Advocacy Alliance (GAA): een samenwerking tussen Plan International Nederland, Terres des Hommes, Defence for Children - ECPAT en het Ministerie van Buitenlandse Zaken. Als <em>youth advocate </em>helpt ze meiden trainen door middel van lobby en activisme. Haar doel? Zorgen dat er minder kindhuwelijken worden gesloten en dat kinderhandel en geweld tegen meisjes en jonge vrouwen vermindert.</p>
<p><strong><a href="https://en.wikipedia.org/wiki/Memory_Banda" target="_blank">Memory Banda</a> (23) </strong>uit Malawi is een van de jonge activisten die strijdt tegen kindhuwelijken. Na jarenlange campagnevoering zijn kindhuwelijken verboden in Malawi en is de minimumtrouwleeftijd naar 18 jaar verhoogd.</p>
<p>In Afrika worden veel meisjes als kind uitgehuwelijkt en Banda zag als klein meisje het huwelijk als enige hoop op een stabiele toekomst. Meisjes werden simpelweg opgevoed tot bruid. Ook in haar eigen familie zag ze dit gebeuren. Meisjes zo jong als 9 jaar gingen naar speciale inwijdingskampen waar ze werden voorbereid op het moederschap. Ze moesten seks hebben met mannen in naam van de traditie die ‘seksuele reiniging’ heet. De meeste meisjes stopten hierna meteen met school en leden in stilte. Als tiener werd Banda erg kwaad over deze 'tradities'. Ze vroeg zich af waarom iemand anders over hun leven mocht beslissen?</p>
<h3>Miljoen handtekeningen</h3>
<p>Tradities veranderen is niet makkelijk. Om daarvoor te zorgen moest Banda sterk in haar schoenen staan en naar haar leiders stappen. Dat was allesbehalve makkelijk. Als meisje werd ze niet gezien als een leider. En steun van haar ouders kreeg ze ook niet. Toch veranderden de leiders een aantal inwijdingsrituelen en werden seksuele rituelen verboden. Dat gaf Banda nog meer motivatie. Ze vroeg ministeries haar campagne te steunen en organiseerde een nationale jeugdconferentie. Ook werd één miljoen handtekeningen voor de petitie tegen kindhuwelijken verzameld. Dat laatste trok wereldwijde aandacht.</p>
<p>Het kostte bloed, zweet en tranen maar na vijf jaar was het zover: een nieuwe huwelijkswet ging van kracht. Wel met een kanttekening: ouders mochten hun jonge dochters nog steeds uithuwelijken als die dochters akkoord gingen. In 2017 werd de wet alsnog aangepast en sindsdien is de minimumtrouwleeftijd 18 jaar. Een historische gebeurtenis!</p>
<p>De 18-jarige <a href="https://www.voorplan.nl/project/sport-kindhuwelijken-de-wereld-uit/nieuwsberichten" target="_blank"><strong>Sazeda </strong></a>uit Bangladesh stopte haar eigen kindhuwelijk en komt op voor andere kinderen. Haar oudere zus werd uitgehuwelijkt waardoor Sazeda kindhuwelijken van dichtbij meemaakte. Ze zag de impact op haar zus en beloofde zichzelf nooit jong te trouwen. Ondanks dat ze op haar veertiende werd uitgehuwelijkt aan een onbekende jongen, ging haar trouwerij niet door. Ze wist haar ouders te overtuigen dat haar studie belangrijker was. Ondertussen was ze lid geworden van verschillende jongerengroepen waarmee ze sessies organiseerde. Hier discussieerden ze met elkaar, maar ook met dorpsleiders en overheidsorganisaties over jongerenproblemen.</p>
<h3>Veilige(r) omgeving</h3>
<p>Daarnaast strijdt ze nu - samen met andere jongeren - om verschillende gevallen van geweld tegen en uitbuiting van kinderen te stoppen. En met succes. Samen hebben ze meer dan honderd kindhuwelijken gestopt, 72 gevallen van seksueel misbruik gestopt en lieten ze 14 drugsverslaafde jongeren afkicken. Sazeda is jongerenleider en vertegenwoordigt veel jongeren op lokale, provinciale én nationale bijeenkomsten. Daar overtuigt ze iedereen om kinderen te steunen. Haar doel is een veilige(r) omgeving te bouwen voor álle kinderen. </p>  
