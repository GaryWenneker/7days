---
id: d5806b72ef504923b2d8141b3ac0d8a0
type: nieuws
layout: post
title: "Extra maatregelen in de strijd tegen corona"
permalink: /nieuws/extra-maatregelen-in-de-strijd-tegen-corona/
date: 2022-05-11T19:16:41.067Z
author: 7biA1WiYB
excerpt: "Op een extra persconferentie maakte minister Ferd Grapperhaus van Justitie en Veiligheid maandagavond nieuwe regels bekend in de strijd tegen het coronavirus. 'We hebben besloten om bestaande maatregelen verder aan te scherpen.'  "
seo:
  description: "Extra maatregelen in de strijd tegen corona"
  title: "Extra maatregelen in de strijd tegen corona"
---
Op een extra persconferentie maakte minister Ferd Grapperhaus van Justitie en Veiligheid maandagavond nieuwe regels bekend in de strijd tegen het coronavirus. 'We hebben besloten om bestaande maatregelen verder aan te scherpen.'  

    <p>Rutte opende de persconferentie met het uitspreken van zijn waardering voor de zorg. 'Al die helden mogen verwachten dat wij ons houden aan regels zoals anderhalve meter afstand houden', zei hij.</p>
<h3>Niet voor jezelf</h3>
<p>Sinds een week geldt de afspraak om contacten te beperken en 1,5 meter afstand afstand te houden. Alleen houdt niet iedereen zich hier aan. Vooral jonge mensen werden door Rutte aangesproken over het niet opvolgen van adviezen. 'Denk niet het zal wel loslopen. Als ik ziek word, is de kans kleiner dat ik ziek word dan bij oudere mensen. Stel dat je besmet raakt, dan kun je nog steeds andere mensen aansteken. Volg adviezen op voor de oudere mensen met een zwakkere gezondheid.'</p>
<h3>Flinke boetes</h3>
<p>Na Rutte maakte Grapperhaus van Justitie bekend dat alle bijeenkomsten waar mensen bij elkaar komen zijn verboden tot 1 juni. Ook de ondergrens van honderd personen verdwijnt. Het kabinet wil zo de verspreiding van het coronavirus verder tegengaan. Houd je je niet aan de nieuwe regels? Dan kun je flinke boetes verwachten. Particulieren kunnen boetes tot vierhonderd euro krijgen. Boetes voor bedrijven kunnen oplopen tot wel vierduizend euro. </p>
<h3>Optreden wanneer nodig</h3>
<p>Doordat het afgelopen weekend op meerdere plekken drukker was dan normaal sloten verschillende kustgemeenten de wegen naar of parkeerplaatsen bij stranden af. Dankzij de nieuwe regels mogen burgemeesters nu zelf optreden wanneer dat nodig is. Concreet houdt dat in dat zij winkels, parken of stranden mogen afsluiten als daar te veel mensen dicht op elkaar zitten.</p>
<h3>Deurbeleid</h3>
<p>Ook winkels moeten een scherper deurbeleid gaan voeren zodat er niet te veel mensen tegelijk binnen zijn. Dat moet aan de deur al duidelijk zijn. Houden winkeliers zich niet aan deze regel dan mag een burgemeester ingrijpen. Dat varieert van het geven van een boete van drie- of vierduizend euro of (tijdelijke) sluiting van de winkel.</p>
<h3>Buitenspelen</h3>
<p>Kinderen kunnen wat het kabinet betreft nog wel met elkaar buitenspelen.. Volwassenen moeten zo veel mogelijk binnen blijven en zo min mogelijk naar buiten gaan. Grapperhaus zei daarover: 'Gebruik je gezonde verstand. Boodschappen doen of om een luchtje te scheppen mag, maar doe dat alleen. En ga naar de winkel als het rustig is.'</p>
<p>Ook voor mensen thuis gelden scherpere regels. Het kabinet wil dat er maar maximaal drie mensen op bezoek mogen komen. Ook dan moet er 1,5 meter afstand worden gehouden.</p>  
