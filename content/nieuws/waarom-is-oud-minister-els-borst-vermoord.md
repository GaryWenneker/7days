---
id: 67ec295356a14be3b9ef9691eb94dc45
type: nieuws
layout: post
title: "Waarom is oud-minister Els Borst vermoord?"
permalink: /nieuws/waarom-is-oud-minister-els-borst-vermoord/
date: 2022-05-11T19:16:41.067Z
author: 7biA1WiYB
excerpt: "Ruim twee jaar geleden werd oud-minister Els Borst dood in haar huis gevonden. De dader, Bart van U., krijgt TBS: een jarenlange psychische behandeling in een gesloten kliniek. Wie was Els Borst precies, en waarom is ze vermoord?  "
seo:
  description: "Waarom is oud-minister Els Borst vermoord?"
  title: "Waarom is oud-minister Els Borst vermoord?"
---
Ruim twee jaar geleden werd oud-minister Els Borst dood in haar huis gevonden. De dader, Bart van U., krijgt TBS: een jarenlange psychische behandeling in een gesloten kliniek. Wie was Els Borst precies, en waarom is ze vermoord?  

    <p>De schrik was groot, toen Els Borst op 10 februari 2014 dood in haar huis werd gevonden. Twee dagen ervoor was de oud-politica namelijk nog gewoon aanwezig op een congres van haar partij D66. Na twee dagen sloegen vriendinnen van de voormalig minister alarm. De politie vond haar levenloos op de grond van de garage. Daar heeft ze twee dagen gelegen.</p>
<p><div class="media media-element-container media-default"><div id="file-5410" class="file file-image file-image-jpeg">

        
  
  <div class="content">
    <img height="666" width="1000" style="font-size: 13.008px; line-height: 1.538em;" class="media-element file-default" src="https://7dagen.netlify.app/sites/default/files/Els-Borst.jpg" alt="">  </div>

  
</div>
</div><em>Els Borst was op 8 februari 2014 overdag nog aanwezig op het D66-congres. 's Avonds werd ze vermoord.</em>
<p><strong>Wie was Els Borst?</strong> <br>Borst werd in 1932 in Amsterdam geboren. Ze studeerde geneeskunde en werkte lang als arts en hoogleraar. Ze was lid van de politieke partij D66, maar een politieke carrière was in die tijd nog lang niet vanzelfsprekend voor een vrouw.</p>
<p>In 1994 werd Els Borst Minister van Volksgezondheid, Welzijn en Sport. Dat bleef ze acht jaar, in de twee kabinetten onder premier Kok. In het begin kreeg ze veel lof: met haar achtergrond als arts had ze veel aanzien. Ze was verantwoordelijk voor een nieuwe wet over euthanasie, waardoor het niet altijd meer verboden was om iemand bij zelfdoding te helpen. Ook voerde ze het donorstelsel in, waarbij Nederlanders vanaf 18 jaar gevraagd wordt of zij na hun dood organen of weefsel willen afstaan.</p>
<p><strong>Hoe kwam de politie Van U. op het spoor?</strong><br>Een moord op een politica, dat moet wel een politieke moord zijn, dacht men al snel. Dat blijkt nu te kloppen. Vorig jaar werd de 39-jarige Bart van U. aangehouden. Hij had namelijk ook zijn zus met messteken om het leven gebracht. Van U. was al een bekende van de politie en heeft psychische problemen. </p>
<p>Toen hij was gearresteerd voor de moord op zijn zus, bleek zíjn DNA ook het DNA te zijn dat op het lichaam van Els Borst was aangetroffen. Zijn motief voor de moord: de euthanasiewet die Els Borst ooit heeft ingevoerd. </p>
<p><strong>Waarom heeft hij Borst vermoord? </strong><br>Hij noemt de moord 'een goddelijke opdracht' die hij al had sinds hij zeven was. Van U. lijdt aan schizofrenie en waanideeën, zegt zijn advocaat. Wat hij tijdens verhoren vertelt, klinkt vaak warrig en gek. Zijn TBS-behandeling in een gesloten kliniek duurt zolang als nodig is: hij komt pas weer op vrije voeten als de artsen denken dat hij geen gevaar meer is voor andere mensen.</p>
<p><em>Altijd op de hoogte blijven van nieuws dat voor jongeren belangrijk is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://7dagen.netlify.app/abonnement">proefabonnement </a>op de krant! </em></p>  
