---
id: 465b0e1bd9e5491b8f49483f349a2dc2
type: nieuws
layout: post
title: "Scholieren en studenten in Hongkong staken vandaag"
permalink: /nieuws/scholieren-en-studenten-in-hongkong-staken-vandaag/
date: 2022-05-11T19:16:41.067Z
author: 7biA1WiYB
excerpt: "Na een weekend met heftige en gewelddadige confrontaties tussen demonstranten en politie, slaan duizenden jongeren in Hongkong vandaag hun lessen over. Naar verwachting doen zo'n 10.000 middelbare scholieren van bijna 200 scholen mee met het protest.  "
seo:
  description: "Scholieren en studenten in Hongkong staken vandaag"
  title: "Scholieren en studenten in Hongkong staken vandaag"
---
Na een weekend met heftige en gewelddadige confrontaties tussen demonstranten en politie, slaan duizenden jongeren in Hongkong vandaag hun lessen over. Naar verwachting doen zo'n 10.000 middelbare scholieren van bijna 200 scholen mee met het protest.  

    <p>De <a href="https://7dagen.netlify.app/nieuws/3-vragen-over-protest-hongkong" target="_blank">protesten in Hongkong</a>, dat een semi-autonome regio is binnen China, zijn al ruim drie maanden aan de gang. De aanleiding voor de demonstraties was een nieuwe wet over uitlevering van verdachten aan China. Zij worden dan in China berecht in plaats van in Hongkong. Veel mensen zijn bang dat China zich te veel met Hongkong gaat bemoeien.</p>
<h3>Vrijheid</h3>
<p>Al weken achter elkaar gaan demonstranten de straat op om hun woede te uiten over het gebrek aan vrijheid en democratie. De zomervakantie van de scholieren eindigde vandaag, maar de demonstraties in de stad zijn nog in volle gang. Demonstranten gingen naar een centraal plein in de stad of hielden acties bij hun scholen. Ook studenten van universiteiten protesteren vandaag.</p>
<p>De Britse krant<em><a href="https://www.theguardian.com/world/2019/sep/02/hong-kong-protests-students-boycott-classes-as-chinese-media-warns-end-is-coming" target="_blank">The Guardian</a>Â </em>citeert Thomas Loh (17), die op zijn school meehielp om de staking te organiseren: 'We zijn bereid onze waardigheid op te geven alleen om de maatschappij te smeken om te verandering.' Thomas zei dat het plan was om de staking ook dinsdag voort te zetten. </p>
<h3>Straf</h3>
<p>De regering is tegen de schoolboycot. Volgens de minister van Onderwijs wordt de situatie nauwlettend in de gaten gehouden. Scholen moeten uiteindelijk zelf beslissen of ze spijbelende betogers straffen, zei de minister.</p>  
