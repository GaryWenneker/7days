---
id: fce83dcf5b544f428f2b0c90d898075e
type: nieuws
layout: post
title: "'3.000 kindsoldaten Zuid-Soedan komen vrij'"
permalink: /nieuws/3000-kindsoldaten-zuid-soedan-komen-vrij/
date: 2022-05-11T19:16:41.067Z
author: 7biA1WiYB
excerpt: "Drieduizend kindsoldaten kunnen opgelucht ademhalen. Ze worden de komende tijd vrijgelaten door een gewapende groepering in Zuid-Soedan. Dat maakte Unicef bekend. Het gaat om kinderen tussen de elf en zeventien jaar.  "
seo:
  description: "'3.000 kindsoldaten Zuid-Soedan komen vrij'"
  title: "'3.000 kindsoldaten Zuid-Soedan komen vrij'"
---
Drieduizend kindsoldaten kunnen opgelucht ademhalen. Ze worden de komende tijd vrijgelaten door een gewapende groepering in Zuid-Soedan. Dat maakte Unicef bekend. Het gaat om kinderen tussen de elf en zeventien jaar.  

    <p>Deze week zijn de eerste 280 vrijgekomen, voor de rest zal het in februari zover zijn. Ze moesten vechten voor de groep 'Democratisch Leger van Zuid-Soedan'. Sommigen wel vier jaar lang. Al die tijd konden ze niet naar school. </p>
<p>Eenmaal vrij moet er volgens Unicef veel gebeuren om hen weer een normaal leven te kunnen laten opbouwen. Ze hebben verschrikkelijke dingen meegemaakt en hebben daar veel steun bij nodig. Volgens een schatting van de hulporganisatie zijn er het afgelopen jaar door verschillende groeperingen in totaal zo’n twaalfduizend kinderen ingezet als kindsoldaat. Vooral jongens zijn het slachtoffer. </p>
<p><strong>Hoe zit het ook alweer?</strong><br>De ellende in Zuid-Soedan begon eind 2013. Er braken gevechten uit tussen troepen van president Kiir en aanhangers van zijn vroegere vicepresident Machar. De aanleiding was een mededeling van de president, die zei dat hij Machar had ontslagen omdat hij een staatsgreep wilde plegen. Kirr zei ook dat het leger jacht op Machar zou maken. </p>
<p>Die laatste ontkende de couppoging, maar werd wel leider van een rebellenleger dat een paar provincies in het noorden in handen kreeg. Precies waar de olievelden zijn, die zo’n belangrijke bron van inkomsten vormen voor het land. Sindsdien vechten Machars rebellen met het leger. Ook andere gewapende groepen gingen zich ermee bemoeien. Machar en Kiir hebben al een paar keer een vredesovereenkomst getekend, maar de strijd gaat onverminderd door. Deze week staan er opnieuw gesprekken gepland.</p>
<p><strong>Jong land, veel verleden</strong><br>Vóór juli 2011 bestond het land Zuid-Soedan niet. Het was gewoon het zuiden van Soedan. Ook toen waren er al spanningen tussen noord en zuid. De vooral islamitische noorderlingen hadden veel macht: het overwegend christelijke zuiden voelde zich onderdrukt. </p>
<p>In 1956 kwam het zuiden in opstand: het begin van een lange burgeroorlog. Dorpen werden platgebrand. Miljoenen mensen kwamen om. Sinds 2005 is er vrede en in 2011 werd Soedan gesplitst in Soedan en Zuid-Soedan. Maar erg lang bleef het dus niet rustig. </p>  
