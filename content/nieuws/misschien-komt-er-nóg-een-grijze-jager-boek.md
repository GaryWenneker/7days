---
id: 8ab1b569ed0e488ba0daaf1536534c7a
type: nieuws
layout: post
title: "'Misschien komt er nóg een Grijze Jager-boek'"
permalink: /nieuws/misschien-komt-er-nóg-een-grijze-jager-boek/
date: 2022-05-11T19:16:41.067Z
author: 7biA1WiYB
excerpt: "Tijdens de Grijze Jager-dagen in Archeon afgelopen weekend ontmoette John Flanagan niet alleen lezers van zijn populaire serie maar hij vierde ook zijn verjaardag. De auteur had zelfs nog even tijd om te praten met Lezerspanellid Xavier over De Schorpioenberg, het net verschenen vijfde boek in de Broederband-serie.  "
seo:
  description: "'Misschien komt er nóg een Grijze Jager-boek'"
  title: "'Misschien komt er nóg een Grijze Jager-boek'"
---
Tijdens de Grijze Jager-dagen in Archeon afgelopen weekend ontmoette John Flanagan niet alleen lezers van zijn populaire serie maar hij vierde ook zijn verjaardag. De auteur had zelfs nog even tijd om te praten met Lezerspanellid Xavier over De Schorpioenberg, het net verschenen vijfde boek in de Broederband-serie.  

    <p>Terwijl Morgarath de Arena onveilig maakt en 3500 bezoekers langs de middeleeuwse koopwaar slenteren, beklimmen Xavier en John Flanagan de trap naar het geheime achterkamertje van de herberg. Flanagan heeft er twee drukke dagen op zitten: ‘Drie keer per dag optreden in de show, handtekeningen zetten. Geen enkel land heeft een evenement waar kinderen en jongeren zo in de karakters kruipen en zich zo mooi verkleden. Het was fantastisch!’ Flanagan is er moe van, maar maakt voor Xavier graag nog tijd.</p>
<p><strong>Gefeliciteerd met uw verjaardag, meneer Flanagan! Hoe kwam u op het idee van de <em>Broederband</em>-serie?</strong><br>‘Dat ontstond toen ik bijna klaar was met <em>De Grijze Jager</em>. Ik houd ervan als mijn karakters een sociaal probleem hebben. Daarom wilde ik een team van outsiders in Broederband. Hal is zo’n buitenbeentje: hij is de zoon van een Aralueense slavin en een Skandische vader. Hij hoort nergens bij.’</p>
<p><strong>In <em>De Schorpioenberg</em> reizen de Reigers naar de woestijn van Arrida. Dat ligt in Noord-Afrika, waarom?</strong><br>‘Australië heeft daar een geschiedenis; tijdens de oorlog waren er Australische soldaten gelegerd. Bovendien is het een interessant gebied, met zoveel woestijn.’<br><br><strong>Kunt u vast verklappen wat gaat er gebeuren in boek 6?</strong><br>‘Dat boek gaat zich afspelen op zee. De Reigers moeten iets gaan afleveren in Araluen. Ze komen in een storm terecht ten westen van Hibernia en drijven af. Zo ontdekken ze een nieuw land op de plek waar Amerika ligt. Dat heeft zelfs een historische basis: ik heb een artikel gelezen over een Vikingschip dat is gevonden in Mississippi. Het wordt een spannend verhaal!’</p>
<p><strong>Komt er ooit nog een nieuw boek over de Grijze Jager?</strong><br>‘Ik dacht altijd dat ik klaar was. Alle karakters en vriendschappen hebben zich ontwikkeld, er was niets meer te vertellen. Maar laatst dacht ik: wat als een van de karakters doodgaat? Zo ontstond het idee voor een nieuw verhaal. Misschien schrijf ik dat op en komt er over een jaar of twee nog een dertiende deel.’</p>
<p><div class="media media-element-container media-teaser media-float-left"><div id="file-3727" class="file file-image file-image-jpeg">

        
  
  <div class="content">
    <a href="/files/de-schorpioenbergjpg"><img alt="Broederband, John Flanagan, Grijze Jager, boek" height="220" width="144" style="float: left; margin-left: 5px; margin-right: 5px;" class="media-element file-teaser" src="https://7dagen.netlify.app/sites/default/files/styles/medium/public/De%20schorpioenberg.jpg?itok=2CagXmAK"></a>  </div>

  
</div>
</div><em>Broederband 5 - De Schorpioenberg</em><br>Gottmer, € 16,95, 400 blz. (10+)  
