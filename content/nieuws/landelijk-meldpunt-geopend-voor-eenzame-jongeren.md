---
id: 5ba0cdb2845c478cbf077f7aabc1db53
type: nieuws
layout: post
title: "Landelijk meldpunt geopend voor eenzame jongeren"
permalink: /nieuws/landelijk-meldpunt-geopend-voor-eenzame-jongeren/
date: 2022-05-11T19:16:41.067Z
author: 7biA1WiYB
excerpt: "Alleen oude mensen zijn eenzaam? Heus niet. Ook veel jongeren voelen zich alleen. Zoveel zelfs, dat Stichting Join Us vandaag een landelijk meldpunt heeft geopend.  "
seo:
  description: "Landelijk meldpunt geopend voor eenzame jongeren"
  title: "Landelijk meldpunt geopend voor eenzame jongeren"
---
Alleen oude mensen zijn eenzaam? Heus niet. Ook veel jongeren voelen zich alleen. Zoveel zelfs, dat Stichting Join Us vandaag een landelijk meldpunt heeft geopend.  

    <p>De oprichting van het <a href="https://www.join-us.nu/" target="_blank">meldpunt </a>is het gevolg van een groot aantal berichten op Twitter waarin jongeren vertellen eenzaam te zijn en behoefte hebben aan contact. De hashtags <a href="https://twitter.com/search?q=%23maatjegezocht&amp;src=typed_query" target="_blank">#maatjegezocht</a> en <a href="https://twitter.com/hashtag/eenzamejongeren?src=hashtag_click" target="_blank">#eenzamejongeren</a> die daarbij worden gebruikt, maken veel los.</p>
<p>Het begint allemaal met een tweet van de 25-jarige Nadï. Op 31 juli schrijft ze dat ze elke dag alleen is. Haar enige sociale activiteit: een half uur fysiotherapie per dag. Werken, studeren of sporten: door een chronische ziekte en geldgebrek gaat het niet. ‘Waar vind ik een sociaal leven?’, vraagt ze zich hardop, bijna smekend, af. Nadï’s hartenkreet krijgt zoveel bijval van andere jongeren dat ze de twee hashtags begint. Al snel gaan die viral.  </p>
<h3>Waarschuwing </h3>
<p>Is jong Nederland dan massaal eenzaam? ‘Tussen de 40 en 70% van de middelbare scholieren geeft aan soms of vaak eenzaam te zijn’, zegt onderzoekster Gerine Lodder van Tilburg University. ‘Dat is niet per se zorgwekkend. Het zit in ons allemaal. Het helpt je. Dat zit zo: net als voedsel hebben we ook sociale contacten nodig. Mensen die vroeger alleen waren, konden niet overleven – maar in groepen wel. Eenzame gevoelens zijn een waarschuwingssignaal van je lichaam. Vergelijk het met het gevoel van honger: daardoor ga je eten.’ Iedereen voelt zich dus wel eens een beetje allenig. Maar er zijn ook mensen die dit gevoel al heel lang hebben. ‘In de wetenschap noemen we die de chronisch eenzamen. Tussen de 3 en 10% van de jongeren op de middelbare school voelt zich zo. Zij zijn vaak al jarenlang eenzaam en worstelen daarmee.’  </p>
<h3>Negatieve gedachtes </h3>
<p>Lodder denkt dat de jongeren die nu actief zijn op Twitter niet in één groep in te delen zijn. ‘Soms zie je iemand die schrijft: ik ben net verhuisd en ik zou graag mensen willen leren kennen. Dan zou deze Twitter-actie heel goed kunnen helpen. Net als op een sportclub gaan, of je aanmelden bij een groep die bedoeld is om anderen te leren kennen kan helpen. Het uitspreken van je gevoel is al superbelangrijk, dus dat is heel positief.’ Maar voor jongeren bij wie meer speelt, zal online contact – en misschien een afspraak die daaruit voortkomt - niet genoeg zijn, zegt de wetenschapper. Voor hen is het belangrijk om juist het onderliggende probleem aan te pakken. ‘Vaak hebben chronisch eenzame jongeren een negatief gedachtenpatroon. Ze zijn bijvoorbeeld gepest en daardoor onzeker geworden, waardoor het hebben – en vooral houden – van langdurige relaties met anderen heel moeilijk voor ze is.’</p>
<h3>Simpel maken</h3>
<p>Voor die groep schuilt het gevaar dat we het probleem te simpel maken, waarschuwt de eenzaamheidsonderzoeker. ‘Langdurige eenzaamheid is wél schadelijk. Je hebt dan grotere kans op mentale problemen: slaapproblemen, depressiviteit, daardoor slechter presteren op school en ga zo maar door.’ Wat als je jezelf hierin herkent? ‘Vraag om hulp bij je huisarts, ouders of decaan. Er zijn behandelingen mogelijk. Misschien is het goed om een psycholoog te bezoeken. Neem het vooral serieus. Je stelt je niet aan.’</p>
<h3><em>School gezocht voor onderzoek</em></h3>
<p><em>Gerine Lodder start in januari met een nieuw project om meer te weten te komen over wat jongeren kunnen doen om eenzaamheid te verminderen. Daarbij gaat ze onderzoeken wat de jongeren die maar tijdelijk eenzaam zijn anders doen in hun dagelijks leven dan de jongeren die eenzaam blijven. </em><em>Lodder zoekt daarvoor een school die mee wil werken. </em><em>De leerlingen en de school doen niet zomaar mee met het onderzoek, maar zullen actief bij het project worden betrokken. Wil je meer weten? Kijk dan op <a href="https://eur03.safelinks.protection.outlook.com/?url=http%3A%2F%2Fwww.proximityproject.nl&amp;data=02%7C01%7Cj.jaspers%40yandc.nl%7Cbf27073fd17d4d897c5d08d726115369%7Ce830110802ff4a7d8ef8407c3c069a59%7C0%7C0%7C637019728506632896&amp;sdata=X1rMlJV%2BPZR2X%2BQpOBJLScF42z40R5X5%2BMXoOAwaQ8w%3D&amp;reserved=0">www.proximityproject.nl</a></em></p>  
