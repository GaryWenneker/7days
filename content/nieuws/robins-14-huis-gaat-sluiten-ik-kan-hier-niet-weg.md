---
id: 179ba57b945a42e3b8e55170ed7d9d98
type: nieuws
layout: post
title: "Robins (14) huis gaat sluiten: 'Ik kan hier niet weg'"
permalink: /nieuws/robins-14-huis-gaat-sluiten-ik-kan-hier-niet-weg/
date: 2022-05-11T19:16:41.067Z
author: 7biA1WiYB
excerpt: "De sluiting van een jeugdzorginstelling op de Veluwe zorgt voor grote onrust. Ruim tweehonderd jongeren hoorden in december dat zij binnen een half jaar moeten vertrekken. ‘Mijn huis wordt gesloopt en mijn leven van me afgepakt’, vertelt Robin (14).   "
seo:
  description: "Robins (14) huis gaat sluiten: 'Ik kan hier niet weg'"
  title: "Robins (14) huis gaat sluiten: 'Ik kan hier niet weg'"
---
De sluiting van een jeugdzorginstelling op de Veluwe zorgt voor grote onrust. Ruim tweehonderd jongeren hoorden in december dat zij binnen een half jaar moeten vertrekken. ‘Mijn huis wordt gesloopt en mijn leven van me afgepakt’, vertelt Robin (14).   

    <p>‘Verschrikkelijk en onvoorstelbaar.’ Zo omschrijft Robin zijn situatie en die van nog 214 jongeren zoals hij. Op dit moment wonen zij nog in De Hoenderloo Groep, een instelling voor jongeren met complexe problemen. De plek moet sluiten, omdat er niet genoeg geld is om open te blijven. Ook zegt de inspectie dat de kwaliteit van de zorg niet goed genoeg is. Maar verhuizen is voor Robin een nachtmerrie. Áls hij al op tijd een plek krijgt. </p>
<h3>Rust  </h3>
<p>‘Ik had eindelijk mijn plek gevonden’, vertelt Robin. Een intelligente jongen. Met autisme, waardoor hij grote moeite heeft zijn emoties te controleren, al van kinds af aan. Omdat het thuis écht niet meer ging, moest hij daar drie jaar geleden weg. Het was het begin van twee jaar ellende: leuren van plek naar plek. In De Hoenderloo Groep, anderhalf uur reizen van zijn familie, vond Robin rust. ‘In het begin nog niet hoor. Toen was er een heftig incident met een groepsleider. Maar in de groep waar ik nu zit, hoor ik thuis. Het is best streng, maar op een goede manier. Ik ga weer naar school, doe aan sport, heb een krantenwijk, we maken Hoenderloo TV hier. Ik krijg therapie, ook met een hulphond, die het voelt als het me teveel wordt. Ik heb een vriend, Jan, die is als een broer voor me. Mijn mentor Rik is de beste ooit. Ik heb hier alles.’ Wel merkt Robin dat het in de organisatie niet altijd lekker loopt. ‘Er is weinig geld, bijvoorbeeld voor bioscoopuitjes. En er zijn vaak invallers op de groepen.’ </p>
<p><em>Het interview loopt door onder de afbeelding.</em></p>
<p><div class="media media-element-container media-default"><div id="file-539179" class="file file-image file-image-png">

        
  
  <div class="content">
    <img alt="Hoenderloo Groep" title="Hoenderloo Groep, beeld Google Maps" height="483" width="882" class="media-element file-default" data-delta="1" src="https://7dagen.netlify.app/sites/default/files/Hoenderloo%20Groep.PNG">  </div>

  
</div>
</div><em>De Hoenderloo Groep (foto: Google Maps).</em>
<h3>Ramp </h3>
<p>Toen de jongeren werd verteld dat het doek valt voor De Hoenderloo Groep, kwam dat hard binnen. ‘Ik was zo boos en verdrietig. Ik heb met dvd’s gegooid. Mijn huis wordt gesloopt, en mijn leven wordt van me afgepakt.’ De overkoepelende organisatie heeft gezegd dat er voor iedereen een nieuwe plek wordt gezocht. Maar of dat echt op tijd lukt, is de vraag. ‘Bovendien kán ik hier niet weg, dat wordt een ramp. Ik moet dan weer helemaal opnieuw beginnen. Ergens anders is geen Hoenderloo TV.’ Stiekem hoopt Robin op een ‘magisch wonder’. Maar ondertussen zit hij geen duimen te draaien. ‘Ik heb een brief gestuurd aan premier Rutte. Hij schreef terug dat er extra geld voor de jeugdzorg komt, maar niet voor De Hoenderloo Groep.’ Dus is Robin een crowdfundingsactie begonnen. ‘Het mag gewoon niet dicht. Als ze het gaan slopen, blijf ik zitten.’  </p>
<h3>Tweede Kamer</h3>
<p>Ook in de Tweede Kamer zijn grote zorgen. SP en GroenLinks willen dat minister De Jonge (Volksgezondheid) er alles aan doet om voor elkaar te krijgen dat de jongeren de zorg blijven krijgen die ze nodig hebben. </p>  
