---
id: fb0cb03daef1432a8916f0803b09b29a
type: nieuws
layout: post
title: "Heerlijk weertje - hatsjie! - hoe kan dat?"
permalink: /nieuws/heerlijk-weertje---hatsjie!---hoe-kan-dat/
date: 2022-05-11T19:16:41.067Z
author: 7biA1WiYB
excerpt: "Denk jij bij mooi weer aan zonnebrandcrème? Hooikoortspatiënten associëren het eerder met zakdoekjes. Dit weekend wordt een heuse pollenpiek verwacht. Zeven dingen die je hierover moet weten.  "
seo:
  description: "Heerlijk weertje - hatsjie! - hoe kan dat?"
  title: "Heerlijk weertje - hatsjie! - hoe kan dat?"
---
Denk jij bij mooi weer aan zonnebrandcrème? Hooikoortspatiënten associëren het eerder met zakdoekjes. Dit weekend wordt een heuse pollenpiek verwacht. Zeven dingen die je hierover moet weten.  

    <p>1. Mensen met hooikoorts reageren overdreven op een stofje dat in pollen (het stuifmeel van bloeiende planten, grassen en bomen) zit. Ze gaan ervan niezen, krijgen jeuk, een verstopte neus, een kriebelkeel en traanogen.</p>
<p>2. Het wordt een rotweekend voor hooikoortspatiënten. De berken zijn namelijk nog niet uitgebloeid en het gras begint net te groeien. Dat betekent dubbele jeuk. Oh ja: en de wind komt uit het oosten. Die wappert Duitse pollen onze kant op. En het regent niet. Dus alles blijft in de lucht dwarrelen.</p>
<p>3. En die arme snuffies hádden al een slecht jaar: het niesseizoen begon namelijk al in de winter, vanwege de hoge temperaturen. De hazelaars en de elzen bloeiden veel vroeger dan normaal.<br><br>4. Wat nu? Niet naar buiten gaan is wel erg zielig met dit mooie weer. Je kunt om te beginnen een zonnebril opzetten. Dan slaan de pollen in elk geval niet direct op je ogen.<br><br>5. Ook vaseline helpt. Als je het in je neus smeert. Door dat vette goedje blijven de pollen plakken en adem je ze niet helemaal diep je luchtwegen in.<br><br>6. Ook slim: naar het strand gaan in plaats van een bos of een park. Daar waait het wat meer en daar groeit wat minder.  <br><br>7. Vergeet de weersvoorspelling. Check de <a href="http://www.allergieradar.nl/">allergieradar </a>voor je de deur uitgaat. Daar vind je een uitgebreide pollenverwachting.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant! </em></p>  
