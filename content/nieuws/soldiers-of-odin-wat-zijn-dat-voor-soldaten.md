---
id: ad4acd6456c24dbbb06552e2fa9011dc
type: nieuws
layout: post
title: "Soldiers of Odin: wat zijn dat voor ‘soldaten’?"
permalink: /nieuws/soldiers-of-odin-wat-zijn-dat-voor-soldaten/
date: 2022-05-11T19:16:41.067Z
author: 7biA1WiYB
excerpt: "Ophef over Soldiers of Odin. Deze burgerwacht (een groep mensen die zich als een soort politiehulp gedraagt) heeft in Groningen een asielzoeker aangehouden die meisjes zou hebben lastiggevallen. Mogen gewone burgers dat zomaar doen? En wat is Soldiers of Odin eigenlijk voor een groep? Vier vragen over deze nieuwe burgerwacht.  "
seo:
  description: "Soldiers of Odin: wat zijn dat voor ‘soldaten’?"
  title: "Soldiers of Odin: wat zijn dat voor ‘soldaten’?"
---
Ophef over Soldiers of Odin. Deze burgerwacht (een groep mensen die zich als een soort politiehulp gedraagt) heeft in Groningen een asielzoeker aangehouden die meisjes zou hebben lastiggevallen. Mogen gewone burgers dat zomaar doen? En wat is Soldiers of Odin eigenlijk voor een groep? Vier vragen over deze nieuwe burgerwacht.  

    <p><strong>1. Wat is er gebeurd?</strong><br>Leden van Soldiers of Odin Netherlands schrijven op hun Facebookpagina dat ze tijdens hun wijkronde in het Groningse Winschoten zondag een asielzoeker hebben aangehouden. De man zou meisjes hebben lastiggevallen en geprobeerd hebben ze mee te lokken. De groep zegt de politie te hebben gebeld en zou de man hebben gevraagd om te blijven wachten tot de politie kwam. Soldiers of Odin postte ook een filmpje van de gebeurtenis. </p>
<p>De groep zegt geen geweld te hebben gebruikt en de man netjes te hebben overgedragen aan de politie. Dat de asielzoeker gewond was, komt volgens de burgerwacht waarschijnlijk doordat hij eerder in een café betrokken zou zijn geweest bij een ‘schermutseling’.</p>
<p><div class="media media-element-container media-default"><div id="file-20589" class="file file-image file-image-jpeg">

        
  
  <div class="content">
    <img alt="Soldiers of Odin Netherlands" title="Header van de Facebookpagina van Soldiers of Odin Netherlands" height="356" width="960" class="media-element file-default" src="https://7dagen.netlify.app/sites/default/files/SOO%20Netherlands.jpg">  </div>

  
</div>
</div>
<p><strong>2. Wat is Soldiers of Odin dan precies?</strong><br>Soldiers of Odin werd in 2015 in Finland opgericht als burgerwacht. De groep is vernoemd naar de Scandinavische mythologische oppergod Odin. De oprichter is Mika Ranta, die banden heeft met extreem-rechtse groeperingen en in 2005 is veroordeeld voor mishandeling. </p>
<p>De groep is opgericht vanwege de toestroom van vluchtelingen. Volgens Ranta zitten er criminele mannen bij tegen wie vrouwen en meisjes beschermd moeten worden. Hoe? Door in groepen te patrouilleren door de wijken. </p>
<p>De leden dragen zwarte shirts en hoodies met hun logo erop. Soldiers of Odin zegt nu ruim 600 leden te hebben en afdelingen in meer dan 25 landen. De groep ontkent racistisch te zijn. Maar op internet zijn behoorlijk wat rechts-extremistische uitingen van Soldiers of Odin te vinden.<br><div class="media media-element-container media-default"><div id="file-20593" class="file file-image file-image-jpeg">

        
  
  <div class="content">
    <img alt="Soldiers of Odin" title="Soldiers of Odin  Foto Facebook" height="529" width="800" style="font-size: 13.008px; line-height: 20.0063px;" class="media-element file-default" src="https://7dagen.netlify.app/sites/default/files/Odin.jpg">  </div>

  
</div>
</div>
<p><strong>3. Mag dat zomaar, wat die burgerwacht in Groningen deed?</strong><br>Ja, zegt de Groningse politie in een reactie tegen <em>RTL Nieuws</em>. Er is niets mis met burgerwachten die rondjes maken door de wijken en in de gaten houden wat er gebeurt. Zij kunnen prima fungeren als extra ogen en oren. Mits ze zich aan de wet houden. En hun handen thuishouden. ‘Eigen rechter spelen keuren wij altijd af.’</p>
<p>Dat is precies waar veel critici van dit soort burgerwachten wel bang voor zijn. PvdA-Kamerlid Achmed Marcouch is zo’n criticus. Volgens Marcouch gaan de leden georganiseerd de straat op om actief te jagen op immigranten en vluchtelingen. ‘Walgelijk’, zegt Marcouch. De politicus vindt dat Soldiers of Odin niet in Nederland thuishoort en noemt de groep ‘neonazi-achtig’. Hij vindt dat de politie er niet positief over moet zijn.<br><div class="media media-element-container media-default"><div id="file-20592" class="file file-image file-image-jpeg">

        
  
  <div class="content">
    <img alt="Leden van Soldiers of Odin Norway" title="Leden van Soldiers of Odin in het Noorse Drammen lopen te patrouilleren  Foto EPA" height="567" width="850" class="media-element file-default" src="https://7dagen.netlify.app/sites/default/files/ANP-40907065-klein.jpg">  </div>

  
</div>
</div>
<p><strong>4. Hoe gaat het nu verder met deze zaak?</strong><br>Volgens de politie heeft de gearresteerde man toegegeven dat hij meerdere vrouwen en meisjes heeft aangesproken en lastiggevallen. En die verwondingen dan? Volgens agenten zijn er geen aanwijzingen dat de burgerwacht dit op z’n geweten heeft en wordt Soldiers of Odin op dit moment niet verdacht van strafbare feiten.</p>
<p>De asielzoeker wil geen aangifte doen van mishandeling en ook tégen hem is geen aangifte gedaan. Dus is er geen zaak en doet de politie geen onderzoek naar wat er precies gebeurd is.</p>
<p><div class="media media-element-container media-default"><div id="file-20588" class="file file-image file-image-jpeg">

        
  
  <div class="content">
    <img alt="Soldiers of Odin Netherlands" title="Nederlandse leden van Soldiers of Odin  Foto Facebook" height="653" width="960" style="font-size: 13.008px; line-height: 20.0063px;" class="media-element file-default" src="https://7dagen.netlify.app/sites/default/files/Foto%20leden%20SOO%20Netherlands%20foto%20Facebook.jpg">  </div>

  
</div>
</div>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
