---
id: f8ace6f92ac2477fb0cf14f6b684fec6
type: nieuws
layout: post
title: "De Britse verkiezingen in 4 selfies"
permalink: /nieuws/de-britse-verkiezingen-in-4-selfies/
date: 2022-05-11T19:16:41.067Z
author: 7biA1WiYB
excerpt: "Onze Britse buren gaan vandaag naar de stembus. Er zijn verkiezingen in het Verenigd Koninkrijk. Wie zijn eigenlijk de hoofdpersonen in deze politieke strijd? En wat staat er op het spel? 7Days legt het uit aan de hand van vier campagne-selfies.  "
seo:
  description: "De Britse verkiezingen in 4 selfies"
  title: "De Britse verkiezingen in 4 selfies"
---
Onze Britse buren gaan vandaag naar de stembus. Er zijn verkiezingen in het Verenigd Koninkrijk. Wie zijn eigenlijk de hoofdpersonen in deze politieke strijd? En wat staat er op het spel? 7Days legt het uit aan de hand van vier campagne-selfies.  

    <p>De afgelopen weken waren de topmannen en –vrouwen uit de Britse politiek druk campagne aan het voeren. Ze trokken het hele land door, van badplaats tot plattelandsdorp. Ze schudden handen met Jan en alleman. Verdedigden hun standpunten tijdens debatten. En maakten aan de lopende band <a href="https://original.sevendays.nl/raar/broek-zakt-af-voor-britse-politicus">selfies</a> met (potentiële) kiezers. Alles om miljoenen Britse stemgerechtigden klaar te stomen voor vandaag: verkiezingsdag.</p>
<p>Of in dit geval kun je beter zeggen: verkiezingendag. Er zijn 650 verkiezingen om precies te zijn. De Britten werken namelijk met een districtenstelsel. Het Verenigd Koninkrijk is verdeeld in 650 kiesdistricten. In ieder kiesdistrict gaat de parlementszetel naar degene met de meeste stemmen. Er zijn in het Britse Lagerhuis dus 650 zetels te verdelen. De verkiezingen van vandaag beloven spannend te worden, als we op de peilingen afgaan. Een nek-aan-nekrace tussen de huidige premier David Cameron met zijn Conservative Party en Ed Miliband met Labour. Wie zijn zij? En welke andere partijen spelen een rol in de Britse politiek?</p>
<p><div class="media media-element-container media-default"><div id="file-3207" class="file file-image file-image-jpeg">

        
  
  <div class="content">
    <img title="Cameron in Norton Sub Hamdon  Foto AFP" height="2576" width="3500" style="width: 850px; height: 626px;" class="media-element file-default" src="https://original.sevendays.nl/sites/default/files/Cameron%20in%20Norton%20Sub%20Hamdon%20AFP.jpg" alt="">  </div>

  
</div>
</div>
<p><strong>1. Conservative Party</strong><br><em>Partijleider:</em> David Cameron (foto midden), de Britse premier sinds 2010.<br>De Conservatives (zeg maar de Britse VVD) hebben met een streng rechts beleid de Britten door de economische crisis heen geholpen. Voor een nieuwe regeringsperiode beloven ze nieuwe banen, belastingverlagingen, strengere immigratiebeperkingen, een referendum over de EU.<br><em>Wist je dat…</em> Cameron graag naar de ruige punk van The Killers luistert? En dat hij verre familie is van Queen Elisabeth?</p>
<p><div class="media media-element-container media-default"><div id="file-3208" class="file file-image file-image-jpeg">

        
  
  <div class="content">
    <img title="Miliband in Bury  Foto AFP" height="1736" width="2604" style="width: 850px; height: 567px;" class="media-element file-default" src="https://original.sevendays.nl/sites/default/files/Miliband%20in%20Bury%20AFP.jpg" alt="">  </div>

  
</div>
</div>
<p><strong>2. Labour</strong><br><em>Partijleider: </em>Ed Miliband (links op de foto)<br>Vergelijkbaar met onze PvdA. Het sociaal-democratische Labour is voor een gelijke sociale behandeling. Goede gezondheidszorg, kinderopvang en pensioenen voor iedereen. Een eerlijke verdeling van de rijkdom. Labour zat de afgelopen vijf jaar in de oppositie. Nu is Red Ed vastbesloten premier te worden.<br><em>Wist je dat… </em>Ed Miliband in 2010 tegen zijn eigen broer David moest strijden om de titel van partijleider? David was de grote favoriet door zijn uitstraling en zijn ervaring als minister van Buitenlandse Zaken. Maar de wat sulliger Ed won door achter de schermen stiekem stemmen te werven bij de invloedrijke vakbonden. ‘Broedermoord’, schreven Britse media.</p>
<p><div class="media media-element-container media-default"><div id="file-3209" class="file file-image file-image-jpeg">

        
  
  <div class="content">
    <img title="Clegg in Manchester  Foto AFP" height="2603" width="4045" style="width: 850px; height: 547px;" class="media-element file-default" src="https://original.sevendays.nl/sites/default/files/Clegg%20in%20Manchester%20AFP.jpg" alt="">  </div>

  
</div>
</div>
<p><strong>3. Liberal Democrats</strong><br><em>Partijleider:</em> Nick Clegg (tweede van rechts)<br>De centrumpartij (een soort van D66) regeerde de afgelopen vijf jaar mee met de Conservatives. Belooft nu extra geld voor onderwijs en gezondheidszorg, maatregelen tegen klimaatverandering en voor natuurbescherming.<br><em>Wist je dat… </em>de Liberal Democrats ook wel liefkozend LibDems worden genoemd? En dat Clegg vloeiend Nederlands spreekt? Zijn moeder komt uit Nederland. Daarnaast spreekt hij nog vier talen.</p>
<p><div class="media media-element-container media-default"><div id="file-3210" class="file file-image file-image-jpeg">

        
  
  <div class="content">
    <img title="Farage in Aylesbury  Foto AFP" height="3360" width="5112" style="width: 850px; height: 559px;" class="media-element file-default" src="https://original.sevendays.nl/sites/default/files/Farage%20in%20Aylesbury%20AFP.jpg" alt="">  </div>

  
</div>
</div>
<p><strong>4. UKIP</strong><br><em>Partijleider:</em> Nigel Farage (met stropdas)<br>Vergelijkbaar met de Nederlandse PVV. De UK Independence Party wil twee dingen bereiken. Dat de Britten zich terugtrekken uit de Europese Unie (Brexit) en dat er per jaar maximaal 50.000 immigranten het land binnenkomen.<br><em>Wist je dat…</em> Farage vlak voor de verkiezingen van vijf jaar geleden een vliegongeluk kreeg? Hij zat in een vliegtuigje dat een reclamebanner voor UKIP door de lucht zou slepen. Het vliegtuigje stortte neer en Farage raakte lichtgewond.<br><br><strong>UPDATE: and the winner is... David Cameron en zijn Conservative Party, zo bleek vrijdagmorgen toen de meeste stemmen geteld waren. Helemaal 100% officieel is het nog niet, maar het lijkt erop dat de Conservative Party ongeveer 329 van de 650 zetels haalt. Dat is iets meer dan de helft, een <a href="http://www.nu.nl/buitenland/4045413/cameron-vrijwel-zeker-opnieuw-britse-premier.html">meerderheid</a> dus. Cameron hoeft dan niet met andere partijen te onderhandelen om een coalitie te vormen, zoals de VVD en PvdA in Nederland samenwerken. Als er in het Britse parlement gestemd moet worden op een wetsvoorstel, zal de mening van de Conservatives zo goed als altijd ook de uitslag worden.</strong></p>  
