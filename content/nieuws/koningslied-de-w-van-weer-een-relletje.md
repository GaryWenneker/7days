---
id: 7340687c83a346caa15f56cc5c801f51
type: nieuws
layout: post
title: "Koningslied: De W van 'Weer een relletje'"
permalink: /nieuws/koningslied-de-w-van-weer-een-relletje/
date: 2022-05-11T19:16:41.067Z
author: 7biA1WiYB
excerpt: "De rel die je wist dat zou komen is eindelijk hier. Het Koningslied, ooit bedoeld om Willem-Alexander te plezieren, heeft ons voornamelijk ellende gebracht. Nu weer. De NOS schreef vanmorgen dat De Wereld Draait Door geld zou hebben gekregen om het lied te promoten. Onzin, zo bleek al snel. Tja, daar sta je dan. Wij zetten zeven relletjes rondom het Koningslied op een rijtje.  "
seo:
  description: "Koningslied: De W van 'Weer een relletje'"
  title: "Koningslied: De W van 'Weer een relletje'"
---
De rel die je wist dat zou komen is eindelijk hier. Het Koningslied, ooit bedoeld om Willem-Alexander te plezieren, heeft ons voornamelijk ellende gebracht. Nu weer. De NOS schreef vanmorgen dat De Wereld Draait Door geld zou hebben gekregen om het lied te promoten. Onzin, zo bleek al snel. Tja, daar sta je dan. Wij zetten zeven relletjes rondom het Koningslied op een rijtje.  

    <p><em>12 maart 2013</em><br>De eerste klanken van het Koningslied galmen door de studio van De Wereld Draait Door. Componist John Ewbank is door het Nationaal Comité Inhuldiging gevraagd om een speciaal Koningslied te maken. Het is de bedoeling dat iedereen het lied op de avond van 30 april massaal meezingt ter ere van het nieuwe koningspaar. Bij De Wereld Draait Door laat Ewbank de melodie al horen. Dat komt veel mensen bekend voor. Meteen na de uitzending wordt Ewbank beschuldigd van plagiaat. De klanken zijn alles behalve origineel - het lijkt de themesong van <a href="https://www.youtube.com/watch?v=qdqFnnWMpy4">Shrek</a> wel.</p>
<p><div class="media media-element-container media-default"><div id="file-11336" class="file file-video file-video-youtube">

        <h2 class="element-invisible"><a href="/files/koningslied-john-ewbank-versus-matt-redman">koningslied John Ewbank versus Matt Redman</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="koningslied John Ewbank versus Matt Redman" src="https://www.youtube.com/embed/KQ5gt22VQX8?wmode=opaque&controls=" name="koningslied John Ewbank versus Matt Redman" frameborder="0" allowfullscreen="">Video van koningslied John Ewbank versus Matt Redman</iframe>
</div>
  </div>

  
</div>
</div>
<p><em>19 april 2013</em><br>Ondanks alle beschuldigingen zet Ewbank dapper door. Het nummer wordt door allerlei BN'ers ingezongen en gaat uiteindelijk in première op de Nederlandse radiostations. Half Nederland struikelt over de tekst - die zou vol <a href="https://www.youtube.com/watch?v=mOZJLw8JZag">fouten</a> zitten. Een compleet misbaksel en weinig koninklijk, zo luidt het oordeel. Er wordt zelfs een <a href="http://nos.nl/artikel/497496-online-petitie-tegen-koningslied.html">petitie</a> gestart om het Koningslied te boycotten.</p>
<p><em>21 april 2013</em><br>Arme Ewbank. Hij besluit zijn Koningslied terug te trekken, omdat hij alle beledigingen zat is. Maar ja, hoe doe je dat, een nummer terugtrekken dat overal al te horen is? Dat gaat dus niet. Het Nationaal Comité Inhuldiging weet Ewbank een dag later alweer over te halen om mee te doen. 'Vooruit', zegt Ewbank, terwijl hij wakker stamppot eet.</p>
<p><em>25 april 2013</em><br>Terwijl half Nederland nog oorpijn heeft, <a href="http://www.elsevier.nl/Cultuur--Televisie/nieuws/2013/4/Omstreden-Koningslied-kost-NPO-150000-euro-1240970W/">meldt</a> Elsevier dat het Koningslied de publieke omroep al 150.000 euro heeft gekost. 'Zo veel geld, voor zo veel ellende?' Ja. En het wordt nog erger.</p>
<p><div class="media media-element-container media-default"><div id="file-11335" class="file file-video file-video-youtube">

        <h2 class="element-invisible"><a href="/files/het-koningslied-live-vanuit-ahoy">&#039;Het Koningslied&#039; live vanuit Ahoy</a></h2>
    
  
  <div class="content">
    <div class="media-youtube-video media-element file-default media-youtube-2">
  <iframe class="media-youtube-player" width="640" height="390" title="&#039;Het Koningslied&#039; live vanuit Ahoy" src="https://www.youtube.com/embed/btGcojlD2_4?wmode=opaque&controls=" name="&#039;Het Koningslied&#039; live vanuit Ahoy" frameborder="0" allowfullscreen="">Video van &amp;#039;Het Koningslied&amp;#039; live vanuit Ahoy</iframe>
</div>
  </div>

  
</div>
</div>
<p><em>30 april 2013</em><br>De dag die je wist dat zou komen is eindelijk daar! Willem-Alexander is koning, hoera. Om half acht 's avonds wordt het Koningslied door heel Nederland gezongen. Nou ja, half Nederland. Oké, een kwart. In Ahoy zijn niet eens alle artiesten bij elkaar en op sommige plekken wordt het Koningslied überhaupt niet gedraaid. In Zwolle <a href="http://www.rtvoost.nl/nieuws/default.aspx?nid=163082">bijvoorbeeld</a>, waar ze het 'vergeten waren'. Missie Koningslied mislukt.</p>
<p><em>31 juli 2015</em><br>We dachten van het Koningslied af te zijn, maar nee: na twee jaar is het monster terug. Het lied blijkt namelijk véél duurder dan gedacht. Er is 400.000 euro uitgegeven voor de productie van het nummer, plus nog eens de 150.000 euro die de publieke omroep bijdroeg. Waar al dat geld heen is gegaan, <a href="http://www.elsevier.nl/Cultuur--Televisie/achtergrond/2015/7/Hogere-kosten-Koningslied-zijn-een-mysterie-2665095W/">weet niemand</a>. Misschien aan gehoorbeschermers?</p>
<p><em>10 september 2015</em><br>De NOS denkt iets ontdekt te hebben. Uit een document zou blijken dat De Wereld Draait Door en NPO Radio 2 betaald zouden zijn om het Koningslied te promoten. Ahaa, vandaar al die honderdduizenden euro's. Maar al snel blijkt dat de NOS het mis heeft. De Wereld Draait Door en NPO Radio 2 hebben geen cent gekregen voor de aandacht die ze aan het Koningslied hebben besteed. '<a href="http://nos.nl/artikel/2056871-npo-radio-2-en-dwdd-kregen-geen-geld-voor-koningslied.html">Oeps</a>', zegt de NOS. Zelfs twee jaar na dato maakt het Koningslied nog slachtoffers.</p>  
