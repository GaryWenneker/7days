---
id: d1134dbb00af4e7c8cc8fee8a43ff942
type: nieuws
layout: post
title: "Jongeren met een beperking moeten te vroeg van school"
permalink: /nieuws/jongeren-met-een-beperking-moeten-te-vroeg-van-school/
date: 2022-05-11T19:16:41.067Z
author: 7biA1WiYB
excerpt: "Steeds vaker worden jongeren met een beperking te vroeg van school gestuurd. Op hun zestiende of achttiende moeten ze van school, terwijl ze recht hebben op onderwijs tot hun twintigste. Dat blijkt uit een onderzoek van Reporter Radio.   "
seo:
  description: "Jongeren met een beperking moeten te vroeg van school"
  title: "Jongeren met een beperking moeten te vroeg van school"
---
Steeds vaker worden jongeren met een beperking te vroeg van school gestuurd. Op hun zestiende of achttiende moeten ze van school, terwijl ze recht hebben op onderwijs tot hun twintigste. Dat blijkt uit een onderzoek van Reporter Radio.   

    <p>Zeer moeilijk lerende jongeren, met bijvoorbeeld autisme of het syndroom van Down, hebben toestemming nodig om op het voortgezet speciaal onderwijs (VSO) te zitten. Op hun achttiende wordt opnieuw bekeken of ze een zogenaamde toelaatbaarheidsverklaring daarvoor krijgen. Dat wordt bepaald door een regionale groep van schoolbesturen, die steeds vaker besluit dat jongeren met een beperking die toelating niet krijgen. Terwijl de jongeren recht hebben op onderwijs tot hun twintigste.</p>
<h3>Dagbesteding</h3>
<p>De aanvragen worden steeds vaker afgewezen bij jongeren die niet verder gaan studeren of werken, maar naar dagbesteding gaan. Aan <em>Reporter Radio</em> lieten schoolbesturen weten dat doorleren voor hen dan geen toevoegde waarde meer heeft. Scholen voor het speciaal onderwijs geven juist aan dat leren wel belangrijk is voor hun ontwikkeling. Wel zeggen ze dat het steeds lastiger wordt om ze op school te houden.</p>
<h3>Ongelijke kansen</h3>
<p>Volgens de scholen voor speciaal onderwijs zijn de kansen voor jongeren met een beperking ongelijk. Elke regio van schoolbesturen beslist namelijk anders. Bij de ene regio mogen ze wel langer naar school en bij de andere niet. Geld speelt vaak ook een rol in de beslissingen zegt Wim Ludeke, voorzitter van het Landelijk Expertisecentrum Speciaal Onderwijs, tegen het <em><a href="https://www.nrc.nl/nieuws/2019/12/05/kwetsbare-jongeren-moeten-van-school-a3982890" target="_blank">NRC</a></em>. Het is duur om jongeren met een beperking op school te houden, terwijl ze daarna niet aan het werk zullen gaan.</p>  
