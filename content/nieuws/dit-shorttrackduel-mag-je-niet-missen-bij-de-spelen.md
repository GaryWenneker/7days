---
id: 9ef00e2c76254e58b24642ab965c4a19
type: nieuws
layout: post
title: "Dit shorttrackduel mag je niet missen bij de Spelen"
permalink: /nieuws/dit-shorttrackduel-mag-je-niet-missen-bij-de-spelen/
date: 2022-05-11T19:16:41.067Z
author: 7biA1WiYB
excerpt: "Wat kunnen we van de Nederlandse sporters verwachten op de Olympische Spelen in Pyeongchang? Aflevering 2: shorttrack.  "
seo:
  description: "Dit shorttrackduel mag je niet missen bij de Spelen"
  title: "Dit shorttrackduel mag je niet missen bij de Spelen"
---
Wat kunnen we van de Nederlandse sporters verwachten op de Olympische Spelen in Pyeongchang? Aflevering 2: shorttrack.  

    <p>Tot de start van het toernooi, op vrijdag 9 februari, kijken we elke dag vooruit met een jong talent. Fabienne (14) vertelt over shorttrack, een vorm van schaatsen waarbij niet de tijd, maar de snelheid en tactiek belangrijk zijn. Meerdere schaatsers rijden tegelijk op een kleine baan en proberen elkaar in te halen. Degene die als eerste over de finish komt, wint de wedstrijd.</p>
<h3>Wat kunnen we verwachten van onze schaatsers?</h3>
<p>‘De Nederlanders zijn goed, maar meer landen hebben goede shorttrackers. Korea en Canada bijvoorbeeld. En het leuke van de sport is: je weet het nooit. Er kan van alles gebeuren omdat het zo snel gaat, zoals een valpartij in de bocht. Bij shorttrack moet je ook een beetje geluk hebben.’</p>
<h3>Wie maakt er het meest kans op een olympische plak?</h3>
<p>‘Tien shorttrackers uit Nederland gaan naar de Winterpelen. Daarvan maken Sjinkie Knegt (zie foto bovenaan) en Suzanne Schulting een goede kans op een podiumplek. Ze zijn allebei goed in inhalen. En Jorien ter Mors kan ook een medaille winnen. Ik gok dat het team met vier plakken naar huis gaat.’</p>
<h3>Welke wedstrijd mogen we absoluut niet missen?</h3>
<p>‘De <em>relay</em>, dat is een onderdeel waar meerdere rijders van een land aan meedoen en samenwerken. Een soort estafette, ze rijden om de beurt en moeten elkaar steeds met een duw aflossen. Heel spectaculair omdat er veel te zien is. En als iemand hard duwt, kan dat veel opleveren.’</p>
<h3>En wanneer zien we jou bij de Spelen?</h3>
<p>‘Ik denk dat het over vier jaar nog te vroeg is, maar ik hoop op de Winterspelen in 2026. Dat is wel mijn doel. Ik heb twee keer per week shorttracktraining en ik train drie of vier keer per week op de langebaan. Ik vind het leuk om allebei te doen, eigenlijk net zoals Jorien ter Mors.’</p>
<p><div class="media media-element-container media-default"><div id="file-420947" class="file file-image file-image-png">

        
  
  <div class="content">
    <img alt="Fabienne Diniz" title="Fabienne Diniz" height="478" width="750" class="media-element file-default" data-delta="1" src="https://7dagen.netlify.app/sites/default/files/Fabienne7days.PNG">  </div>

  
</div>
</div><br><em>Fabienne in actie</em>  
