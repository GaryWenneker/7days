---
id: 2e028d77e4214e48bfd06fb26399cbb9
type: nieuws
layout: post
title: "Fossielenspeurders doen supervondst in Amerika"
permalink: /nieuws/fossielenspeurders-doen-supervondst-in-amerika/
date: 2022-05-11T19:16:41.067Z
author: 7biA1WiYB
excerpt: "In de Amerikaanse staat North Dakota is een bijzondere plek gevonden. Het ligt er vol fossielen van dieren en planten die miljoenen jaren geleden doodgingen na een enorme meteorietinslag.  "
seo:
  description: "Fossielenspeurders doen supervondst in Amerika"
  title: "Fossielenspeurders doen supervondst in Amerika"
---
In de Amerikaanse staat North Dakota is een bijzondere plek gevonden. Het ligt er vol fossielen van dieren en planten die miljoenen jaren geleden doodgingen na een enorme meteorietinslag.  

    <p>‘Waar het precies is? Da’s geheim’, zegt de Nederlander Jan Smit lachend. ‘We willen natuurlijk niet dat er iemand met die schatten vandoor gaat.’ De geoloog zat in het internationale team dat nu vijf jaar - ook in het geheim - de opgravingen doet. Deze week kwamen de eerste onthullingen.</p>
<h3>Reuzenmeteoriet</h3>
<p>‘Zo’n 66 miljoen jaar geleden ging het mis op aarde’, vertelt Smit. ‘Er stortte een reuzenmeteoriet neer op de Mexicaanse provincie Yucatán. Die zorgde voor een gigantische krater, een regen van kleinere stenen en een aardbeving die 900 keer sterker was dan de bevingen van nu. De hele wereld trilde en overal ontstonden grote tsunami’s. Ook in Dakota, 3000 kilometer verderop.’ In de periode daarna, waarin het klimaat van superheet naar ijskoud ging, is de helft van alle diersoorten uitgestorven. Waaronder alle dino’s.<br><div class="media media-element-container media-default"><div id="file-536774" class="file file-image file-image-jpeg">

        
  
  <div class="content">
    <img alt="Vissenfossiel van de vindplek  Foto AFP" title="Vissenfossiel van de vindplek  Foto AFP" height="2819" width="4500" class="media-element file-default" data-delta="1" src="https://7dagen.netlify.app/sites/default/files/ANP-71550382.jpg">  </div>

  
</div>
</div>
<h3>Babypterosauriërtjes</h3>
<p>Ook het leven in een rivier in Dakota werd in één keer overvallen door golven en stenen. Smit: ‘In de modder is alles goed bewaard gebleven. Een beetje zoals bij Pompeï. We hebben nu zo’n 10% opgegraven. Vissen met kraterstenen in hun kieuwen. Zoogdieren die verdronken zijn in hun holen in de oever. Eieren langs de rivier van de vliegende dino pterosauriër met de babypterosauriërtjes er nog in. En voetstappen van dino’s. Dus je ziet ze daar gewoon rondstappen en dan whoep, komt die vloedgolf eraan en is ’t gebeurd. In deze grote schatkamer ligt nog veel meer te wachten. Waar we op hopen? Een skelet van een dino dat nog helemaal heel is. Dat zou fan-tas-tisch zijn.’</p>  
