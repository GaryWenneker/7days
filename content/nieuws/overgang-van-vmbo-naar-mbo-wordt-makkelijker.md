---
id: e057a0f12417422c87ca596855805d2e
type: nieuws
layout: post
title: "Overgang van vmbo naar mbo wordt makkelijker"
permalink: /nieuws/overgang-van-vmbo-naar-mbo-wordt-makkelijker/
date: 2022-05-11T19:16:41.067Z
author: 7biA1WiYB
excerpt: "Goed nieuws voor vmbo-leerlingen! Het kabinet is bezig met een nieuw plan dat ervoor gaat zorgen dat de overstap van vmbo naar mbo soepeler wordt.  "
seo:
  description: "Overgang van vmbo naar mbo wordt makkelijker"
  title: "Overgang van vmbo naar mbo wordt makkelijker"
---
Goed nieuws voor vmbo-leerlingen! Het kabinet is bezig met een nieuw plan dat ervoor gaat zorgen dat de overstap van vmbo naar mbo soepeler wordt.  

    <p>De helft van de leerlingen in Nederland gaat naar het vmbo. Veel leerlingen willen daarna nog twee jaar het mbo doen, maar dat lukt niet iedereen. Bij de overgang vallen per jaar ongeveer 8.000 leerlingen uit, schrijft <a href="https://www.nrc.nl/nieuws/2019/01/17/onderwijsministers-willen-doorstroom-vmbo-mbo-verbeteren-a3650704" target="_blank"><em>NRC</em></a>.</p>
<h3>Vakmensen</h3>
<p>Onderwijsministers Arie Slob en<a href="https://www.rijksoverheid.nl/actueel/nieuws/2019/01/17/doorstroom-vmbo-mbo-wordt-verbeterd" target="_blank"> Ingrid van Engelshoven</a> vinden dat jammer: 'Een diploma op het mbo biedt uitstekende kansen op een mooie toekomst. Nederland zit te springen om vakmensen.' Ze willen daarom de wet aanpassen, zodat leerlingen makkelijker van het vmbo naar het mbo kunnen doorstromen. </p>
<h3>Doorlopend</h3>
<p>Scholen kunnen dan vanaf 2020 één opleiding aanbieden, waarbij vmbo en mbo deels in elkaar geschoven worden. De scholen bepalen samen met de leerlingen een doorlopende leerroute, waardoor ze geen dingen dubbel doen en datgene leren wat belangrijk is voor het mbo. Leerlingen zouden dan ook minder makkelijk verdwalen op een mbo-opleiding, die vaak veel groter is dan het vmbo.</p>
<p>Sinds 2008 experimenteren scholen al met een gecombineerd vmbo en mbo. Volgens de ministers zijn die proeven succesvol. </p>  
