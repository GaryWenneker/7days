---
id: 09cb358f1a0140079ea67c941af0e839
type: nieuws
layout: post
title: "Canadees Stroll (18) racet volgend jaar in Formule 1"
permalink: /nieuws/canadees-stroll-18-racet-volgend-jaar-in-formule-1/
date: 2022-05-11T19:16:41.067Z
author: 7biA1WiYB
excerpt: "Max Verstappen heeft er volgend jaar een jonge concurrent bij. De achttienjarige Lance Stroll maakt dan zijn debuut in de Formule 1. De Canadese coureur is een groot talent én een rijkeluiskindje.  "
seo:
  description: "Canadees Stroll (18) racet volgend jaar in Formule 1"
  title: "Canadees Stroll (18) racet volgend jaar in Formule 1"
---
Max Verstappen heeft er volgend jaar een jonge concurrent bij. De achttienjarige Lance Stroll maakt dan zijn debuut in de Formule 1. De Canadese coureur is een groot talent én een rijkeluiskindje.  

    <p>Het Canadese talent Stroll heeft zijn plekje in de auto van Williams verdiend met goede prestaties op de kartbaan en in de Europese Formule 3-klasse. Met name in de laatste competitie verpletterde hij de concurrentie. Hij won dit seizoen veertien van de dertig races, startte even vaak vanaf pole position én claimde de eindzege in het klassement.</p>
<h3>Rijke vader</h3>
<p>Stroll kan dus goed racen, maar er is ook kritiek. Hij is de zoon van de steenrijke mode-magnaat Lawrence Stroll. Daardoor zou de jonge Canadees meer in raceauto’s hebben kunnen rijden tijdens tests en trainingen, iets wat prijzig is voor coureurs. Een oneerlijk voordeel dus.</p>
<h3>Zelf verdiend</h3>
<p>Stroll moet van die kritiek weinig weten. ‘Ik kan niet ontkennen dat ik uit een rijke familie kom. Maar ik vind dat ik deze kans in de Formule 1 zelf verdiend heb, door kampioen te worden in iedere klasse waarin ik gereden heb’, <a href="http://www.gpupdate.net/nl/f1-nieuws/346490/stroll-blij-met-kans-mijn-prestaties-belangrijker-dan-geld/">zei hij donderdag tijdens de presentatie</a>.</p>
<h3>Geen record</h3>
<p>Zo jong als Max Verstappen tijdens zijn debuut – 17 jaar en 166 dagen - is Stroll niet, maar achttien jaar is nog steeds uitzonderlijk jong voor een Formule 1-coureur. Het record van jongste coureur ooit blijft dus wel in handen van de Nederland, ook omdat nieuwe coureurs volgens de regels ouder dan achttien moeten zijn.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
