---
id: 00f0e2acfafe4d33bdd4841f1a432da6
type: nieuws
layout: post
title: "Mannen met blogaspiratie, meld je!"
permalink: /nieuws/mannen-met-blogaspiratie-meld-je!/
date: 2022-05-11T19:16:41.067Z
author: 7biA1WiYB
excerpt: "Op onze laatste vacature voor nieuwe 7Days-bloggers van een half jaar geleden, kwamen vijftig proefblogs binnen. 45 stuks van meisjes, 5 stuks van jongens. Een schrijnend scheve verhouding.   "
seo:
  description: "Mannen met blogaspiratie, meld je!"
  title: "Mannen met blogaspiratie, meld je!"
---
Op onze laatste vacature voor nieuwe 7Days-bloggers van een half jaar geleden, kwamen vijftig proefblogs binnen. 45 stuks van meisjes, 5 stuks van jongens. Een schrijnend scheve verhouding.   

    <p>Inmiddels bloggen er twaalf scholieren voor Sevendays.nl. Vier van hen zijn mannen, acht vrouwen. Ik herhaal: scheef. Ik snap niet zo goed hoe dat komt. Dat er in Nederland minder mannelijke dan vrouwelijke schrijvers zijn, is bepaald niet het geval.</p>
<p>Sinds een week hangen alle jongeren die sinds januari op de Podium-pagina stonden aan een muur op de redactie. Veertien stuks inmiddels. Drie vrouwen, de rest mannen. Andersom scheef. Hoe zit dat? Zijn jongens gewoon minder van het schrijven dan meisjes? En zijn ze op andere vlakken - het oprichten van een bedrijf, films maken, sporten - dan juist weer ambitieuzer? Of lukt het ze gewoon makkelijker met hun kop boven het maaiveld uit te steken?</p>
<p>Feit blijft: we hebben meer mannelijke bloggers voor Sevendays.nl nodig. En dus, sorry meisjes met schrijftalent, deze oproep is even alleen aan <strong><em>heren </em></strong>gericht: ben jij een middelbare scholier met schrijfaspiraties, ben je niet vies van zelfspot en ook al niet bang om je mening te geven? Lees de blogs van onze <a href="https://7dagen.netlify.app/bloggers">huidige blogredactie</a> eens goed en schrijf een eigen stuk dat daar perfect tussen zou passen. Stuur dat vóór 24 april naar <a href="mailto:lotte.stegeman@sevendays.nl">lotte.stegeman@sevendays.nl</a> en zet je leeftijd en schoolniveau erbij. De meeste stukken van onze bloggers worden op Sevendays.nl gepubliceerd, maar soms komen ze ook in de krant. Je krijgt per blog betaald en we geven je uitgebreide feedback, zodat je jezelf blijft ontwikkelen.<br><br>P.S: ook voor juist vrouwelijke Podium-kandidaten weten jullie me te vinden! </p>  
