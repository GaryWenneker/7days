---
id: d19b40a2b1444e199d2bccdb7b876ea9
type: nieuws
layout: post
title: "Ophef over Duitse fietshelm-campagne met veel bloot"
permalink: /nieuws/ophef-over-duitse-fietshelm-campagne-met-veel-bloot/
date: 2022-05-11T19:16:41.067Z
author: 7biA1WiYB
excerpt: "Mannen en vrouwen in ondergoed… met fietshelm. In Duitsland is er een flinke discussie ontstaan over een nieuwe fietshelm-campagne van het ministerie van Vervoer. Veel mensen vinden het veel te te bloot voor een overheidscampagne.  "
seo:
  description: "Ophef over Duitse fietshelm-campagne met veel bloot"
  title: "Ophef over Duitse fietshelm-campagne met veel bloot"
---
Mannen en vrouwen in ondergoed… met fietshelm. In Duitsland is er een flinke discussie ontstaan over een nieuwe fietshelm-campagne van het ministerie van Vervoer. Veel mensen vinden het veel te te bloot voor een overheidscampagne.  

    <p>‘Het ziet er niet uit, maar het redt wel mijn leven’, staat er bij de halfnaakte foto’s geschreven. De Duitse overheid hoopt hiermee vooral jonge fietsers te overtuigen om een helm te dragen tijdens het fietsen. Dat zou namelijk veel ongelukken kunnen voorkomen denkt het ministerie. </p>
<h3>Gênant</h3>
<p>Maar niet iedereen is het eens met de manier waarop de boodschap gebracht wordt. Vrouwelijke leden van de regeringspartij SPD willen zelfs dat de campagne meteen wordt gestopt. Ze vinden het gênant dat de minister zijn beleid wil verkopen met halfnaakte modellen. SPD-minister Franziska Giffey postte op social media <a href="https://twitter.com/search?q=franziska%20Giffey&amp;src=typd&amp;lang=nl" target="_blank">een foto van zichzelf</a> met daarbij: ‘Normale kleding past ook prima bij een helm’.</p>
<h3>Jonge doelgroep</h3>
<p>Het ministerie heeft - ook via <a href="https://twitter.com/DVR_info" target="_blank">Twitter</a> - laten weten dat ze met deze campagne een jonge doelgroep willen bereiken. ‘Alle aandacht voor deze actie kan uiteindelijk levens redden’, schrijven ze. Aankomende dinsdag worden de posters door heel Duitsland verspreid.</p>
<h3>Werkt het ook?</h3>
<p>Bij <em>7Days </em>vroegen we ons af of deze campagne ook echt een jonge doelgroep aanspreekt. En wie kan daar beter antwoord op geven dan onze eigen lezersraad?</p>
<p><strong>Patricia (16):</strong> ‘Ik vind het een beetje abnormaal. Als je een ondergoedreclame hebt of iets dergelijks, dan is het normaal dat er halfnaakte modellen op staan, maar met een fietshelmenreclame vind ik dit echt niet kunnen. Ik voel me er ook totaal niet door aangesproken.’</p>
<p><strong>Melanie (16):</strong> ‘Ik snap het idee van het Duitse ministerie. Het is ook niet zo, dat de modellen helemaal naakt zijn. Dat zou echt ongepast zijn, maar dit vind ik best kunnen. Het spreekt vast wel een jonge doelgroep aan, maar dat had ook op een andere manier gekund. Want hier wordt al snel lacherig over gedaan, juist in die doelgroep. Dat kan ervoor zorgen dat die mensen het juist niet gaan doen omdat het lijkt op die "rare" reclames.’</p>  
