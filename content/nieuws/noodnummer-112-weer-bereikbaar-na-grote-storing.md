---
id: f2dab42095e64b93bbee44f54212e2c9
type: nieuws
layout: post
title: "Noodnummer 112 weer bereikbaar na grote storing"
permalink: /nieuws/noodnummer-112-weer-bereikbaar-na-grote-storing/
date: 2022-05-11T19:16:41.067Z
author: 7biA1WiYB
excerpt: "Als je in een noodsituatie zit en de politie, brandweer of ambulance wil bellen, doe je dat via 112. Vanwege een grote storing lukte dat maandag niet.  "
seo:
  description: "Noodnummer 112 weer bereikbaar na grote storing"
  title: "Noodnummer 112 weer bereikbaar na grote storing"
---
Als je in een noodsituatie zit en de politie, brandweer of ambulance wil bellen, doe je dat via 112. Vanwege een grote storing lukte dat maandag niet.  

    <p>Het noodnummer was een paar uur niet bereikbaar door een landelijke storing bij telefoon- en internetbedrijf KPN. Ook het nummer dat mensen kunnen bellen als er geen nood is, 0900-8844, deed het niet. Wat de reden van de grote storing is, moet nog worden onderzocht. Ook is nog onduidelijk of de storing voor grote problemen heeft gezorgd.</p>
<h3>Uitleg</h3>
<p>Veel mensen vragen zich af hoe het mogelijk is dat hét landelijke noodnummer, überhaupt onbereikbaar kan zijn. De directie van KPN moet dat vandaag bij minister Ferdinand Grapperhaus van Justitie en Veiligheid komen uitleggen. Hij wil er zeker van zijn dat niet weer misgaat. Ook wordt de grote storing vanmiddag besproken tijdens het vragenuurtje in de Tweede Kamer.</p>
<h3>Tiplijn</h3>
<p>In de paar uur dat het noodnummer niet werkte, kregen mensen in verschillende gemeenten een NL-Alert met een alternatief telefoonnummer. In sommige gevallen werd de melding opnieuw gestuurd met nieuwe informatie. Ook daar gingen dingen mis. Het ministerie van Justititie en Veiligheid verstuurde per ongeluk het 06-nummer van de tiplijn van <em>De Telegraaf </em>als WhatsApp-nummer van de politie. En op de website crisis.nl, een informatiepunt voor noodsituaties en rampen, stond geen actuele informatie. Zodra er meer bekend is, zal de minister ook hierover uitleg geven.</p>
<h3>Straat op</h3>
<p>In paar uur dat de nummers niet werkten, ondernam de politie actie. Agenten die op dat moment aan het werk waren, werden de woonwijken ingestuurd. Zo waren ze dichtbij de mensen. Als er iemand hulp nodig had, konden mensen hen aanspreken. De agenten hadden portofoons bij zich waarmee ze alsnog hulp konden oproepen. </p>
<h3>2012</h3>
<p>De laatste landelijke storing van het noodnummer 112 was in 2012. Dat jaar waren er meerdere storingen, met in juni de grootste waardoor het nummer zes uur lang niet bereikbaar was. Twee mensen overleden toen na een hartaanval op het moment dat 112 tijdelijk niet bereikbaar was.</p>  
