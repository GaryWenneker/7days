---
id: 1147dd8ff54a49f088f864e10bc42ba3
type: nieuws
layout: post
title: "Een fusie tussen PvdA en GroenLinks, kan dat zomaar?"
permalink: /nieuws/een-fusie-tussen-pvda-en-groenlinks-kan-dat-zomaar/
date: 2022-05-11T19:16:41.067Z
author: 7biA1WiYB
excerpt: "Een opmerkelijke brief vanochtend in de Volkskrant: als het aan voormalig PvdA-minister Ronald Plasterk ligt, gaat zijn partij op in GroenLinks. Hoe groot is de kans dat dit écht gaan gebeuren, en kan dit zomaar?  "
seo:
  description: "Een fusie tussen PvdA en GroenLinks, kan dat zomaar?"
  title: "Een fusie tussen PvdA en GroenLinks, kan dat zomaar?"
---
Een opmerkelijke brief vanochtend in de Volkskrant: als het aan voormalig PvdA-minister Ronald Plasterk ligt, gaat zijn partij op in GroenLinks. Hoe groot is de kans dat dit écht gaan gebeuren, en kan dit zomaar?  

    <p>De verkiezingsuitslag was een harde klap voor de Partij van de Arbeid (PvdA). De partij verloor 29 zetels en kwam op slechts 9 zetels uit - een historisch dieptepunt. Lijsttrekker Lodewijk Asscher was bedroefd en zei dat de partij 'z'n wonden moest gaan likken'.</p>
<h3>'Grote, linkse partij'</h3>
<p>Maar als het aan Ronald Plasterk ligt, die de afgelopen vier jaar minister van Binnenlandse Zaken was, trekken zijn partijgenoten nu de stekker uit de PvdA. 'Tijd om te fuseren met GroenLinks', schrijft hij in een open brief. De negen Kamerleden kunnen zich achter GroenLinks-leider Jesse Klaver scharen, om zo 'een grote, linkse partij' te vormen.</p>
<p><div class="media media-element-container media-default"><div id="file-416341" class="file file-image file-image-png">

        
  
  <div class="content">
    <img alt="PvdA en Groenlinks: een fusie?" title="Beeld: 7Days" height="428" width="2080" class="media-element file-default" data-delta="1" src="https://original.sevendays.nl/sites/default/files/groenlinks%20en%20pvda.png">  </div>

  
</div>
</div>
<h3>23 zetels</h3>
<p>Wanneer de PvdA opgaat in GroenLinks krijgen ze 23 zetels in de Tweede Kamer. Daarmee zouden ze, na de VVD, de grootste partij zijn. Niet alleen Ronald Plasterk ziet het idee zitten, ook voormalig PvdA-leiders Wouter Bos, Job Cohen en Diederik Samsom hebben ooit aangegeven liever één grote linkse partij te hebben. Samen sta je sterker, is het idee - en beide partijen denken over veel zaken vaak hetzelfde. Driekwart van de PvdA-kiezers zou zo'n samensmelting ook wel zien zitten, <a href="http://opiniepanel.eenvandaag.nl/uitslagen/69989/driekwart_pvda_stemmers_wil_fusie_met_groenlinks" target="_blank">bleek </a>uit een peiling vorig jaar.</p>
<h3>'Slecht idee'</h3>
<p>De huidige PvdA-voorman Lodewijk Asscher vindt het idee van zijn partijgenoot Plasterk maar niets. 'Samenwerking met links is belangrijk, maar de PvdA zal de PvdA-kiezers vanuit eigen kracht vertegenwoordigen', twitterde hij. Ook Jesse Klaver van GroenLinks reageerde niet per se enthousiast: hij zegt dat de PvdA het vooral zelf even uit moet zoeken.</p>
<p><div class="media media-element-container media-default"><div id="file-416342" class="file file-image file-image-jpeg">

        
  
  <div class="content">
    <img alt="Jesse Klaver" title="Beeld: ANP" height="776" width="1232" class="media-element file-default" data-delta="1" src="https://original.sevendays.nl/sites/default/files/ANP-50294032.jpg">  </div>

  
</div>
</div>
<h3>Fusiepartijen</h3>
<p>Het klinkt als een radicaal plan: je eigen partij opheffen en je aansluiten bij een andere partij. Maar in het verleden is dit al heel vaak gebeurd. Sterker nog: de meeste partijen die nu in de Tweede Kamer zitten, zijn eigenlijk 'fusiepartijen'. </p>
<p>Zo ís de PvdA al een fusiepartij. In 1946 besloten drie linkse partijen samen te gaan onder een nieuwe naam. Sommige leden vonden dit niets en sloten zich aan bij andere partijen, waaronder de VVD, dat óók een fusiepartij is. Net als GroenLinks: die partij ontstond in 1990, toen vier kleine linkse partijen samengingen. Andere partijen, zoals de PVV, zijn ontstaan als afsplitsing. Van alle grote partijen is alleen D66 geen fusiepartij: die doet het sinds 1966 op eigen kracht.</p>
<h3>In de toekomst</h3>
<p>De voorwaarde voor zo'n fusie: een meerderheid moet er wel zin in hebben. Op dit moment lijkt dat binnen de PvdA niet het geval. Maar in de toekomst zal het idee nog vaak geopperd worden. Wie weet dat straks ook de naam 'Partij van de Arbeid' verleden tijd is.</p>
<p><em>Altijd op de hoogte blijven van tips die voor jongeren interessant zijn? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
