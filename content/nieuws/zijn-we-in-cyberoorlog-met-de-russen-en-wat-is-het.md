---
id: 1f358486403e4c52be0781cfe2c851a9
type: nieuws
layout: post
title: "Zijn we in cyberoorlog met de Russen, en wat is het?"
permalink: /nieuws/zijn-we-in-cyberoorlog-met-de-russen-en-wat-is-het/
date: 2022-05-11T19:16:41.067Z
author: 7biA1WiYB
excerpt: "Zijn we in cyberoorlog met de Russen? ‘Ja, dat is het wel’, zei onze defensieminister Ank Bijleveld in WNL op Zondag. Later zei ze dat dit zeker geen oorlogsverklaring aan Rusland is, maar dat ze wil waarschuwen voor een nieuwe manier van oorlogsvoeren. In cyberspace, door spionerende hackers. Wat was de aanleiding voor deze uitspraak? Wat is cyberspionage precies? Plus een paar recente voorbeelden van landen die er actief in zijn.  "
seo:
  description: "Zijn we in cyberoorlog met de Russen, en wat is het?"
  title: "Zijn we in cyberoorlog met de Russen, en wat is het?"
---
Zijn we in cyberoorlog met de Russen? ‘Ja, dat is het wel’, zei onze defensieminister Ank Bijleveld in WNL op Zondag. Later zei ze dat dit zeker geen oorlogsverklaring aan Rusland is, maar dat ze wil waarschuwen voor een nieuwe manier van oorlogsvoeren. In cyberspace, door spionerende hackers. Wat was de aanleiding voor deze uitspraak? Wat is cyberspionage precies? Plus een paar recente voorbeelden van landen die er actief in zijn.  

    <p>De minister zei wat ze zei in commentaar op nieuws dat zij zelf begin deze maand onthulde. Dat van de <a href="https://7dagen.netlify.app/nieuws-tech/drie-vragen-over-de-russische-hackpoging">vier Russische spionnen</a> die in april werden betrapt toen zij met een huurauto vol apparatuur probeerden het wifi-netwerk van de <a href="https://7dagen.netlify.app/nieuws/nobelprijs-voor-gifgasopruimers-0">OPCW</a> te hacken. Een heterdaadje. De Organisatie voor het Verbod op Chemische Wapens in Den Haag was op dat moment bezig met een onderzoek naar de vergiftiging van de <a href="https://7dagen.netlify.app/nieuws/russische-ex-spion-vergiftigd">Russische spion Skripal</a> en zijn dochter in het Britse Salisbury. En naar een <a href="https://7dagen.netlify.app/nieuws/vragen-over-gifgasaanval-syrie">gifgasaanval in Syrië</a>, waar Rusland mogelijk bij betrokken was. Hoewel er veel <em>leads</em> zijn die van de hackspionnen leiden naar de Russische geheime dienst GROe, ontkent de Russische overheid achter de hackpoging van de vier mannen te zitten.<br><div class="media media-element-container media-default"><div id="file-534976" class="file file-image file-image-jpeg">

        
  
  <div class="content">
    <img alt="De achterbak van de huurauto in Den Haag  Foto AFP" title="De achterbak van de huurauto in Den Haag  Foto AFP" height="1856" width="2500" class="media-element file-default" data-delta="1" src="https://7dagen.netlify.app/sites/default/files/ANP-62691723.jpg">  </div>

  
</div>
</div>
<h3><strong>Voorbereiden</strong></h3>
<p>Onze defensieminister Bijleveld zei zondag dat de hackpoging aantoont dat oorlogsvoering aan het veranderen is. De digitale wereld als slagveld. ‘Dat is gevaarlijk. Daar moet je niet naïef in zijn. Daar moet je je op voorbereiden. En dat doen we’, zei ze. Zo investeert ons kabinet extra geld om de inlichtingendiensten beter te wapenen tegen buitenlandse hacks. En er zijn speciale Nederlandse cybercommando’s die de overheidssystemen beschermen en die sinds deze zomer meer bevoegdheden hebben gekregen. Wat die inhouden? Ja, dat is geheim natuurlijk.</p>
<h3><strong>Recente hackspionage</strong></h3>
<p>De Russen dus, in april in Den Haag. Een ander bekend voorbeeld is de <a href="https://7dagen.netlify.app/nieuws/alles-over-de-gehackte-amerikaanse-verkiezingen">Russische beïnvloeding van de Amerikaanse verkiezingen</a> van 2016. Hackers probeerden in te breken in computers van de Democratische Partij, op zoek naar informatie die Hillary Clinton zou kunnen schaden. En het beruchte Russische trollenleger maakte duizenden <a href="https://7dagen.netlify.app/nieuws/het-zuckerberg-verhoor-zeven-opvallende-momenten">nepaccounts</a> per dag aan om zoveel mogelijk positieve berichten over Donald Trump te verspreiden. Een ander land dat regelmatig in het nieuws is met cyberspionage is China. Zo beschuldigden de Amerikanen in 2014 vijf Chinese overheidsmedewerkers van het online stelen van geheimen van zes Amerikaanse bedrijven.<br><br><div class="media media-element-container media-default"><div id="file-534982" class="file file-image file-image-png">

        
  
  <div class="content">
    <img alt="Illustratie Pixabay" title="Illustratie Pixabay" height="1247" width="1920" class="media-element file-default" data-delta="2" src="https://7dagen.netlify.app/sites/default/files/binary-2170633_1920_0.png">  </div>

  
</div>
</div>
<h3><strong>Wat is een cyberoorlog?</strong></h3>
<p>Hackers vallen, vaak in opdracht van een overheid, andere landen aan door computers en netwerken binnen te dringen. Het doel is meestal geheime gegevens stelen en de politiek in een land te beïnvloeden en twijfel te zaaien door foutieve informatie te verspreiden. Daarom ook wel: informatieoorlog.</p>  
