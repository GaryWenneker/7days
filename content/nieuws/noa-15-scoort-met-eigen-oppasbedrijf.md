---
id: 2b60671d829c4addb3833d6306996c85
type: nieuws
layout: post
title: "Noa (15) scoort met eigen oppasbedrijf"
permalink: /nieuws/noa-15-scoort-met-eigen-oppasbedrijf/
date: 2022-05-11T19:16:41.067Z
author: 7biA1WiYB
excerpt: "Veel jongeren van vijftien hebben een oppasadres als bijbaantje. Noa Mintz (15) uit New York heeft niet één adres, maar 190! Ze runt een eigen oppasbedrijf en verdient daarmee zo’n 330.000 euro per jaar.  "
seo:
  description: "Noa (15) scoort met eigen oppasbedrijf"
  title: "Noa (15) scoort met eigen oppasbedrijf"
---
Veel jongeren van vijftien hebben een oppasadres als bijbaantje. Noa Mintz (15) uit New York heeft niet één adres, maar 190! Ze runt een eigen oppasbedrijf en verdient daarmee zo’n 330.000 euro per jaar.  

    <p>Noa startte haar bedrijf <em><a href="http://www.nanniesbynoa.com/" target="_blank">Nannies by Noa</a></em> in de zomer van 2012. Het idee voor een eigen babysitcentrale ontstond toen ze niet tevreden was met haar eigen oppas. Ze ging op zoek naar een betere nanny. Niet alleen voor haar eigen broertje en zusjes, maar ook voor vrienden van haar ouders. ‘Ik vond het leuk om een gezin en hun behoeften beter te leren kennen, en daar een babysitter bij te vinden’, vertelt ze in een interview met <em><a href="http://money.cnn.com/2015/02/06/smallbusiness/nannies-by-noa/index.html" target="_blank">CNN Money</a></em>.<br><br><strong>Strenge selectie</strong><br>Iedereen die voor <em>Nannies by Noa</em> wil werken wordt aan een strenge selectie onderworpen. Tot afgelopen zomer deed Noa de sollicitatiegesprekken zelf. Maar ze kreeg het te druk met school en droeg haar werk in augustus over aan een directeur. Dat betekent niet dat ze zelf niets meer doet. ‘We hebben elke dag contact’, vertelt haar opvolger Allison Johnson (26) aan <a href="http://nypost.com/2015/02/19/meet-the-15-year-old-babysitting-boss-poised-to-make-millions/" target="_blank"><i>New York Post</i></a>.<br><br><strong>330.000 euro?</strong><br>Naast een directeur heeft Noa 25 fulltime nanny’s en vijftig babysitters in dienst. Van elke oppas die aan de slag gaat, houdt ze vijftien procent van het eerste jaarsalaris in. Dat komt volgens New York Post neer op een omzet van 330.000 euro. Noa zelf wil er niets over kwijt. Ze vertelt de site wel dat ze er zelf geen salaris aan overhoudt, maar dat in de toekomst misschien wel wil doen. Nu investeert ze alle inkomsten nog terug in het bedrijf.</p>  
