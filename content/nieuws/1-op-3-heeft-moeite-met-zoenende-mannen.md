---
id: b060442181fb495f8355658c7465eb86
type: nieuws
layout: post
title: "1 op 3 heeft moeite met zoenende mannen"
permalink: /nieuws/1-op-3-heeft-moeite-met-zoenende-mannen/
date: 2022-05-11T19:16:41.067Z
author: 7biA1WiYB
excerpt: "Wat vind jij van deze foto van twee zoenende jongens? Eén op de drie Nederlanders zou er grote moeite mee hebben, blijkt uit een nieuw rapport. Daarin staat zowel goed als slecht nieuws over de acceptatie van homoseksualiteit in Nederland.  "
seo:
  description: "1 op 3 heeft moeite met zoenende mannen"
  title: "1 op 3 heeft moeite met zoenende mannen"
---
Wat vind jij van deze foto van twee zoenende jongens? Eén op de drie Nederlanders zou er grote moeite mee hebben, blijkt uit een nieuw rapport. Daarin staat zowel goed als slecht nieuws over de acceptatie van homoseksualiteit in Nederland.  

    <p><strong>Het goede nieuws</strong><br>Steeds minder mensen staan negatief tegenover homoseksualiteit. In 2006 was nog 15% van de Nederlanders negatief over homo- en biseksualiteit, nu is dat nog 'slechts' 7%. Dat blijkt uit een groot onderzoek van het <a href="https://www.scp.nl/Nieuws/Bevolkingsopvattingen_steeds_positiever_maar_LHB_s_wel_meer_problemen" target="_blank">Sociaal en Cultureel Planbureau (SCP)</a>. Ook transgenders worden steeds vaker geaccepteerd: tegenwoordig denkt nog 10% van de Nederlanders hier negatief over.</p>
<p>Het zijn vooral jongeren en vrouwen die een <em>open mind </em>hebben. Gelovige mensen hebben wat vaker moeite met homoseksualiteit, zo'n 28%, al is dat percentage de laatste jaren wel gedaald.</p>
<p>In heel de wereld zijn maar weinig landen waar mensen zo positief denken over <a href="https://7dagen.netlify.app/lifestyle/het-grote-paarse-vrijdag-woordenboek" target="_blank">LHBT'ers</a>. Nederland staat aan de top, samen met Zweden en Denemarken. </p>
<p><div class="media media-element-container media-default"><div id="file-18601" class="file file-image file-image-jpeg">

        
  
  <div class="content">
    <img title="Beeld: AFP" height="500" width="850" class="media-element file-default" src="https://7dagen.netlify.app/sites/default/files/ANP-33704103_0.jpg" alt="">  </div>

  
</div>
</div>
<p><strong>Het slechte nieuws</strong><br>Oké, Nederland mag dan wel nummer 1 van de wereld zijn, toch is het laagje tolerantie dun. Dat blijkt vooral als homoseksualiteit zichtbaar wordt. Zo wil 32% van de Nederlanders geen zoenende mannen zien en 23% geen zoenende vrouwen. Ter vergelijking: slechts 12% krijgt de kriebels als ze een 'heterokus' op straat zien.</p>
<p>In het openbaar voelen homo's zich ook vaker onveilig dan hetero's. Ze worden vaker uitgescholden of nog erger: in elkaar geslagen. Dat geldt niet alleen voor volwassenen. Twee op de vijf homojongeren heeft al minstens één keer negatieve opmerkingen gekregen over zijn of haar geaardheid.</p>
<p>Zo blijkt maar: zelfs in Nederland, als koploper van de wereld, moet nog veel gebeuren. Want homoseksualiteit <em>zeggen </em>te accepteren, is heel wat anders dan het ook echt doen.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://www.kidsweek.nl/abonneren/abonnementen/ae/artikel2/">proefabonnement </a>op de krant! </em></p>  
