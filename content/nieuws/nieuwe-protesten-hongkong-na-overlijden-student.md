---
id: ce8081bef14b48cdb6306d525a083556
type: nieuws
layout: post
title: "Nieuwe protesten Hongkong na overlijden student"
permalink: /nieuws/nieuwe-protesten-hongkong-na-overlijden-student/
date: 2022-05-11T19:16:41.067Z
author: 7biA1WiYB
excerpt: "Na vijf maanden van protesten in Hongkong leek het haast onvermijdelijk. De demonstraties hebben een slachtoffer geëist. Vandaag overleed een student, die afgelopen weekend in een parkeergarage een verdieping naar beneden viel tijdens een demonstratie. Honderden mensen zijn nu weer de straat opgegaan.  "
seo:
  description: "Nieuwe protesten Hongkong na overlijden student"
  title: "Nieuwe protesten Hongkong na overlijden student"
---
Na vijf maanden van protesten in Hongkong leek het haast onvermijdelijk. De demonstraties hebben een slachtoffer geëist. Vandaag overleed een student, die afgelopen weekend in een parkeergarage een verdieping naar beneden viel tijdens een demonstratie. Honderden mensen zijn nu weer de straat opgegaan.  

    <p>Het overlijden van Chow Tsz-lok, een 22-jarige informatica-student aan de wetenschaps- en technologie-universiteit van Hongkong, is ingeslagen als een bom. Hij is de eerste student die als gevolg van de demonstraties is overleden. Het is niet duidelijk hoe hij precies van het parkeergebouw was gevallen. Misschien was hij op de vlucht voor de politie, maar dat is niet zeker. Wat wel vaststaat is dat de politie, niet ver van de bewuste parkeergarage, traangas had gebruikt tegen demonstranten die dingen van het gebouw gooiden.</p>
<h3>China</h3>
<p>Op 9 juni dit jaar <a href="https://7dagen.netlify.app/nieuws/waarom-de-woede-hongkong-zo-groot" target="_blank">begonnen de protesten in Hongkong</a>, toen nog gericht tegen een omstreden wet die inmiddels is ingetrokken. De actievoerders willen nu de steeds meer toenemende invloed van China op hun stadsstaat en op de regio stoppen. In eerste instantie waren de demonstraties vreedzaam, maar al snel werd de sfeer grimmiger. De politie is demonstranten al meerdere keren te lijf gegaan met traangas en rubberen kogels. Andersom gebruiken de demonstranten ook geweld: ze gebruiken brandbommen en vernielen dingen als bushokjes.</p>
<h3>Nieuwe protesten</h3>
<p>De dood van Chow heeft in Hongkong nieuwe protesten uitgelokt. Honderden demonstranten gingen vandaag de straat op om Chow te herdenken en om te demonstreren. De verwachting is dat hierdoor de spanningen nog meer zullen oplaaien.</p>  
