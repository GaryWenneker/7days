---
id: 25e87d67e6034fadbd686a6c90a68c6c
type: nieuws
layout: post
title: "Wachtwoorden gestolen: hoe veilig zijn die van jou?"
permalink: /nieuws/wachtwoorden-gestolen-hoe-veilig-zijn-die-van-jou/
date: 2022-05-11T19:16:41.067Z
author: 7biA1WiYB
excerpt: "De FBI haalde deze week de site WeLeakInfo offline, waar miljarden gestolen inlognamen en wachtwoorden werden verkocht. Een Nederlander wordt verdacht van het verspreiden van de gegevens. Hoe veilig zijn jouw wachtwoorden?  "
seo:
  description: "Wachtwoorden gestolen: hoe veilig zijn die van jou?"
  title: "Wachtwoorden gestolen: hoe veilig zijn die van jou?"
---
De FBI haalde deze week de site WeLeakInfo offline, waar miljarden gestolen inlognamen en wachtwoorden werden verkocht. Een Nederlander wordt verdacht van het verspreiden van de gegevens. Hoe veilig zijn jouw wachtwoorden?  

    <p>De politie heeft een 22-jarige Nederlander opgepakt omdat hij ervan wordt verdacht 12 miljard gestolen gegevens te hebben aangeboden. Hij zou op de site <em>WeLeakInfo</em> gestolen inlognamen, wachtwoorden, telefoonnummers en e-mailadressen hebben verspreid. Op de site konden gebruikers na betaling vanaf 2 dollar toegang krijgen tot al die gestolen gegevens. Er is ook een 22-jarige man uit Noord-Ierland opgepakt. De site is inmiddels offline gehaald door de FBI. </p>
<h3>EenVeiligWachtwoordMaakJeZo</h3>
<p>Heb jij '123456' of 'password' als wachtwoord? Dan is het misschien tijd voor een nieuwe. Hier wat tips voor een ijzersterk wachtwoord.</p>
<p><strong>1. Wees lekkerlangvanstofdatmaaktradenmoeilijker:</strong> Hoe langer je wachtwoord, hoe moeilijker het te achterhalen is.<br><strong>2. Gebru1k#versch1llendeKarakters!:</strong> Combineer hoofd- en kleine letters en hussel flink met cijfers, symbolen en leestekens.<br><strong>3. Maar helaas, in dit W@chtw00rd trappen ze niet…:</strong> Denk niet dat je hackers en cybertuig te slim af bent door d@t s00rt vondsten. Deze trucjes liggen zó voor de hand dat elke computerboef er zo doorheen prikt.<br><strong>4. Niet doen, (Voornaam)1311!:</strong> Het is niet heel slim om je geboortedatum en naam (of zelfs die van je hond) in je wachtwoord zetten. Inkoppertje voor hackers. Ook je lievelingssport of de naam van je vriend/vriendin schijnen makkelijk te achterhalen te zijn.<br><strong>5. Wisselen die hap:</strong> Wat makkelijk is voor jou, is ook makkelijk voor digischurken. Dus één wachtwoord voor álle sites waar je inlogt, is niet handig. Verzin voor elke instelling wat anders. En rouleer de boel.<br><strong>6. Niet opschrijven:</strong> Nu nog al die superslimme geheime codes onthouden. Gewoon even opschrijven in je telefoon? Of op een briefje naast de computer? Nee! Schrijf je wachtwoorden niet op en leg ze al helemáál niet op voor de hand liggende plekken.</p>  
