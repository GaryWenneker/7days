---
id: 10b861f1852e4acdb785313e28da7aac
type: nieuws
layout: post
title: "Daniël (13): 'Met mijn ijskar kan ik alle kanten op'"
permalink: /nieuws/daniël-13-met-mijn-ijskar-kan-ik-alle-kanten-op/
date: 2022-05-11T19:16:41.067Z
author: 7biA1WiYB
excerpt: "Paar uurtjes vrij én mooi weer? Reken maar dat Daniël uit het Zuid-Hollandse Puttershoek dan op z'n bakfiets springt. Daar peddelt hij de hele buurt mee rond om ijs te verkopen aan wie er maar zin in heeft.  "
seo:
  description: "Daniël (13): 'Met mijn ijskar kan ik alle kanten op'"
  title: "Daniël (13): 'Met mijn ijskar kan ik alle kanten op'"
---
Paar uurtjes vrij én mooi weer? Reken maar dat Daniël uit het Zuid-Hollandse Puttershoek dan op z'n bakfiets springt. Daar peddelt hij de hele buurt mee rond om ijs te verkopen aan wie er maar zin in heeft.  

    <p>Handig, zo’n ijszaak op wielen Daniël! ‘Ja en gelukkig zitten er goede versnellingen op. Dan is het niet zo heel zwaar. Het is trouwens Italiááns ijs’, benadrukt Daniël. ‘Italiaans róómijs’, preciseert hij verder. Waarom is dat belangrijk, dat het Italiaans is? ‘Dat is echt het allerlekkerst. Dat is gewoon zo. En ik wil natuurlijk goed ijs zodat mensen terugkomen voor nóg eentje.</p>
<h3>Beroepsgeheim</h3>
<h3>Mijn ijs is speciaal voor mij gemaakt, op een ambachtelijke manier en met echte uit Italië geïmporteerde ingrediënten. Ik heb van mijn spaargeld speciaal een diepvries gekocht en daar ligt nu een boel ijs in zodat ik een voorraad heb. Door wie het gemaakt is? Dat is beroepsgeheim. De hoorntjes zijn ook ambachtelijk. Van die knapperige wafelhoorntjes. Wie díe maakt? Geheim!’  <br><div class="media media-element-container media-default"><div id="file-537253" class="file file-image file-image-jpeg">

        
  
  <div class="content">
    <img alt="Daniël schept ijs  Foto Familie Mol" title="Daniël schept ijs  Foto Familie Mol" height="792" width="1195" class="media-element file-default" data-delta="1" src="https://original.sevendays.nl/sites/default/files/Daniel%20schept%20ijs%20Foto%20Familie%20Mol.jpg">  </div>

  
</div>
</div> <br>Vooral vanille</h3>
<p>Duidelijk zakelijk inzicht, die Daniël. ‘Heb ik van mijn vader’, denkt hij. ‘Hij heeft ook een eigen bedrijf, in souvenirs.’ Hoe kwam hij eigenlijk op het idee van de ijscokar? ‘Dat was een paar maanden geleden geloof ik. Toen zag ik op internet iets over een meisje dat ijs verkocht en ik dacht: Leuk! Dat kan ik ook doen. Ik houd erg van ijs. Vooral van vanille. Toen ben ik met mijn vader naar de Kamer van Koophandel geweest en heb ik <a href="http://www.danielcatering.nl/" target="_blank">Daniël Catering</a> opgericht en een bakfiets gekocht. Die is heel handig want je kunt er veel in vervoeren en er zit zo’n ouderwetse tingelbel op zodat mensen weten dat ik er ben. En je kunt er meer mee dan alleen ijs verkopen. Ik kan er bijvoorbeeld ook stroopwafels op bakken. Of zelfgemaakte erwtensoep mee rondbrengen. Dan kan ik zelfs in de winter dus lekkere dingen verkopen.’ Dat zeggen we. Zakelijk inzicht.</p>
<h3>De finish van de vierdaagse  </h3>
<p>Hoe komt je aan je klanten? ‘Ze bellen of mailen me. Ik heb een website waar alles op staat. Mensen kunnen me ook inhuren. Voor een bedrijfsfeest. Of op schoolfeesten. En ik verzin zelf van alles waar ik heen zou kunnen. Deze week is hier de Avondvierdaagse. Daar lopen een boel mensen in mee en daar zitten er vast tussen die zin hebben in een ijsje na zo’n eind wandelen. Ga ik mooi elke avond op een handige plek staan, bij de finish. Ik ga ook naar het eindexamengala van mijn zus. Ze gaan met z’n allen op een partyboot rondvaren en dan worden ze door alle ouders uitgezwaaid. Willen die daarna ook een ijsje? Dan kan dat! Ja, daar kan ik vast goede zaken doen.’</p>  
