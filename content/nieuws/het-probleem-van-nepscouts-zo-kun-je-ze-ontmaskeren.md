---
id: e15e853b864242bd9bb166565523c676
type: nieuws
layout: post
title: "Het probleem van nepscouts: zo kun je ze ontmaskeren"
permalink: /nieuws/het-probleem-van-nepscouts-zo-kun-je-ze-ontmaskeren/
date: 2022-05-11T19:16:41.067Z
author: 7biA1WiYB
excerpt: "Vooral veel jonge meisjes dromen van een modellencarrière en hopen ooit te worden ontdekt. Maar niet elke 'scout' kun je zomaar geloven. Hoe merk je of een scout echt is of niet?  "
seo:
  description: "Het probleem van nepscouts: zo kun je ze ontmaskeren"
  title: "Het probleem van nepscouts: zo kun je ze ontmaskeren"
---
Vooral veel jonge meisjes dromen van een modellencarrière en hopen ooit te worden ontdekt. Maar niet elke 'scout' kun je zomaar geloven. Hoe merk je of een scout echt is of niet?  

    <p>Pas op voor nepscouts, daar waarschuwde de <a href="https://www.facebook.com/politie.almelo/posts/1932342076810548" target="_blank">politie in Almelo</a> deze week voor. In die stad zijn meisjes via Facebook benaderd door iemand die doet alsof hij of zij bij een modellenbureau werkt. Volgens de politie biedt de nepscout betaald werk aan en vraagt om foto’s. ‘Er wordt aangegeven dat het niet erg is om foto's te sturen waarbij de onderbroek of bh zichtbaar zijn’, zo laat de politie weten.</p>
<h3>Echt of nep?</h3>
<p>Michael de Bree, scout bij Ulla Models in Amsterdam, kent het probleem. ‘Het gebeurt heel veel en over de hele wereld. Sommige misbruikers doen heel erg hun best en noemen allerlei merken. Ze zijn dan bijna niet te onderscheiden van echte scouts’, vertelt hij. Toch kun je soms wel merken of je met een misbruiker te maken hebt. 'Die vragen vaak meteen om foto.'</p>
<h3>Doe het niet!</h3>
<p>Dat is juist iets wat je NIET moet doen. 'Echte modellenbureaus vragen nooit zomaar om foto’s, dat gaat altijd in overleg. Ook met ouders. Stuur dus nooit foto’s op en zet ook nooit je webcam aan als een ‘scout’ daarom vraagt. Trouwens, zorg ook dat je iemand meeneemt als je voor de eerste keer naar een modellenbureau gaat.’ Nog een tip: geef nooit je telefoonnummer! ‘Als iemand van een modellenbureau je aanspreekt, vraag dan zijn of haar nummer. Zeg daarbij dat jouw ouders wel contact opnemen, alleen als je echt interesse hebt natuurlijk. Als de ‘scout’ dan moeilijk doet, weet je dat het geen echte scout is.’</p>
<h3>Waarschuwen</h3>
<p>Zelf heeft Michael ook wel eens last van een nepscout. 'Een man uit het noorden van het land deed zich voor als mij. Hij had er zelfs een speciaal visitekaartje voor gemaakt. De man stapte op jongens af en vroeg om foto’s. Hoe ik erachter kwam? Iemand belde naar het modellenbureau om te checken of het klopte wat de 'scout' had gezegd. Niet dus, want ik was die dag heel ergens anders. Ik werd zo kwaad!’, vertelt hij. 'Het is zo lastig. Je kunt niets tegen nepscouts doen. Het enige wat je kunt doen is waarschuwen!'</p>  
