---
id: 299233413b9e43c5b9e7a2b69554c0f1
type: nieuws
layout: post
title: "Akilah (15) tekent Google Doodle "
permalink: /nieuws/akilah-15-tekent-google-doodle-/
date: 2022-05-11T19:16:41.067Z
author: 7biA1WiYB
excerpt: "Tweedeklasser Akilah Johnson uit Washinton sprong drie gaten in de lucht. Zij won de Doodle 4 Google-wedstrijd. Haar tekening was maandag op de plek van het Google.com-logo te zien!  "
seo:
  description: "Akilah (15) tekent Google Doodle "
  title: "Akilah (15) tekent Google Doodle "
---
Tweedeklasser Akilah Johnson uit Washinton sprong drie gaten in de lucht. Zij won de Doodle 4 Google-wedstrijd. Haar tekening was maandag op de plek van het Google.com-logo te zien!  

    <p>Dat ze heeft gewonnen, is best wel knap. Er waren namelijk 53 regionale voorrondes en er deden in totaal zo'n 100.000 scholieren mee. Afgelopen maandag hoorde Akilah dat ze had gewonnen. 'Ik was zó blij, dat ik begon te huilen,' vertelt ze aan de <a href="https://www.washingtonpost.com/news/comic-riffs/wp/2016/03/21/d-c-student-wins-national-google-doodle-contest-with-art-that-invokes-black-lives-matter/">Washington Post</a>. Niet alleen werd haar tekening logo-voor-een-dag, ook kreeg ze een studiebeurs van $30.000 en doneerde Google $50.000 aan haar middelbare school. 'Ik vind die beurs natuurlijk fantastisch, maar ik vind het nóg leuker om met mijn doodle op de homepage te komen,' aldus Akilah. </p>
<p><strong>Verhaal</strong><br>Het tekenen was namelijk geen kwestie van een beetje spelen met kleurtjes en figuurtjes. Akilah heeft geprobeerd een verhaal te vertellen. 'Het is de bedoeling dat je mijn logo als het ware leest, van links naar rechts,' legt Akilah uit. 'Links is het heel vrolijk en kinderlijk. Rechts heb ik serieuze, maatschappelijke thema's geprobeerd te verbeelden.' Zo kun je bijvoorbeeld een protestmars met 'Black lives matter!' ontdekken. </p>
<p><div class="media media-element-container media-default"><div id="file-17180" class="file file-image file-image-jpeg">

        
  
  <div class="content">
    <img height="481" width="639" class="media-element file-default" src="https://original.sevendays.nl/sites/default/files/akilah.jpg" alt="">  </div>

  
</div>
</div>
<p><strong>Cultuur</strong><br>Akilah is Afro-Amerikaans en ze wilde graag die cultuur in haar tekening verbeelden. 'Mijn voorouders komen uit Afrika en hun geschiedenis bracht mij waar ik ben vandaag. Dat vind ik heel belangrijk, daarom wilde ik dat meenemen in mijn tekening.' </p>
<p>De zes belangrijkste onderdelen van haar tekening zijn, volgens Akilah, de Ankh (een hiëroglief dat staat voor leven), het Afrikaanse continent, het Oog van Horus (een hiëroglief dat staat voor gezondheid en bescherming), de vuist van een protesterende vrouw en de vlag van Washington, 'want ik ben een Washingtonse in mijn hart!'</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis nieuws-app</a> of neem een <a href="https://original.sevendays.nl/abonnement">proefabonnement</a> op de papieren 7Days!</em></p>  
