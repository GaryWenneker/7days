---
id: 726ba13e54c5407caa5724f24ef32793
type: nieuws
layout: post
title: "Steeds meer toeristen naar Nederland"
permalink: /nieuws/steeds-meer-toeristen-naar-nederland/
date: 2022-05-11T19:16:41.067Z
author: 7biA1WiYB
excerpt: "Een lange rij voor het Rijksmuseum, een buslading Chinezen bij de molens op Kinderdijk: Nederland heeft vorig jaar maar liefst 14 miljoen toeristen mogen ontvangen. En dat worden er dit jaar nóg meer!  "
seo:
  description: "Steeds meer toeristen naar Nederland"
  title: "Steeds meer toeristen naar Nederland"
---
Een lange rij voor het Rijksmuseum, een buslading Chinezen bij de molens op Kinderdijk: Nederland heeft vorig jaar maar liefst 14 miljoen toeristen mogen ontvangen. En dat worden er dit jaar nóg meer!  

    <p>Nederland wordt een steeds populairdere bestemming voor buitenlanders. De meeste bezoekers komen bij ons uit de buurt, Duitsers voorop. Het aantal Chinese toeristen groeit procentueel gezien het hardst: vorig jaar kwamen er 18% meer Chinezen naar Nederland dan in 2013.</p>
<strong>Land</strong>
<strong>Aantal toeristen</strong>
Duitsland
3,9 miljoen
Groot-Brittannië
1,9 miljoen
België
1,8 miljoen
Amerika
1 miljoen
China
250 duizend
<p><strong>Onderzoek</strong><br>Het aantal toeristen in ons land wordt gemeten door NBTC Holland Marketing. Zij houden bij hoeveel vakantiegangers ons land aandoen en waar ze vandaan komen. Zo komt tachtig procent van de toeristen uit Europa.</p>
<p>Ons land wordt bovendien steeds populairder. Zo kwamen er ruim tien jaar geleden, in 2004, 'slechts' 9 miljoen toeristen langs. Dat het aantal toeneemt komt volgens het onderzoeksbureau doordat onze buren (Duitsland, België) steeds vaker langskomen. En de economische groei van andere landen, zoals China, India en Brazilië, zorgt dat mensen uit die landen vaker een reisje plannen. </p>
<p><strong>Bestemming bereikt</strong><br>Het zal je niet verbazen: de meeste toeristen strijken neer in Amsterdam. Om daar bijvoorbeeld in de rij te kunnen staan voor het Van Gogh Museum of om een bezoekje te brengen aan de coffeeshops. Ook Den Haag, Rotterdam en Utrecht ontvangen veel buitenlandse gasten. Dat is natuurlijk goed voor de economie: in 2012 gaven toeristen samen 4,8 miljard euro uit.  </p>
<p><img src="http://admin.sevendays.nl/getimage.php?id=11280&amp;l=image&amp;w=0&amp;h=0&amp;t=scl"></p>
<p><strong>Toekomst</strong><br>NBTC Holland Marketing meet niet alleen hoeveel toeristen er in ons land zijn geweest, maar voorspelt ook hoeveel er gaan komen. In 2015 komen er naar schatting 14,5 miljoen toeristen. Vooral het aantal Chinese bezoekers zal verder groeien. Het onderzoeksbureau verwacht zelfs dat in 2025 15,8 miljoen mensen Nederland bezoekt. De rijen voor de musea in Amsterdam zullen dus nóg langer worden..</p>  
