---
id: 1a404ba2d69c4b4ca5501e14595c2755
type: nieuws
layout: post
title: "Serious Request heeft dit jaar geen Glazen Huis"
permalink: /nieuws/serious-request-heeft-dit-jaar-geen-glazen-huis/
date: 2022-05-11T19:16:41.067Z
author: 7biA1WiYB
excerpt: "Het was jarenlang net zo'n traditie als kerstmis zelf: het Glazen Huis van Serious Request . Dit jaar is alles anders. De inzamelingsactie van 3FM krijgt een nieuwe opzet, waarbij dj's zich niet meer laten opsluiten in het Glazen Huis. In plaats daarvan gaan ze zelf het land in om geld in te zamelen voor goede doelen.  "
seo:
  description: "Serious Request heeft dit jaar geen Glazen Huis"
  title: "Serious Request heeft dit jaar geen Glazen Huis"
---
Het was jarenlang net zo'n traditie als kerstmis zelf: het Glazen Huis van Serious Request . Dit jaar is alles anders. De inzamelingsactie van 3FM krijgt een nieuwe opzet, waarbij dj's zich niet meer laten opsluiten in het Glazen Huis. In plaats daarvan gaan ze zelf het land in om geld in te zamelen voor goede doelen.  

    <p>Dat betekent dat er een einde komt aan de jarenlange traditie waarbij drie dj's zich zes dagen lang laten opsluiten in een glazen huis dat elk jaar op een andere plek stond. Ze mochten in die tijd niet eten en draaiden 24 uur per dag verzoeknummers tegen betaling. Het ingezamelde geld ging naar een goed doel.</p>
<h3>Goed doel</h3>
<p>In de nieuwe opzet voor de vijftiende editie wandelen de dj's vanaf drie verschillende locatie langs acties voor verschillende goede doelen. Ze zullen dag en nacht radio- en onlinebijdragen maken. De dj's eindigen op kerstavond in TivoliVredenburg in Utrecht. Het publiek kan een eigen goed doel kiezen en daarbij kiezen uit: reanimeren in Nederland, bescherming tegen natuurgeweld en noodhulp bij oorlog en conflicten.</p>
<p>Vanuit hoofdkwartier TivoliVredenburg krijgen de dj's - wie dat zijn is nog niet bekend - verschillende opdrachten. Ze maken daar ook radiouitzendingen waarvoor je liedjes kunt aanvragen.</p>
<h3>Nieuwe generatie</h3>
<p>Volgens de zendermanager van 3FM wordt deze editie voor en door een andere 3FM-generatie gemaakt. In de nieuwe opzet gaat het erom dat je zelf kunt kiezen welk doel je belangrijk vindt. De zender hoopt zo meer publiek bij<em> Serious Request</em> te betrekken. </p>
<p>Tijdens de afgelopen veertien editie van <em>Serious Request</em> is in totaal 100 miljoen euro opgehaald. De <em><a href="https://nos.nl/artikel/2251858-serious-request-wordt-anders-glazen-huis-is-stukgeslagen.html" target="_blank">NOS</a> </em>schrijft dat de <a href="https://nl.wikipedia.org/wiki/3FM_Serious_Request" target="_blank">hoogte van de ingezamelde bedragen </a>de laatste jaren steeds lager werd. Ook kwam er kritiek op het programma, dat toe zou zijn aan vernieuwing en aan goede doelen dichter bij huis. Geruchten deden de ronde dat de actie aan zijn eind was gekomen, ook omdat er nog geen stad bekend was voor het Glazen Huis.</p>
<h3>Recordhouder</h3>
<p>Serious Request begon in 2004 in Utrecht met Giel Beelen, Wouter van der Goes en Claudia de Breij. Beelen werd recordhouder, want hij zat daarna nog acht keer in het Glazen Huis.</p>  
