---
id: b0f45a782fec4a9894394dca86fe042a
type: nieuws
layout: post
title: "'Zeg nee tegen de klik-chip!'"
permalink: /nieuws/zeg-nee-tegen-de-klik-chip!/
date: 2022-05-11T19:16:41.067Z
author: 7biA1WiYB
excerpt: "Dikke kans dat je het er deze week op school of thuis al wel over gehad hebt: de tandsensor. Wil jij ‘m wel of wil jij ‘m niet? Veel ouders en tandartsen zijn blij met die nanochip die heel nauwkeurig de suikergraad in de mond meet. Maar sommige jongeren zijn juist boos en voeren actie tegen de ‘klik-chip’  "
seo:
  description: "'Zeg nee tegen de klik-chip!'"
  title: "'Zeg nee tegen de klik-chip!'"
---
Dikke kans dat je het er deze week op school of thuis al wel over gehad hebt: de tandsensor. Wil jij ‘m wel of wil jij ‘m niet? Veel ouders en tandartsen zijn blij met die nanochip die heel nauwkeurig de suikergraad in de mond meet. Maar sommige jongeren zijn juist boos en voeren actie tegen de ‘klik-chip’  

    <p>De vernuftige technologie in het chipje kan aan de samenstelling van speeksel heel nauwkeurig de suikergraad in de mond meten. Als dat boven een bepaald maximum komt, bijvoorbeeld na het drinken van meer dan twee blikjes energiedrank, gaat er automatisch een waarschuwings-appje naar de ouders. Op termijn kunnen de suikerwaardes eventueel ook gekoppeld worden aan online schoolsystemen als Magister.</p>
<p>In eerste instantie krijgen alleen basisschoolkinderen de sensor achterop hun voortand. Na de zomer zijn ook middelbare scholieren aan de beurt. De chip is gratis en wordt betaald uit een speciaal obesitas-preventiefonds van de gezamenlijke verzekeraars.</p>
<h3>Heel klein</h3>
<p>Tandarts Garp le Panier is één van de bedenkers. Hij is heel blij dat de suikersensor er nu eindelijk echt komt. ‘Dat gaat een heleboel gaatjes én obesitas schelen. Het aanbrengen van de sensor doet geen pijn en gebeurt gewoon bij de eerstvolgende reguliere tandartscontrole. En de chip is zo klein dat je ’m ook bijna niet voelt zitten.’ Ouders moeten wel even mee, vertelt Le Panier. ‘Hun smartphone moet gekalibreerd worden met het signaal van de sensor.’</p>
<p><div class="media media-element-container media-default"><div id="file-532868" class="file file-image file-image-jpeg">

        
  
  <div class="content">
    <img height="1280" width="1920" style="width: 560px; height: 373px;" class="media-element file-default" data-delta="1" src="https://7dagen.netlify.app/sites/default/files/doctor-1149149_1920.jpg" alt="">  </div>

  
</div>
</div><em>Tandarts Le Panier hoopt dat de chip veel gaatjes en obesitas gaat schelen</em>
<h3>Actie tegen de chip</h3>
<p>Riane uit Elp (13) vindt het allemaal veel te ver gaan: ‘Als ik een keer snoep koop, vind ik het echt niet nodig dat dat meteen wordt doorgeklikt naar mijn moeder. Wij hebben ook gewoon recht op privacy!’ Ze is zó boos dat ze een actie is begonnen en zoveel mogelijk handtekeningen verzamelt van jongeren die ook tegen zijn. Op Eerste Paasdag wil ze die overhandigen aan minister De Jong van Volksgezondheid.</p>
<h3>Ben jij ook tegen de klik-chip? Teken dan <a href="https://7dagen.netlify.app/tandsensor">hier </a>de petitie.</h3>  
