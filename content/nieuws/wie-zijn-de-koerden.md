---
id: 51d7c9ecbc9641ae9c8b55e2309aca0b
type: nieuws
layout: post
title: "Wie zijn de Koerden?"
permalink: /nieuws/wie-zijn-de-koerden/
date: 2022-05-11T19:16:41.067Z
author: 7biA1WiYB
excerpt: "Sinds een paar dagen vecht Turkije mee in de strijd tegen terreurgroep IS. Maar Turkije valt niet alleen IS aan, maar ook een andere groep mensen, de Koerden. En dat terwijl de Koerden juist óók strijden tegen IS. Wie zijn die Koerden precies, en wat maakt dit volk zo bijzonder?  "
seo:
  description: "Wie zijn de Koerden?"
  title: "Wie zijn de Koerden?"
---
Sinds een paar dagen vecht Turkije mee in de strijd tegen terreurgroep IS. Maar Turkije valt niet alleen IS aan, maar ook een andere groep mensen, de Koerden. En dat terwijl de Koerden juist óók strijden tegen IS. Wie zijn die Koerden precies, en wat maakt dit volk zo bijzonder?  

    <p>Een groot volk, zonder eigen land. Zo kun je de Koerden het beste omschrijven. Verspreid over het Midden-Oosten leven in totaal ruim 35 miljoen Koerden. Het is een van de oudste volkeren daar. Maar in tegenstelling tot andere volkeren hebben ze geen eigen land. Dat willen ze wel graag. Al na de Eerste Wereldoorlog, in 1920, kwam het plan voor een eigen staat, Koerdistan. Dat land is er nooit gekomen: het gebied dat ze graag wilden hebben, ging naar Turkije. </p>
<p>De Koerden zijn sindsdien ook boos op Turkije - eigenlijk op alle landen die hen 'Koerdistan' niet gunnen. De Koerden hebben nu wel eigen gebieden. In Irak hebben ze, nadat dictator Saddam Hussein was verslagen, een eigen gebiedje. Ook in Syrië en zelfs in Turkije wonen Koerden, maar alsnog: het is nergens een echt land. Daar vechten ze nu al tientallen jaren voor. Letterlijk.</p>
<p><strong>Gewapende strijd</strong><br>De gevechten werden pas echt serieus toen in 1978 de PKK werd opgericht: de Koerdische Arbeiderspartij. Een deel van de Koerden sloot zich hierbij aan. Ze wilden een eigen land afdwingen binnen Turkije. In 1984 begon de PKK met het plegen van aanslagen in Turkije. In de jaren die volgden, vochten de PKK en de Turkse regering volop. Er vielen meer dan 44.000 doden. In 2012 stopten de Koerden en de Turken met vechten: ze gingen praten. Maar echt goede gesprekken zijn er tot nu toe nog niet geweest.</p>
<p><div class="media media-element-container media-default"><div id="file-5586" class="file file-image file-image-jpeg">

        
  
  <div class="content">
    <img title="Beeld: EPA" height="732" width="1972" class="media-element file-default" src="https://7dagen.netlify.app/sites/default/files/ANP-28213386.jpg" alt="">  </div>

  
</div>
</div>
<p><strong>Bondgenoten</strong><br>De Koerden hadden maar weinig vrienden. Maar daar kwam in 2013 verandering in. Terreurorganisatie Islamitische Staat (IS) begon met het plegen van aanslagen in Irak en Syrië en veroverde gebied na gebied. De Koerden zijn tegen IS: de terroristen vallen ook hun Koerdische gebieden aan. Daarom begonnen de Koerden terug te vechten.</p>
<p>Met succes: op veel plekken wisten Koerdische strijders IS te verslaan, zoals in de Koerdisch-Irakese stad Kobani. De Koerden krijgen daarbij hulp van andere landen, zoals de Verenigde Staten en Duitsland. Zij zijn blij met de Koerden als bondgenoot in de strijd tegen terreur.</p>
<p><strong>Van alle kanten aangevallen</strong><br>Sinds vorige week heeft ook Turkije <a href="https://7dagen.netlify.app/nieuws/week-vol-geweld-turkije-vecht-mee-tegen">zich gemengd</a> in de ingewikkelde strijd tegen IS. Maar in plaats van alleen IS aan te vallen, beschiet Turkije ook de Koerdische strijders in Syrië. Afgelopen week pleegden namelijk IS én de PKK <a href="https://7dagen.netlify.app/nieuws/week-vol-geweld-turkije-vecht-mee-tegen">aanslagen in Turkije</a>. De ruzie tussen Turkije en de Koerden laait hierdoor opnieuw op. De Koerden worden nu in het Midden-Oosten van alle kanten aangevallen. Een eigen land voor de Koerden, dat lijkt op dit moment nog ver weg.</p>
<p><em>Meer weten over IS en de internationale strijd ertegen? In ons <a href="https://7dagen.netlify.app/dossier-is">Dossier IS</a> lees je wat we er eerder over schreven.</em></p>  
