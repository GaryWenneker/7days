---
id: 534addbf86864b44bba5113805193718
type: nieuws
layout: post
title: "Zieke Pam (17) maakt gelukspotjes voor anderen"
permalink: /nieuws/zieke-pam-17-maakt-gelukspotjes-voor-anderen/
date: 2022-05-11T19:16:41.067Z
author: 7biA1WiYB
excerpt: "Door haar ziekte kan Pam uit Leusden bijna niets meer. Toch wilde ze vorig jaar iets voor andere zieke kinderen betekenen. Haar gelukspotjes zijn zo’n succes, dat er nu een nieuwe lading én een webshop aankomt. ‘Mijn doel? Zo veel mogelijk mensen een beetje gelukkiger maken.’  "
seo:
  description: "Zieke Pam (17) maakt gelukspotjes voor anderen"
  title: "Zieke Pam (17) maakt gelukspotjes voor anderen"
---
Door haar ziekte kan Pam uit Leusden bijna niets meer. Toch wilde ze vorig jaar iets voor andere zieke kinderen betekenen. Haar gelukspotjes zijn zo’n succes, dat er nu een nieuwe lading én een webshop aankomt. ‘Mijn doel? Zo veel mogelijk mensen een beetje gelukkiger maken.’  

    <p>Al van jongs af aan heeft Pam darmproblemen. ‘Op mijn negende kreeg ik de diagnose coeliakie (intolerantie voor gluten, red.). Met medicijnen en behandelingen ging het de jaren daarna steeds periodes goed.’ Maar zo’n drie jaar geleden ging het mis en werd ze ondervoed opgenomen in het ziekenhuis. ‘Eten ging steeds slechter. Ik kreeg er erge buikpijn van, werd misselijk en had snel een vol gevoel. Eigenlijk is het daarna alleen maar achteruitgegaan. De artsen weten wel wat er aan de hand is - dus dat mijn darmen niet werken - maar niet wat de oorzaak is en welke behandeling kan helpen.’</p>
<h3>Iets doen</h3>
<p>‘Ik werd steeds zwakker en moest ook stoppen met school. Ik lig bijna heel de dag in bed, want dan voel ik de pijn het minst.’ Toen ze vorig jaar voor een lange periode in het ziekenhuis lag, besloot ze die tijd te besteden aan iets voor andere zieke kinderen doen. ‘Wat helpt mij?, dacht ik. Dat zijn de kleine dingen zoals een kaart of whatsappje.’ De stap naar gelukspotjes was snel gemaakt, ‘want in het ziekenhuis kun je wel veel geluk gebruiken. Het duurde even omdat ik weinig energie heb, maar in augustus lagen er vierhonderd pakketjes klaar om uit te delen.’</p>
<p><div class="media media-element-container media-default media-float-right"><div id="file-539686" class="file file-image file-image-jpeg">

        
  
  <div class="content">
    <img alt="Pam - Een Potje Vol Geluk" title="Foto: Een Potje Vol Geluk" height="4032" width="3024" style="float: right; height: 333px; width: 250px; margin: 10px; border-width: 2px; border-style: solid;" class="media-element file-default" data-delta="2" src="https://7dagen.netlify.app/sites/default/files/3_14.jpg">  </div>

  
</div>
</div>
<h3>Wensmedicijn</h3>
<p>Verspreid over een paar dagen, deelde Pam een heleboel potjes gratis uit aan zieke kinderen in het Emma Kinderziekenhuis. ‘Er zit een gelukspoppetje, een geluksarmbandje en een wensmedicijn in. In die gekleurde pil (zie foto) zit een briefje waarop kinderen hun eigen wens kunnen schrijven.’ De cadeautjes vielen in de smaak. ‘Ik kreeg zulke mooie en lieve reacties. Dat kinderen er kracht uithalen bijvoorbeeld. Heel bijzonder dat ik daarvoor kan zorgen. Het begon als een eenmalige actie, maar inmiddels heb ik <a href="https://www.instagram.com/eenpotjevolgeluk/" target="_blank">Stichting Een Potje Vol Geluk</a> opgericht. Het plan is om eerst gelukspotjes te maken voor alle kinderziekenhuizen in Nederland en daarna ook voor de kinderafdelingen van andere ziekenhuizen.’</p>
<h3>Kinderarts</h3>
<p>Pam krijgt hulp van haar moeder en zusje. ‘Ik bedenk hoe de potjes eruit moet komen te zien en zij helpen me met het maken. We zijn nu bezig met nieuwe potjes én een webshop. Die is bijna klaar. We gaan gelukspotjes verkopen voor alle gelegenheden. Niet alleen voor als er iemand ziek is, maar ook als iemand gaat trouwen of een baby krijgt. Van het geld dat we daarmee verdienen, blijven we gratis gelukspotjes maken voor zieke kinderen. Mijn doel? Zo veel mogelijk mensen een beetje gelukkiger maken.’ Ook weet ze zeker dat ze in de toekomst zelf geluk gaat hebben. ‘De vraag is niet of ik ooit beter word, maar wanneer. Dat gevoel heb ik echt. Als het zover is, droom ik ervan om kinderarts te worden. Dat wilde ik al voordat ik zo ziek werd, maar nu ben ik nog meer gemotiveerd.’</p>  
