---
id: c74d3ddc40ee4b9b85ba5953611135df
type: nieuws
layout: post
title: "Naïm (14) won 10.000 euro voor zijn webshop Lymiez"
permalink: /nieuws/naïm-14-won-10000-euro-voor-zijn-webshop-lymiez/
date: 2022-05-11T19:16:41.067Z
author: 7biA1WiYB
excerpt: "Van iets negatiefs iets positiefs maken: daar is Naïm (14) uit Leiden een kei in. Hij richtte zijn eigen kledinglijn Lymiez op om zo zijn behandelingen voor ziekte van Lyme te betalen. Vorige maand won hij daarmee een ondernemerswedstrijd. Zijn prijs? Tienduizend euro startkapitaal.  "
seo:
  description: "Naïm (14) won 10.000 euro voor zijn webshop Lymiez"
  title: "Naïm (14) won 10.000 euro voor zijn webshop Lymiez"
---
Van iets negatiefs iets positiefs maken: daar is Naïm (14) uit Leiden een kei in. Hij richtte zijn eigen kledinglijn Lymiez op om zo zijn behandelingen voor ziekte van Lyme te betalen. Vorige maand won hij daarmee een ondernemerswedstrijd. Zijn prijs? Tienduizend euro startkapitaal.  

    <p>Naïm werd op tweejarige leeftijd gebeten door een teek. ‘Pas op mijn dertiende kwamen ze erachter dat ik de ziekte van Lyme heb. Heel frustrerend. Ik had last van klachten, terwijl iedereen in mijn omgeving dacht dat ik me aanstelde.’ Met de diagnose verdwenen niet alle zorgen. ’Er kwamen er geldproblemen voor terug, want de behandeling en medicijnen die ik nodig heb worden niet vergoed. Omdat ik niet met een zielig verhaal geld wil ophalen, heb ik Lymiez bedacht. Mensen krijgen zo iets leuks terug voor hun geld.’</p>
<h3>Orginaliteit</h3>
<p>Naïm droomt ervan om Lymiez nog groter te maken. En die droom kreeg een goede zet met het winnen van de ondernemerswedstrijd Push je Passi van de Rabobank en TopNotch. Naïm: ‘Tijdens de finale moest ik in 30 seconden pitchen waarom ik de prijs verdiende. Héél kort, maar het ging gelukkig erg goed. Met het geld wil ik een marketingcampagne opzetten. Uiteindelijk is het mijn droom om een Lymiez-foundation op te richten waarmee ik ook anderen mensen financieel kan helpen.’</p>
<h3>Bewustwording</h3>
<p>Ook wil Naïm bewustzijn creëren over zijn ziekte. ‘Niet iedereen begrijpt wat het precies inhoudt. Dat snap ik heel goed, want het is een ingewikkelde ziekte. Soms denken mensen bijvoorbeeld dat ik geen zin heb om naar school te gaan, maar dan kan ik het gewoon niet omdat ik snel vermoeid ben.’</p>
<h3>Weer sporten</h3>
<p>Dankzij de behandelingen, betaalt met het geld van Lymiez, gaat het beter met Naïm. ‘Ik heb meer energie om dingen te doen en ook sporten lukt steeds beter. Ik denk echt dat ik door de therapie ooit helemaal beter ga worden.’ Naïms positieve instelling is overal op de website van Lymiez terug te vinden. Zijn motto ‘<a href="https://www.instagram.com/lymiez/" target="_blank">Overcome and improve</a>’ staat dikgedrukt op de T-shirts in zijn kledinglijn. ‘Ik wil mensen meegeven dat iedereen, ondanks ziektes, iets tofs kan neerzetten. Ook als je, net als ik, van heel ver moet komen!’</p>  
