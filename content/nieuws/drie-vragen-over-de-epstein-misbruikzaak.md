---
id: fa61e6dc2914417a9d926fb65cfb154e
type: nieuws
layout: post
title: "Drie vragen over de Epstein-misbruikzaak"
permalink: /nieuws/drie-vragen-over-de-epstein-misbruikzaak/
date: 2022-05-11T19:16:41.067Z
author: 7biA1WiYB
excerpt: "Jeffrey Epstein was de afgelopen weken overal in het nieuws. De Amerikaanse miljardair werd verdacht van seksueel misbruik met tientallen jonge meisjes. Afgelopen zaterdag werd hij dood in zijn cel gevonden. Drie vragen en antwoorden over deze zaak.  "
seo:
  description: "Drie vragen over de Epstein-misbruikzaak"
  title: "Drie vragen over de Epstein-misbruikzaak"
---
Jeffrey Epstein was de afgelopen weken overal in het nieuws. De Amerikaanse miljardair werd verdacht van seksueel misbruik met tientallen jonge meisjes. Afgelopen zaterdag werd hij dood in zijn cel gevonden. Drie vragen en antwoorden over deze zaak.  

    <h3>1. Wie is Jeffrey Epstein?</h3>
<p>Epstein was een invloedrijke Amerikaanse zakenman met veel machtige vrienden. Zo sprak hij regelmatig af met president Trump en kent hij ook oud-president Bill Clinton goed. Hij verdiende zijn geld door rijke mensen advies te geven over beleggingen en andere uitgaves. Zijn vermogen wordt geschat op twee miljard dollar.</p>
<h3>2. Waarom zat hij in de gevangenis?</h3>
<p>De miljardair werd beschuldigd van het jarenlang misbruiken en verhandelen van tientallen minderjarigen. De geruchten gaan dat hij een ‘uitgebreid netwerk’ had van meisjes die seksuele handelingen bij hem én zijn vrienden moesten verrichten. Zo bekende een slachtoffer dat ze van Epstein seks moest hebben met de Britse prins Andrew en een paar bekende Amerikaanse politici. Epstein werd in juli aangehouden nadat hij met zijn privéjet was geland in New Jersey.</p>
<p>Het was niet de eerste keer dat de miljardair werd opgepakt, in 2007 werd hij al eens veroordeeld voor het misbruiken van zo’n dertig tienermeisjes. Maar de openbaar aanklager gaf hem toen een milde straf: na dertien maanden cel was hij weer op vrije voeten. Deze openbaar aanklager was Alexander Acosta, die later de minister van Werkgelegenheid werd onder president Trump. Hij stapte vorige maand op nadat duidelijk werd dat Epstein weer de fout in was gegaan. Veel mensen begrijpen niet dat Epstein de eerste keer zo'n lage straf kreeg. Ze noemen het een voorbeeld van het machtsmisbruik van bekende en rijke mensen in Amerika.</p>
<h3>3. Wat gaat er nu gebeuren?</h3>
<p>Zijn slachtoffers en veel Amerikanen zijn erg boos dat Epstein zelfmoord heeft gepleegd. Ze denken dat de waarheid over het misbruik nu nooit helemaal boven tafel komt. Zo zullen veel geheimen over bijvoorbeeld de rol van andere politici in de misbruikzaak wellicht niet onthuld worden. Ook is er veel discussie over hoe zo'n belangrijke verdachte als Epstein zelfmoord kon plegen in zijn cel. Zeker omdat hij al een keer eerder zelfmoord probeerde te plegen. Waarom stond hij niet onder toezicht van de bewakers? Die vraag zal de komende tijd centraal staan in het onderzoek. Daarnaast blijft de FBI onderzoek doen naar het misbruik. Maar Epstein zelf, die zal er nooit meer voor hoeven boeten...</p>  
