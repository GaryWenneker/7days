---
id: 58184096e14f483eb8cbfc1c75e4f2c0
type: nieuws
layout: post
title: "Veel vmbo'ers voelen zich onveilig op school"
permalink: /nieuws/veel-vmboers-voelen-zich-onveilig-op-school/
date: 2022-05-11T19:16:41.067Z
author: 7biA1WiYB
excerpt: "Het verschil van veilig voelen tussen schoolniveaus is groot, zo blijkt uit het tevredenheidsonderzoek van het LAKS: 56% op het vmbo is positief over de veiligheid. Van de vwo-scholieren is 84% positief.  "
seo:
  description: "Veel vmbo'ers voelen zich onveilig op school"
  title: "Veel vmbo'ers voelen zich onveilig op school"
---
Het verschil van veilig voelen tussen schoolniveaus is groot, zo blijkt uit het tevredenheidsonderzoek van het LAKS: 56% op het vmbo is positief over de veiligheid. Van de vwo-scholieren is 84% positief.  

    <p>Twee jaar geleden waren de percentages bij het vmbo ook al zo, stelt het LAKS. Pestgedrag, agressie, intimidatie en slechte sfeer zijn de boosdoeners, volgens Anouk Gielen, de voorzitter van het scholierencomité. </p>
<h3>Geen verbetering</h3>
<p>'De onveiligheidsgevoelens zijn nauwelijks gedaald ondanks allerlei protocollen en plannen. Een nieuwe wet lost weinig op. Scholen moeten er in de klas over gaan praten met de leerlingen. Klaas Hiemstra van de Stichting School &amp; Veiligheid: 'Het is onthutsend dat op dit punt geen verbetering blijkt. Er moet iets gebeuren: dit is verontrustend.'</p>
<p>Volgens landelijke rapporten gaat het wel iets beter met het vmbo, maar dat blijkt niet uit de LAKS-monitor. Leerlingen zijn bij een groot aantal onderwerpen meer ontevreden dan anderen over voorzieningen, toetsen, inspraak en sfeer. Gielen: 'Dit is schokkend. Het vmbo krijgt minder aandacht en wordt als minderwaardig beschouwd, en dat wordt dan ook zo gevoeld.'</p>
<h3>Best tevreden</h3>
<p>Over het algemeen zijn de middelbare scholieren in Nederland best tevreden. Zij beoordelen hun school gemiddeld met een 7. Ook de docenten doen het goed in hun ogen. Ruim 70% van de scholieren beoordeelt hen (zeer) positief.</p>  
