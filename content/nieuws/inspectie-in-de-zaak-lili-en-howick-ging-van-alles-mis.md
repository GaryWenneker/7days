---
id: 76b44d1a433c46958d733d0093ab360a
type: nieuws
layout: post
title: "Inspectie: 'In de zaak Lili en Howick ging van alles mis'"
permalink: /nieuws/inspectie-in-de-zaak-lili-en-howick-ging-van-alles-mis/
date: 2022-05-11T19:16:41.067Z
author: 7biA1WiYB
excerpt: "Het was hét nieuws in september 2018: de terugkeer van Lili (toen 12) en Howick (toen 13) naar hun geboorteland Armenië. De twee doken onder en mochten uiteindelijk toch in Nederland blijven. Volgens een vandaag verschenen rapport van de Inspectie Justitie en Veiligheid zijn in de zaak fouten gemaakt.  "
seo:
  description: "Inspectie: 'In de zaak Lili en Howick ging van alles mis'"
  title: "Inspectie: 'In de zaak Lili en Howick ging van alles mis'"
---
Het was hét nieuws in september 2018: de terugkeer van Lili (toen 12) en Howick (toen 13) naar hun geboorteland Armenië. De twee doken onder en mochten uiteindelijk toch in Nederland blijven. Volgens een vandaag verschenen rapport van de Inspectie Justitie en Veiligheid zijn in de zaak fouten gemaakt.  

    <p>Howick en Lili kwamen in 2008 met hun moeder naar Nederland, zij waren toen 2 en 3 jaar oud. Hun moeder probeerde jarenlang een verblijfsvergunning te krijgen maar zonder resultaat. Zij moest terug naar Armenië.</p>
<p>De Raad van State <a href="https://7dagen.netlify.app/nieuws/howick-en-lili-moeten-toch-weg-uit-nederland" target="_top">bepaalde </a>uiteindelijk dat de kinderen hun moeder moesten volgen, maar volgens hun advocaat was het daar niet veilig voor hen. Lili vertelde toen aan <a href="https://7dagen.netlify.app/nieuws-identiteit/lili-12-moet-naar-armenie-het-niet-te-geloven" target="_blank"><em>7Days</em></a>: ‘Dat we nu echt weg moeten, had ik niet verwacht. Ik ben heel erg verdrietig en teleurgesteld. Het is niet te geloven. Ik vind de uitspraak zo harteloos!’</p>
<h3>Verdwenen</h3>
<p>Het vertrek van Lili en Howick stond gepland voor 8 september, maar in de nacht van 7 op 8 september verdwenen ze uit het huis van hun grootouders waar zij op dat moment logeerden. Nidos, een instelling die voogdij voor minderjarige asielzoekers regelt, was verantwoordelijk voor hen. De politie ging zoeken, maar vond Lili en Howick niet.</p>
<p>Onder druk van politiek en media, maakte toenmalig staatssecretaris Mark Harbers (Justitie en Veiligheid) een uitzondering en gaf de twee alsnog een <a href="https://7dagen.netlify.app/nieuws/howick-en-lili-mogen-toch-blijven" target="_blank">verblijfsvergunning</a>. Kort daarna doken Lili en Howick weer op.</p>
<h3>Reacties</h3>
<p><a href="https://www.rijksoverheid.nl/ministeries/ministerie-van-justitie-en-veiligheid/documenten/kamerstukken/2019/11/05/tk-bijlage-het-vertrekproces-van-de-armeense-kinderen" target="_blank">Het rapport</a> beschrijft dat er in deze zaak van alles mis ging. Dat kwam door gebrek aan overleg en samenwerking tussen verschillende instanties. In een reactie schrijft huidig staatssecretaris Ankie Broekers-Knol dat ze onder andere wil laten uitzoeken waar het vreemdelingrecht botst met jeugd(beschermings)recht. </p>
<p><a href="https://www.nidos.nl/uitgelicht/reactie-nidos-op-inspectierapport-vertrekproces-armeense-kinderen/" target="_blank">Nidos</a> 'betreurt het' dat de samenwerking met andere organisaties niet goed verliep. Volgens de instelling gaat het 'redelijk goed' met Lili en Howick. Ze hoopt dat de twee in rust hun gewone leven weer kunnen oppakken.</p>  
