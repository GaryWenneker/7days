---
id: 91d7dfca25954901ba55591729458bb8
type: nieuws
layout: post
title: "Smartphones dringen schoolklas binnen"
permalink: /nieuws/smartphones-dringen-schoolklas-binnen/
date: 2022-05-11T19:16:41.067Z
author: 7biA1WiYB
excerpt: "Jarenlang probeerden scholen met man en macht alle telefoons uit de klas te weren. Nu hebben ze die hoop opgegeven en maken ze er maar het beste van, blijkt uit een enquête van de NOS. Op verreweg de meeste van de ondervraagde scholen (85 procent) zijn smartphones niet verboden. Zeven opvallende quotes.  "
seo:
  description: "Smartphones dringen schoolklas binnen"
  title: "Smartphones dringen schoolklas binnen"
---
Jarenlang probeerden scholen met man en macht alle telefoons uit de klas te weren. Nu hebben ze die hoop opgegeven en maken ze er maar het beste van, blijkt uit een enquête van de NOS. Op verreweg de meeste van de ondervraagde scholen (85 procent) zijn smartphones niet verboden. Zeven opvallende quotes.  

    <p>Allereerst: de omroep ondervroeg medewerkers van 137 middelbare scholen (van ruim 600 in totaal). Hoewel mobieltjes op de meeste scholen mee het lokaal in mogen, mogen leerlingen er niet de hele les mee zitten pielen. Op de helft van de scholen mag-ie alleen worden gebruikt als de docent daar toestemming voor geeft. Maar volgens een kwart van de schoolmedewerkers die de vragenlijst invulden, mogen leerlingen 'm wél de hele les door erbij pakken. Een compleet smartphoneverbod geldt slechts op tien van de 137 scholen.</p>
<p><strong>1. 'Leerlingen whatsappen het liefst de hele dag: dat verdraagt zich niet met geconcentreerd leren.'</strong><br>Deze quote van iemand van een scholengemeenschap in Oegstgeest is herkenbaar voor veel docenten. Meer dan de helft van de ondervraagden gaven aan dat leerlingen zich minder goed kunnen concentreren als hun telefoon in het klaslokaal ligt. En als scholieren hun smartphone eenmaal in hun handen hebben, letten ze al helemaal niet meer op.</p>
<p><strong>2. 'Leerlingen zijn natuurlijk geneigd om tijdens de lessen lekker met hun telefoon te gaan spelen. Dit is echter niet veel anders dan in de tijd dat ze elkaar alleen maar briefjes konden sturen of gewoon wazig uit het raam aan het staren waren.'</strong><br>Dat smartphones niet volkomen plotseling dood en verderf zaaien in de les, snappen ze op deze vmbo-school in Rotterdam maar al te goed. Verveling en gebrek aan concentratie is van alle tijden. ouders werden afgeleid door briefjes, je oudere broer of zus deed spelletjes op de grafische rekenmachine, jij klooit met je iPhone.</p>
<p><div class="media media-element-container media-default"><div id="file-2440" class="file file-image file-image-jpeg">

        
  
  <div class="content">
    <img title="Foto: ANP" height="350" width="850" class="media-element file-default" src="https://7dagen.netlify.app/sites/default/files/smartphone3.jpg" alt="">  </div>

  
</div>
</div>
<p><strong>3. 'Smartphones zorgen voor seksuele intimidatie, verstoort sociaal verkeer. Afpersing, verkeerd gebruik van internet. Seksuele foto’s van zichzelf en elkaar.'</strong><br>Ook pesten is natuurlijk van alle tijden. Maar door smartphones gebeurt het letterlijk onder het toeziend oog van de leraar zonder dat hij of zij er ook maar iets van merkt. Op meer dan de helft van de scholen is pesten via smartphones een probleem.</p>
<p><strong>4. 'Leerlingen filmen docenten (bijv. als die boos zijn) en verspreiden deze beelden onder elkaar. Ze fotograferen toetsen en spelen die door aan klassen die later dezelfde toets krijgen. Ze gebruiken het als 'spiekbriefje' omdat ze een leerboek gefotografeerd hebben.' </strong><br>Dat kan natuurlijk óók allemaal met een smartphone, benadrukt deze scholengemeenschap in Overijssel. Toch klaagt maar 13,4% procent van de scholen over ordeproblemen in de klas.</p>
<p><strong>5. 'Het hangt er heel erg van af hoe je als docent omgaat met de telefoon: hoe meer je het gebruik ervan ‘normaliseert’, hoe minder problemen telefoons geven. Dus leer de leerlingen: als je met elkaar aan het discussiëren bent, kijk je niet ondertussen even op je telefoon. En als de docent iets uitlegt, gebruik je je telefoon niet.' </strong><br>Het Erasmus College in Zoetermeer probeert de smartphones op deze manier zo veel mogelijk in de broekzakken te houden. Ook een school in de provincie Groningen heeft het licht gezien en ontdekt dat verbieden alleen maar geharrewar oplevert. 'Destijds betekende dat een dag of zelfs een week inleveren, en dat leverde alleen maar gedoe en boze ouders op.'</p>
<p><div class="media media-element-container media-default"><div id="file-2441" class="file file-image file-image-png">

        
  
  <div class="content">
    <img title="Foto: ANP" height="350" width="850" class="media-element file-default" src="https://7dagen.netlify.app/sites/default/files/smartphone2.png" alt="">  </div>

  
</div>
</div>
<p><strong>6. 'Leerlingen krijgen een enorme hoeveelheid informatie te verwerken, juist door de mobiele telefoon en andere digitale wegen.'</strong><br>Het Vossius Gymnasium in Amsterdam ziet nog een ander nadeel van de smartphonestorm. Leerlingen zouden informatiestress krijgen door hun smartphone. Daarom biedt de school trainingen mindfulness aan.</p>
<p><strong>7. 'Er ontstaan hele mooie mogelijkheden waarbij het een ondersteuning is om de lesstof beter te begrijpen of op een leuke manier eigen te maken.'</strong><br>Gelukkig zijn er een heleboel scholen wél positief over de telefoon in de klas. Het Erasmus in Almelo bijvoorbeeld, al blijft het daar <em>not done</em> om te bellen, filmpjes af te spelen of ander geluid uit je telefoon te laten komen. Op bijna alle scholen zonder smartphoneverbod laten leraren hun leerlingen informatie opzoeken op hun telefoon in de les. Een ruime meerderheid zet leerzame apps in of laat leerlingen quizjes of zelfs toetsen maken op hun telefoon. Op een derde van de scholen hebben leraren via hun smartphone contact met leerlingen, op 1 op de 5 scholen mogen leerlingen via hun telefoon samenwerken.</p>
<p><em>Op de hoogte blijven van al het onderwijsnieuws? <a href="https://7dagen.netlify.app/onderwijsnieuws">Hier</a> vind je ons overzicht van al het schoolnieuws op onze site.</em></p>  
