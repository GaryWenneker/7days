---
id: 3cec4b2d84734569a13ffbb32a90d4db
type: nieuws
layout: post
title: "Nieuw-Zeeland eens over strengere wapenregels"
permalink: /nieuws/nieuw-zeeland-eens-over-strengere-wapenregels/
date: 2022-05-11T19:16:41.067Z
author: 7biA1WiYB
excerpt: "Het parlement van Nieuw-Zeeland is het bijna unaniem eens geworden over strengere wapenregels. Automatische en semi-automatische wapens worden verboden. Dit is besloten naar aanleiding van de aanslag in Christchurch vorige maand.  "
seo:
  description: "Nieuw-Zeeland eens over strengere wapenregels"
  title: "Nieuw-Zeeland eens over strengere wapenregels"
---
Het parlement van Nieuw-Zeeland is het bijna unaniem eens geworden over strengere wapenregels. Automatische en semi-automatische wapens worden verboden. Dit is besloten naar aanleiding van de aanslag in Christchurch vorige maand.  

    <p>Op 15 maart beschoot een man twee moskeeën in de Nieuw-Zeelandse plaats Christchurch met een semi-automatisch wapen. Daarbij kwamen vijftig mensen om het leven. Een donkere bladzijde in de geschiedenis van het normaal gesproken zo rustige land. Om het risico te verkleinen dat zoiets ooit weer gebeurt, wilde de regering van Nieuw-Zeeland strengere regels voor het bezit van wapens. Daar zijn ze het vandaag dus over eens geworden.</p>
<h3>Bijna unaniem</h3>
<p>Tot nu toe waren de regels voor wapenbezit in het land vrij mild, maar direct na de aanslag zei de Nieuw-Zeelandse premier Jacinda Ardern al dat daar verandering in zou komen. Bijna alle 120 leden van het parlement stemden uiteindelijk voor de strengere regels. Slechts één parlementslid was het er niet mee eens. Hij vindt dat er langer moet worden nagedacht over deze nieuwe regelgeving.</p>
<h3>Meer nieuwe regels</h3>
<p>Het verbieden van (semi-)automatische wapens zal niet de enige nieuwe regel zijn voor inwoners van Nieuw-Zeeland. Komende week stemt het parlement ook voor een aantal andere nieuwe regels. Uiteindelijk moet eind volgende week een geheel nieuwe wapenwet op tafel liggen.</p>  
