---
id: 1ffc67a2654045698adb6b3c82c02db6
type: nieuws
layout: post
title: "Tirza loopt de 50 kilometer bij Nijmeegse Vierdaagse"
permalink: /nieuws/tirza-loopt-de-50-kilometer-bij-nijmeegse-vierdaagse/
date: 2022-05-11T19:16:41.067Z
author: 7biA1WiYB
excerpt: "Tirza (14) uit Grave begint morgen aan haar derde Nijmeegse Vierdaagse. Op haar twaalfde begon ze met dertig kilometer, het jaar daarop plakte ze er nog tien aan vast en deze week loopt ze de langste afstand: de vijftig kilometer. ‘Tussen de oude mannen, haha.’  "
seo:
  description: "Tirza loopt de 50 kilometer bij Nijmeegse Vierdaagse"
  title: "Tirza loopt de 50 kilometer bij Nijmeegse Vierdaagse"
---
Tirza (14) uit Grave begint morgen aan haar derde Nijmeegse Vierdaagse. Op haar twaalfde begon ze met dertig kilometer, het jaar daarop plakte ze er nog tien aan vast en deze week loopt ze de langste afstand: de vijftig kilometer. ‘Tussen de oude mannen, haha.’  

    <p>De afgelopen tijd heeft Tirza elke week urenlang gewandeld. ‘Trainen kost zoveel tijd, dat is echt vervelend. Het eerste jaar zat ik nog op de basisschool en toen ging het nog wel, maar nu heb ik huiswerk en soms wil ik ook iets voor mezelf doen. Maar de Vierdaagse zelf is heel leuk. Er komen altijd zoveel mensen om je aan te moedigen. Helemaal nu ik samen met mijn vader de vijftig ga lopen, want op die afstand doen vooral mannen en militairen mee. Dan val je als meisje op. En je komt door Grave, waar ik woon. Dat is wel een extra reden om de langste afstand te doen', vertelt ze.</p>
<h3>Supervoeten</h3>
<p>Gelukkig beschikt Tirza over een stel supervoeten. ‘Ik heb nog nooit blaren gehad, nul! Als ik mensen hoor praten over blaren, dan denk ik: waar heb je het over?!’ Ziet ze dan helemaal nergens tegenop? ‘Die lange stille stukken dat je helemaal alleen moet lopen, zonder mensen voor je of achter je en zonder mensen langs de kant, die worden wel lastig. Die had je niet bij de dertig en al wel iets meer bij de veertig. Misschien ga ik naar muziek luisteren. Bij elk liedje is er dan toch weer vijf minuten voorbij.’</p>
<h3>Doorlopen</h3>
<p>Voordat de tocht begint, gaan alle Vierdaagse-lopers uit Grave langs bij hun burgemeester. ‘Dan wenst hij iedereen succes en vraagt wie door Grave gaan lopen. Vaak zijn dat alleen maar oude mannen, maar nu mag ik ook mijn hand opsteken. Dat lijkt me heel grappig.’ Heeft ze nog een tip voor andere lopers? ‘Iedereen heeft weer last van andere dingetjes, maar ik zeg altijd tegen mezelf: blijven lopen. Soms hoor ik mensen klagen van: oh, dat stuk moet we ook nog helemaal of oh, ik wil stoppen. Dat denk ik ook weleens, maar dan blijf ik toch gewoon doorlopen. Stap voor stap, dan kom je er vanzelf. Nou niet vanzelf natuurlijk, want het is echt ver, maar je komt er wel.’ En gaat ze dan tijdens haar zomervakantie weer wandelen? ‘Alsjeblieft, dan even niet!’</p>
<p><div class="media media-element-container media-default"><div id="file-537752" class="file file-image file-image-jpeg">

        
  
  <div class="content">
    <img alt="Tirza loopt de Nijmeegse Vierdaagse" title="Foto: Tirza" height="4160" width="2340" class="media-element file-default" data-delta="2" src="https://7dagen.netlify.app/sites/default/files/Tirza_vierdaagse2018.jpg">  </div>

  
</div>
</div><em>Tirza na afloop van de Vierdaagse van vorig jaar.</em>  
