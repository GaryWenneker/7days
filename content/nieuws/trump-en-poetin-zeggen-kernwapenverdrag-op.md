---
id: d2978cdf510c418186eb3febb906ffb6
type: nieuws
layout: post
title: "Trump en Poetin zeggen kernwapenverdrag op"
permalink: /nieuws/trump-en-poetin-zeggen-kernwapenverdrag-op/
date: 2022-05-11T19:16:41.067Z
author: 7biA1WiYB
excerpt: "Trump weet het zeker: Rusland maakt weer kernwapens. En dus trok de Amerikaanse president vorige week de stekker uit een dertig jaar oud verdrag. Poetin deed een dag later het zelfde. Om welke afspraak gaat dit en moeten we ons nu zorgen maken?  "
seo:
  description: "Trump en Poetin zeggen kernwapenverdrag op"
  title: "Trump en Poetin zeggen kernwapenverdrag op"
---
Trump weet het zeker: Rusland maakt weer kernwapens. En dus trok de Amerikaanse president vorige week de stekker uit een dertig jaar oud verdrag. Poetin deed een dag later het zelfde. Om welke afspraak gaat dit en moeten we ons nu zorgen maken?  

    <h3>Waar zet Trump nu precies een punt achter?</h3>
<p>Uit het <em>Intermediate-Range Nuclear Forces</em>, INF in het kort. Deze ontwapeningsafspraak werd dertig jaar geleden gemaakt tussen de toenmalige Amerikaanse president Reagan en Sovjetleider Gorbatsjov. De twee leiders spraken af hun kernwapens te vernietigen en ook geen nieuwe meer te maken. Het betekende het einde van de Koude Oorlog waarin de twee wereldmachten niet echt met elkaar aan het vechten waren, maar vooral bezig waren met een soort race om wie de meeste kernwapens had, voor het geval dat.</p>
<h3>Dat klinkt als een prima afspraak. Waarom wil Trump die verbreken?</h3>
<p>Volgens hem hebben de Russen toch stiekem kruisraketten ontwikkeld. Vernietigt Rusland die niet heel snel, dan is van het verdrag over een half jaar niets meer over. Poetin zegt dat het juist de Amerikanen zijn die zich niet aan de afspraken houden en kernwapens hebben. Dus een dag later stapte ook hij uit het verdrag. Poetin riep zelfs dat hij nu weer kernwapens gaat maken. In al dit welles-nietes zijn de landen het over één ding eens: ze vinden het oneerlijk dat andere landen, als China en Pakistan, wél kernwapens mogen maken.</p>
<h3>Wat zijn kernwapens eigenlijk?</h3>
<p>Deze wapens bevatten gevaarlijke stoffen als uranium en radium en zijn daarmee enorm krachtig. Dat bleek in augustus 1945, toen de Verenigde Staten twee atoombommen op de Japanse steden Hiroshima en Nagasaki dropten. Daarbij vielen ruim 200.000 doden. Japan gaf zich over. In de tientallen jaren die volgden hebben meerdere landen nog wel proeven met kernwapens gedaan, maar tot nu toe zijn ze nooit écht ingezet. Ook niet in de Koude Oorlog.</p>
<h3>Komt er nu een nieuwe Koude Oorlog?</h3>
<p>Dat valt nu nog niet te zeggen. Zeker is wel dat sommige mensen in Europa er niet helemaal gerust op zijn. Zonder verdrag kunnen Trump en Poetin doen wat ze willen. Over en weer gedreig met atoomwapens is voor Europese landen die tussen de twee wereldmachten in liggen geen aantrekkelijk vooruitzicht. Er is nog een sprank hoop. De opzegtermijn van het verdrag is zes maanden. Dus er is nog een half jaar de tijd om met de twee presidenten te praten in de hoop dat ze zich bedenken. Aan wie de eer is? De Duitse bondskanselier Merkel heeft haar vinger opgestoken. Zij spreekt niet alleen goed Engels, maar ook Russisch en staat erom bekend dat de stevig in haar stappers staat. </p>  
