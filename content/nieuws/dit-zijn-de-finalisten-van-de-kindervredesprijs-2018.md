---
id: d53843367bbc4c8ba46d98f405df053f
type: nieuws
layout: post
title: "Dit zijn de finalisten van de Kindervredesprijs 2018"
permalink: /nieuws/dit-zijn-de-finalisten-van-de-kindervredesprijs-2018/
date: 2022-05-11T19:16:41.067Z
author: 7biA1WiYB
excerpt: "'Het zijn echte changemakers die op krachtige wijze laten zien dat kinderen de wereld in beweging kunnen brengen,' zei aartsbisschop Desmond Tutu vandaag over de genomineerden voor de Internationale Kindervredesprijs 2018. De drie finalisten komen uit alle delen van de wereld. We stellen ze aan je voor.   "
seo:
  description: "Dit zijn de finalisten van de Kindervredesprijs 2018"
  title: "Dit zijn de finalisten van de Kindervredesprijs 2018"
---
'Het zijn echte changemakers die op krachtige wijze laten zien dat kinderen de wereld in beweging kunnen brengen,' zei aartsbisschop Desmond Tutu vandaag over de genomineerden voor de Internationale Kindervredesprijs 2018. De drie finalisten komen uit alle delen van de wereld. We stellen ze aan je voor.   

    <p>De Internationale Kindervredesprijs wordt elk jaar door <em><a href="https://kidsrights.org/" target="_blank">Kids Rights</a></em> uitgereikt op 20 november, de <a href="https://www.kinderbescherming.nl/actueel/nieuws/2017/11/20/internationale-dag-van-de-rechten-van-het-kind">Internationale Dag van de Rechten van het Kind</a>. Dit zijn de finalisten van 2018:</p>
<h3><strong>1. <a href="https://kidsrights.org/nominees/moni" target="_blank">Moni Begum</a> (17) (Bangladesh)</strong></h3>
<h3><div class="media media-element-container media-default media-float-left"><div id="file-535278" class="file file-image file-image-jpeg">

        
  
  <div class="content">
    <img alt="moni begum" title="Foto: KidsRight" height="125" width="125" style="float: left;" class="media-element file-default" data-delta="1" src="https://original.sevendays.nl/sites/default/files/moni-begum-vk-2-1.jpg">  </div>

  
</div>
</div></h3>
<p>Moni werd op negenjarige leeftijd een activiste tegen kindhuwelijken nadat haar eigen zus gedwongen werd te trouwen met een veel oudere man. Ze heeft meer dan tweehonderd meisjes gered uit een kindhuwelijk door ouders te confronteren, leraren te informeren en waar nodig de politie in te schakelen.</p>
<p>Binnen haar eigen organisatie heeft ze een systeem van microleningen opgezet. Hiermee worden gezinnen ondersteund om de opleiding van hun dochters te betalen. Volgens Moni is dit veel meer waard voor gezinnen dan het op vroege leeftijd uithuwelijken van dochters.</p>
<h3><strong>2. <a href="https://kidsrights.org/nominees/march-our-lives-initiators" target="_blank">David Hogg, Emma Gonzalez, Jaclyn Corin en Matt Deitsch</a> (Verenigde Staten)</strong></h3>
<h3><div class="media media-element-container media-default media-float-left"><div id="file-535279" class="file file-image file-image-jpeg">

        
  
  <div class="content">
    <img alt="MFOL" title="Foto: KidsRight" height="125" width="125" style="float: left;" class="media-element file-default" data-delta="2" src="https://original.sevendays.nl/sites/default/files/portretten-mfol-2018img-8372-vk-kl.jpg">  </div>

  
</div>
</div></h3>
<p>De <em>March For Our Lives</em>-beweging werd door deze jongeren opgezet. Dat deden ze samen met andere Amerikaanse scholieren nadat er op hun school (in februari 2018) een grote schietpartij plaatsvond. Daarbij vielen 17 dodelijke slachtoffers. Zij organiseerden het evenement <em>March For Our Lives</em> in het voorjaar van 2018. Het doel van deze actie: veiligere scholen en gemeenschappen en protesteren tegen wapengeweld.</p>
<p>De scholieren hebben gelobbyd, bijeenkomsten georganiseerd en duizenden jongeren overtuigd om zich als stemgerechtigd in te schrijven. Inmiddels hebben meer dan 25 Amerikaanse staten de wet aangenomen die de doelen van <em>March For Our Lives</em> dient.</p>
<h3><strong>3. <a href="https://kidsrights.org/nominees/leilua" target="_blank">Leilua Lino</a> (17) (Samoa)</strong></h3>
<h3><div class="media media-element-container media-default media-float-left"><div id="file-535280" class="file file-image file-image-jpeg">

        
  
  <div class="content">
    <img alt="leilua" title="Foto: KidsRight" height="125" width="125" style="float: left;" class="media-element file-default" data-delta="3" src="https://original.sevendays.nl/sites/default/files/leilua-vk-kl.jpg">  </div>

  
</div>
</div></h3>
<p>Leilua Lino werd als kind misbruikt door vader. Hij werd daarvoor veroordeeld tot 29 jaar gevangenisstraf. Leilua's openheid over de mishandeling in haar jeugd, hielp andere kinderen die hetzelfde meemaakten daarover te praten. Leilua werkt nu aan bewustwordingscampagnes op Samoaanse basisscholen – daamee heeft ze al meer dan 3.000 kinderen bereikt. Op haar eigen school hielp Leilua inmiddels tweehonderd kinderen met traumaverwerking. </p>  
