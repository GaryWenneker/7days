---
id: 7c23627be2044542b84fb97332b6d11f
type: nieuws
layout: post
title: "Griekenland zegt NEE"
permalink: /nieuws/griekenland-zegt-nee/
date: 2022-05-11T19:16:41.067Z
author: 7biA1WiYB
excerpt: "De meeste Grieken hebben luid en duidelijk NEE gezegd in het referendum dat zondag gehouden werd. Dik zestig procent heeft tegen de vergaande bezuinigingen die Brussel eist gestemd. Wat nu?  "
seo:
  description: "Griekenland zegt NEE"
  title: "Griekenland zegt NEE"
---
De meeste Grieken hebben luid en duidelijk NEE gezegd in het referendum dat zondag gehouden werd. Dik zestig procent heeft tegen de vergaande bezuinigingen die Brussel eist gestemd. Wat nu?  

    <p><strong>...waar zeiden de Grieken 'nee' tegen?</strong><br>Premier Tsipras had zijn landgenoten in een referendum om hun mening gevraagd over het bezuinigingsplan dat andere landen voor Griekenland maakten. Het antwoord was duidelijk: ‘NEE, we vinden het een slecht plan!’ </p>
<p>Griekenland heeft al jaren flinke geldproblemen. Het land heeft daarom veel geld geleend van andere Europese landen, maar de problemen zijn nog niet opgelost. Europa wil wel nog meer geld uitlenen, maar alleen als Griekenland nog meer gaat bezuinigen. Maar dat willen de Grieken dus niet. Op dit moment krijgen ze daarom geen geld van andere landen. </p>
<p><strong>...wat gaat er nu gebeuren?</strong><br>Voor Griekenland wordt het dus opnieuw een erg spannende week. Heel veel is nog onduidelijk. Gaan de banken nu wel gewoon open? Hoe gaan de andere landen reageren? En raakt het land nu echt blut? Niemand kan nog antwoord geven op die vragen. Vanavond, en beslist ook nog later deze week, gaan de eurolanden uitgebreid over de Griekenlandcrisis vergaderen.</p>
<p>Intussen is de Griekse minister van Financiën, Yanis Varoufakis, vandaag opgestapt. Hij denkt dat veel andere regeringsleiders inmiddels zo’n hekel aan hem hebben, dat het beter is als een andere Griek plaatsneemt aan de vergadertafel in Brussel.</p>
<p><div class="media media-element-container media-default"><div id="file-4934" class="file file-image file-image-jpeg">

        
  
  <div class="content">
    <img title="&#039;Ik stop ermee&#039;, deelde Varoufakis mee" height="1923" width="2856" class="media-element file-default" src="https://7dagen.netlify.app/sites/default/files/ANP-33361310%20%281%29.jpg" alt="">  </div>

  
</div>
</div>
<p>.<strong>..En in Griekenland zelf?</strong><br>De eerste zorg van veel Grieken is nu of er nu nog wel geld is om bijvoorbeeld de salarissen van ambtenaren en de pensioenen van oude mensen te betalen. De Griekse regering moet daar nu als een haas iets op verzinnen. Heel veel geld lenen bij Rusland bijvoorbeeld. Of zelf een nieuwe munt beginnen. Of terug naar de munt van vroeger, de drachme. Of heel misschien toch nog samen met de andere eurolanden een oplossing vinden.</p>
<p><strong>…blijft Griekenland wel in de euro?</strong><br>Dat is ook nog onduidelijk. Ook als Griekenland helemaal blut raakt, blijft de euro voorlopig toch de officiële munt, simpelweg omdat er nooit iets geregeld is voor zo’n situatie. Eens in de euro, altijd in de euro, was destijds het idee bij de oprichting van de muntunie. Geen enkel land kan een ander land dwingen om de euro los te laten. Zelfs niet alle eurolanden samen. Een land kan eigenlijk alleen zelf besluiten uit de muntunie te stappen.</p>
<p><strong>… gaat Griekenland nu echt blut?</strong><br>Vast niet meteen, maar de de andere eurolanden kunnen het Griekenland heel moeilijk gaan maken. Omdat alle leningen per direct stilgelegd worden, raken de euro’s in Griekenland simpelweg op. De overheid kan niks meer betalen want er is gewoon geen geld. Niet voor salarissen, uitkeringen en pensioenen, maar ook niet voor ziekenhuizen en scholen. Griekenland heeft dan bijna geen andere keuze dan om met een eigen munt opnieuw te beginnen. Digitale drachmes kunnen best heel snel worden ingevoerd, voor het drukken van biljetten is veel meer tijd nodig.</p>
<p><strong>…kan Griekenland voorkomen dat de euro’s in het land opraken? </strong><br>Griekenland heeft een eigen eurobankbiljettenpers. Die machine mag van de Europese Centrale Bank (de baas over alle eurobiljetten) elk jaar een bepaalde hoeveelheid tientjes zelf drukken. Die toestemming zal na een failliet van Griekenland snel ingetrokken worden. Mocht Griekenland zich daar niks van aantrekken en gewoon de pers laten draaien, dan zou de ECB alle eurobiljetten van Griekse afkomst, herkenbaar aan een serienummer dat begint met de letter Y, ongeldig kunnen verklaren. Maar daarmee worden dan heel veel mensen gedupeerd omdat de biljetten dan al over heel Europa verspreid zijn geraakt.</p>
<p><em>Hoe is Griekenland in al die problemen verzeild geraakt? Lees ons recept voor een <a href="https://7dagen.netlify.app/nieuws/recept-voor-de-griekse-crisis">goeie Griekse crisis</a> en je snapt 't. En in <a href="https://7dagen.netlify.app/griekenlandsoap">Griekenland: de soap</a> stellen we alle hoofdrolspelers aan je voor.</em></p>  
