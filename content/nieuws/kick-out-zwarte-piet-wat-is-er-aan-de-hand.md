---
id: 89a2052687b04571b1be6842674cdcf0
type: nieuws
layout: post
title: "Kick Out Zwarte Piet, wat is er aan de hand?"
permalink: /nieuws/kick-out-zwarte-piet-wat-is-er-aan-de-hand/
date: 2022-05-11T19:16:41.067Z
author: 7biA1WiYB
excerpt: "De intocht van Sinterklaas op 16 november houdt de gemoederen flink bezig. Afgelopen vrijdag werd een bijeenkomst van Kick Out Zwarte Piet (KOZP) in Den Haag voor het eerst met geweld verstoord. Een paar vragen over de actiegroep en hun ideaalbeelden.  "
seo:
  description: "Kick Out Zwarte Piet, wat is er aan de hand?"
  title: "Kick Out Zwarte Piet, wat is er aan de hand?"
---
De intocht van Sinterklaas op 16 november houdt de gemoederen flink bezig. Afgelopen vrijdag werd een bijeenkomst van Kick Out Zwarte Piet (KOZP) in Den Haag voor het eerst met geweld verstoord. Een paar vragen over de actiegroep en hun ideaalbeelden.  

    <h3>Waar staat Kick Out Zwarte Piet (KOZP) voor?</h3>
<p>Kick Out Zwarte Piet protesteert tegen traditioneel geschminkte zwarte pieten tijdens intochten van Sinterklaas. In de ogen van KOZP moet zwarte pieten door allerlei (domme) grappen en onnozel gedrag voor sinterklaasfeestvreugde zorgen. Zij zijn van mening dat het uiterlijk, de rol en de diep donkerbruine schmink racistisch en denigrerend zijn. Daarom zijn ze vóór het afschaffen van zwarte piet.</p>
<p>KOZP-topman Jerry Afriyie trad met zijn achterban voor het eerst écht naar buiten kort voor de intocht van Sinterklaas, in Meppel in 2015. Een deel van zijn aanhang vindt de protesten echter te soft en is van mening dat de verandering van zwarte piet te langzaam gaat. Zij willen dan ook meer en hardere acties.</p>
<h3>Wat gebeurde er afgelopen vrijdag in Den Haag?</h3>
<p>Een besloten bijeenkomst van KOZP werd aangevallen. Volgens Afriyie probeerden zo'n zestig mannen binnen te komen. Toen dat mislukte staken ze buiten vuurwerk af en sloopten ze (auto)ruiten. Deze aanval is een nieuwe extreme in de strijd tussen de voor- en tegenstanders van zwarte piet. Eerder maakten ze al demonstraties van elkaar onmogelijk, zoals de Blokkeerfriezen bij de intocht van Sinterklaas in Dokkum (zie foto hieronder), maar nog nooit eerder werd een besloten bijeenkomst aangevallen. </p>
<p>KOZP laat via Twitter weten aangifte te gaan doen tegen Haagse ondernemer John van Zweden. Die plaatste oproepen op Twitter om te protesteren tegen de bijeenkomst en KOZP. <div class="media media-element-container media-default"><div id="file-538870" class="file file-image file-image-jpeg">

        
  
  <div class="content">
    <img alt="KOZP" title="Foto: ANP" height="3619" width="5066" style="font-size: 13.008px;" class="media-element file-default" data-delta="1" src="https://7dagen.netlify.app/sites/default/files/ANP-354445464.jpg">  </div>

  
</div>
</div><em>Tegenstanders van Zwarte Piet in Dokkum demonstreerden voor vrijheid van meningsuiting en demonstratierecht. Tijdens de landelijke intocht van Sinterklaas (twee weken eerder) werd op het laatste moment een demonstratieverbod ingesteld.</em>
<h3>Hoe is op de aanval gereageerd?</h3>
<p>Zowel voor- als tegenstanders reageren kritisch. ‘Wij staan honderd procent achter zwarte piet, maar er mag niet worden opgeroepen tot geweld’, liet Sebastian Kruis (de Haagse PVV-fractievoorzitter) weten. ‘Een pand bestormen met vuurwerk, mensen intimideren, is niet het verdedigen van een Nederlandse traditie. Het is een regelrechte aanval op wie wij als land zijn' was de reactie van GroenLinks-voorman Jesse Klaver. D66 kondigde Kamervragen aan.</p>
<p>De organisator van de intocht van Sinterklaas in Den Haag, Peter Boelhouwer, noemt het verstoren van de vergadering het dieptepunt in de hele Pieten-discussie. Hij roept zowel voor- als tegenstanders op om zaterdag thuis te blijven.</p>
<h3>Zijn er dit jaar wel of geen Zwarte Pieten (en roetveegpieten)?</h3>
<p>Bij de intocht in Scheveningen en Den Haag zijn de pieten dit jaar zwart en met roetvegen. Alle pieten zijn door de schoorsteen gekomen, de een alleen wat vaker dan de ander. Een meerderheid van de gemeenteraad wilde nog dit jaar af van zwarte piet bij de intocht. Dat is niet gelukt. Het is nu de bedoeling dat er in 2020 alleen nog roetveegpieten zijn. In Apeldoorn en in het <em>Sinterklaasjournaal </em>zijn wel al alleen roetpieten te zien.</p>
<h3>Wordt er verder nog actie gevoerd?</h3>
<p>Jazeker. Voor- en tegenstanders hebben aangegeven in de aanloop naar de landelijke intocht van Sinterklaas in Apeldoorn dat ze gaan demonstreren. Kick Out Zwarte Piet heeft laten weten bij twaalf intochten van Sinterklaas te demonstreren. </p>
<p>Afriyie gelooft er niet in dat de overheid de veiligheid van 'zijn demonstranten' kan garanderen. Daarom liet-ie weten zelf actie te gaan ondernemen. Over wat voor maatregelen hij wil gaan treffen laat-ie zich niet uit.</p>  
