---
id: 35afc308c14948d78a02102fcc44ae75
type: nieuws
layout: post
title: "Een jaar na de aanslag op Charlie Hebdo"
permalink: /nieuws/een-jaar-na-de-aanslag-op-charlie-hebdo/
date: 2022-05-11T19:16:41.067Z
author: 7biA1WiYB
excerpt: "De aanslag op de redactie van het Franse tijdschrift Charlie Hebdo was vandaag (donderdag) precies een jaar geleden. Twee gewapende terroristen stormden de redactie in Parijs binnen en richtten daar een bloedbad aan.  "
seo:
  description: "Een jaar na de aanslag op Charlie Hebdo"
  title: "Een jaar na de aanslag op Charlie Hebdo"
---
De aanslag op de redactie van het Franse tijdschrift Charlie Hebdo was vandaag (donderdag) precies een jaar geleden. Twee gewapende terroristen stormden de redactie in Parijs binnen en richtten daar een bloedbad aan.  

    <p><strong>Hoe zat het ook alweer?</strong><br>Het Franse cartoontijdschrift <a href="https://7dagen.netlify.app/nieuws/charlie-hebdo-hoe-zat-dat-ook-alweer"><em>Charlie Hebdo</em></a> maakt van alles en iedereen een grap. Van de paus via Obama tot Hollywood-sterren. De redactie houdt zich niet in en stort bakken vol kritiek en belediging over alles en iedereen uit. Ook de islam wordt regelmatig op de hak genomen. Keihard af en toe, maar binnen de grenzen van de vrijheid van meningsuiting.</p>
<p>Alleen vinden aanhangers van de terreurgroep Al Qaida dat iedereen die hun profeet Mohammed beledigt, dood moet. Tijdens de wekelijkse redactievergadering vielen de gewapende broers Chérif en Saïd Kouachi het pand binnen en schoten ze daar in totaal tien mensen dood.</p>
<p><strong>Hoe wordt de aanslag in Parijs herdacht?</strong><br>Afgelopen dinsdag zijn er een aantal <a href="http://www.rtlnieuws.nl/nieuws/buitenland/pijnlijke-fout-op-gedenkplaat-charlie-hebdo" target="_blank">herdenkingsplaten </a>onthuld, onder andere bij de redactie en bij de joodse supermarkt waar de gevluchte <em>Charlie Hebdo</em>-verdachten twee dagen na de aanslag vier mensen doodden en er zeventien gijzelden. Vandaag houdt president Hollande een toespraak en komende zondag is er een grote herdenking op Place de la République.</p>
<p><strong>En wat doet de redactie van <em>Charlie Hebdo</em>?</strong><br>Gisteren bracht de redactie een herdenkingsnummer uit met op de cover een man met een baard die God moet voorstellen. Hij heeft bloedvlekken op zijn kleding en een kalasjnikov op de rug. De volgende tekst staat erbij 'Een jaar later: de moordenaar is nog op vrije voeten'. In het blad is er veel aandacht voor de aanslag zelf. Ook staan er cartoons in van de tekenaars die zijn omgekomen.</p>
<p><strong>Meer weten over de <a href="https://7dagen.netlify.app/nieuws/charlie-hebdo-hoe-zat-dat-ook-alweer">aanslag op Charlie Hebdo</a>? In ons <a href="https://7dagen.netlify.app/dossiercharlie">Dossier Charlie</a> kun je alles teruglezen, bijvoorbeeld over het <a href="https://7dagen.netlify.app/nieuws/mega-protest-na-aanslagen">mega-protest na de aanslagen</a> en <a href="https://7dagen.netlify.app/nieuws/charlie-poster-op-school-verwijderd">hoe scholen omgingen met Charlie Hebdo-posters</a>.</strong></p>  
