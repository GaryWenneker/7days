---
id: 8a2f656aa14a4cf19fc50f4c842eea69
type: nieuws
layout: post
title: "Is dit het eind van de Jungle?"
permalink: /nieuws/is-dit-het-eind-van-de-jungle/
date: 2022-05-11T19:16:41.067Z
author: 7biA1WiYB
excerpt: "Ordetroepen zijn vanmorgen begonnen met het ontruimen van de Jungle in Calais. De Franse overheid wil nog deze week alle vluchtelingen verplaatsen zodat het tentenkamp helemaal kan worden opgeruimd. Zou het dit keer definitief zijn? Zeven wetenswaardigheden over deJungle.  "
seo:
  description: "Is dit het eind van de Jungle?"
  title: "Is dit het eind van de Jungle?"
---
Ordetroepen zijn vanmorgen begonnen met het ontruimen van de Jungle in Calais. De Franse overheid wil nog deze week alle vluchtelingen verplaatsen zodat het tentenkamp helemaal kan worden opgeruimd. Zou het dit keer definitief zijn? Zeven wetenswaardigheden over deJungle.  

    <ol><li>Tot vandaag leefden er nog ruim 8000 vluchtelingen in het geïmproviseerde en illegale kamp bij het Noord-Franse Calais. Dat blijkt tenminste uit een telling die hulporganisaties zaterdag hebben gehouden in de Jungle. Volgens andere Franse cijfers gaat het om zo’n 6500 mensen. De meesten komen uit Syrië, Afghanistan, Eritrea, Zuid-Soedan, Irak. En de meerderheid is man. Ziektes, kou, honger, uitzichtloosheid en vechtpartijen maakten hun leven in het kamp ellendig. President Hollande bezocht Calais in september en zei toen een eind te zullen maken aan de mensonterende situatie.<br><div class="media media-element-container media-default"><div id="file-22751" class="file file-image file-image-jpeg">

        
  
  <div class="content">
    <img alt="The Jungle Calais  Foto AFP" title="The Jungle Calais  Foto AFP" height="566" width="850" class="media-element file-default" src="https://7dagen.netlify.app/sites/default/files/AFP-42531270-klein.jpg">  </div>

  
</div>
</div></li>
<li>De inwoners hoopten vanuit Calais de oversteek (zo’n 50 kilometer) naar Groot-Brittannië te kunnen maken. Door stiekem in vrachtwagens te klimmen of op een veerboot of één van de treinen die door de Kanaaltunnel rijden. Of zelfs door te zwemmen. Soms had zo’n oversteekpoging de dood tot gevolg. Vorig jaar zijn er 37.000 illegale overstekers onderschept. Waarom zij zo graag naar Groot-Brittannië willen om daar pas asiel aan te vragen? Veel van de vluchtelingen spreken beter Engels dan Frans. En vaak hebben ze al familie in het land wonen waar ze bij zouden kunnen intrekken. Of die hen zouden kunnen helpen.<br><div class="media media-element-container media-default"><div id="file-22755" class="file file-image file-image-jpeg">

        
  
  <div class="content">
    <img alt="The Jungle Calais  Foto AFP" title="The Jungle Calais  Foto AFP" height="566" width="850" class="media-element file-default" src="https://7dagen.netlify.app/sites/default/files/AFP-48079130-klein.jpg">  </div>

  
</div>
</div></li>
<li>Zo’n 500 van de vluchtelingen zijn kinderen en jongeren onder de 18 die in hun uppie op pad zijn gegaan. Zij hebben meestal veel ellende en een gevaarlijke reis achter de rug. Deze alleenstaande vluchtkinderen worden nu zoveel mogelijk herenigd met familieleden die in Groot-Brittannië wonen.<br><div class="media media-element-container media-default"><div id="file-22752" class="file file-image file-image-jpeg">

        
  
  <div class="content">
    <img alt="The Jungle Calais  Foto AFP" title="The Jungle Calais  Foto AFP" height="567" width="850" class="media-element file-default" src="https://7dagen.netlify.app/sites/default/files/AFP-48079781-klein.jpg">  </div>

  
</div>
</div></li>
<li>Afgelopen weekend waren er rellen in het kamp. Er werd met stenen gegooid naar de politie. Die antwoordde met traangas. Maar toen maandag de ontruiming begon was het weer rustig. Er zijn 1250 politieagenten ingezet om alles goed te laten verlopen. Zij komen bovenop de 2000 agenten die normaal al de haven en de treinen in Calais bewaken.<br><div class="media media-element-container media-default"><div id="file-22753" class="file file-image file-image-jpeg">

        
  
  <div class="content">
    <img alt="The Jungle Calais  Foto EPA" title="The Jungle Calais  Foto EPA" height="567" width="850" class="media-element file-default" src="https://7dagen.netlify.app/sites/default/files/EPA-48079120-klein.jpg">  </div>

  
</div>
</div></li>
<li>Bij het kamp is een enorme hangar neergezet. Maandagochtend stonden daar meteen lange rijen. In de hangar worden alle vluchtelingen geregistreerd. Ze krijgen een polsbandje in een bepaalde kleur. Die geeft aan in welk van de 450 officiële opvangcentra in Frankrijk ze terecht kunnen. Er staan bij Calais 600 bussen klaar om iedereen te vervoeren. De eerste bussen vertrokken al vroeg in de ochtend. Voor wie moet wachten op vertrek zijn er bedden klaargezet in loodsen bij Calais.<br><div class="media media-element-container media-default"><div id="file-22754" class="file file-image file-image-jpeg">

        
  
  <div class="content">
    <img alt="The Jungle Calais  Foto EPA" title="The Jungle Calais  Foto EPA" height="567" width="850" class="media-element file-default" src="https://7dagen.netlify.app/sites/default/files/EPA-48077556-klein.jpg">  </div>

  
</div>
</div></li>
<li>Sommige vluchtelingen willen niet geregistreerd worden. Want dat betekent automatisch dat ze asiel aanvragen in Frankrijk en dan wordt het lastiger om naar Groot-Brittannië te gaan. Toen bekend werd dat de Jungle gesloopt zou worden zijn er naar schatting 2000 bewoners het kamp ontvlucht. Waar zij nu zijn is onbekend. De Vlaamse politie heeft extra agenten ingezet voor controles bij de grens.<br> </li>
<li>Vanaf dinsdag wordt er een begin gemaakt met het weghalen van de tenten en het afbreken van de zelfgebouwde huisjes en winkeltjes. De schoonmaakdiensten staan al klaar. Zou dit het definitieve einde van het kamp betekenen? Het is niet de eerste keer dat de Jungle - het kamp bestaat al 17 jaar -  wordt opgeruimd en tot nu toe kwamen de tentjes telkens toch weer terug.</li>
</ol><p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
