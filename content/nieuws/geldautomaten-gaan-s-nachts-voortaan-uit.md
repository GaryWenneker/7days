---
id: d36dd07518034b8a843707dbd093994c
type: nieuws
layout: post
title: "Geldautomaten gaan 's nachts voortaan uit"
permalink: /nieuws/geldautomaten-gaan-s-nachts-voortaan-uit/
date: 2022-05-11T19:16:41.067Z
author: 7biA1WiYB
excerpt: "Tussen 23.00 uur 's avonds en 07.00 uur 's ochtends staan geldautomaten vanaf vandaag uit. De reden? Plofkraken tegengaan. Het is een van de afspraken die voortkwam uit overleg tussen minister Grapperhaus van Justitie, minister Hoekstra van Financiën en de Vereniging van Banken (NVB).  "
seo:
  description: "Geldautomaten gaan 's nachts voortaan uit"
  title: "Geldautomaten gaan 's nachts voortaan uit"
---
Tussen 23.00 uur 's avonds en 07.00 uur 's ochtends staan geldautomaten vanaf vandaag uit. De reden? Plofkraken tegengaan. Het is een van de afspraken die voortkwam uit overleg tussen minister Grapperhaus van Justitie, minister Hoekstra van Financiën en de Vereniging van Banken (NVB).  

    <p>Volgens de NVB verlaagt het uit zetten van geldautomaten de kans op succes voor criminelen. Hoe dat precies in elkaar zit, wil een woordvoerder niet uitleggen. Omdat volgens de NVB minder dan twee procent van de geldopnames 's nachts gebeuren, kan het wel onhandig zijn. Maar dat weegt niet op tegen veiligheid.</p>
<h3>Veiligheid</h3>
<p>Een van de manieren om een automaat te kraken is op het moment dat de geldlade opengaat er een explosief in leggen. Om de lade te openen, pinnen criminelen met een gestolen bankpas. Dat kunnen ze niet doen wanneer de automaat uit staat. Daarnaast verplaatsen banken ook geldautomaten naar plekken waar minder mensen wonen. Een aantal automaten verdwijnt zelfs helemaal.</p>
<p>Criminelen zijn de afgelopen jaren steeds zwaardere explosieven gaan gebruiken. Zo raakte er afgelopen oktober nog iemand gewond bij een plofkraak in Amsterdam. Over de maatregelen zegt Chris Buijink, voorzitter van de NVB: 'We kunnen er niet in berusten dat er elke paar dagen een explosief afgaat in Nederland, niet zelden in de buurt van woningen.'</p>
<h3>Verfpatronen</h3>
<p>Banken willen het criminelen zo moeilijk mogelijk maken door bijvoorbeeld bankbiljetten onbruikbaar te maken. Dat kan met verfpatronen, lijmpatronen of door de biljetten te verbranden bij een explosie. De komende tijd gaan de NVB, de politie en toezichthouder De Nederlandsche Bank onderzoeken wat de beste manier is.</p>
<p>Dit jaar zijn er tot nu toe 71 plofkraken geweest. Begin deze maand besloot ABN Amro al 470 geldautomaten te sluiten. De laatste maanden was er een flinke toename in het aantal plofkraken, vooral bij die van de ABN Amro. Het type geldautomaat van deze bank was blijkbaar te makkelijker te kraken dan die van andere banken. </p>  
