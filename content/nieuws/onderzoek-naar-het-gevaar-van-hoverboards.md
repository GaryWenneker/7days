---
id: 9e0ab98b082a436a818d03cafb59727d
type: nieuws
layout: post
title: "Onderzoek naar het gevaar van hoverboards"
permalink: /nieuws/onderzoek-naar-het-gevaar-van-hoverboards/
date: 2022-05-11T19:16:41.067Z
author: 7biA1WiYB
excerpt: "Het ziet er zo stoer uit: rijden op een hoverboard. Maar het is misschien gevaarlijker dan je denkt. De Nederlandse Voedsel- en Warenautoriteit gaat er nu onderzoek naar doen.  "
seo:
  description: "Onderzoek naar het gevaar van hoverboards"
  title: "Onderzoek naar het gevaar van hoverboards"
---
Het ziet er zo stoer uit: rijden op een hoverboard. Maar het is misschien gevaarlijker dan je denkt. De Nederlandse Voedsel- en Warenautoriteit gaat er nu onderzoek naar doen.  

    <p>Handig, rijden zonder er iets voor te hoeven doen. Dat kan met een oxboard, airboard of hoverboard: een elektrisch vervoermiddel op twee wielen. Anders dan met een skateboard hoef je je niet af te zetten met je voeten.</p>
<h3>Botbreuken</h3>
<p>Maar net als met skateboards gebeuren er ook met hoverboards veel ongelukken. Vorig jaar moesten volgens <a href="https://www.veiligheid.nl/organisatie/actueel/nieuws/aantal-letsels-door-hoverboards-drastisch-gestegen" target="_blank">VeiligheidNL</a> zo’n 1300 mensen naar de eerste hulp na een ritje op het zelfrijdende bord. Twee op de drie slachtoffers brak een pols of ander lichaamsdeel. En dan mogen de hoverboarders nog blij zijn als ze geen boete hebben gekregen, want het is <a href="https://www.rijksoverheid.nl/onderwerpen/bijzondere-voertuigen/vraag-en-antwoord/hoverboard-op-openbare-weg" target="_blank">verboden</a> om met een hoverboard op de openbare weg te rijden.</p>
<h3>Brand</h3>
<p>Botbreuken zijn nog niet alles. De Nederlandse Voedsel- en Warenautoriteit (NVWA) heeft sinds maart vier meldingen gekregen van hoverboards die in brand zijn gevlogen, vaak tijdens het opladen. Daarom gaat het NVWA onderzoek doen naar het populaire speelgoed, zegt een woordvoerder tegen <a href="https://www.rtlnieuws.nl/nederland/botbreuken-en-brandgevaar-onderzoek-naar-hoverboards" target="_blank"><em>RTL Nieuws</em></a>. Dat zou eind dit jaar afgerond moeten zijn.</p>
<h3>Voor wie toch op een hoverboard wil rijden heeft VeiligheidNL de volgende tips:</h3>
<ul><li>Vind je balans</li>
<li>Draag een helm, pols- en elleboogbeschermers</li>
<li>Oefen op een rustige plek met een gladde ondergrond</li>
</ul><p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuws-app</a> of neem een <a href="https://7dagen.netlify.app/abonnement">proefabonnement</a> op 7Days!</em></p>  
