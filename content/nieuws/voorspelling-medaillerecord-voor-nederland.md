---
id: 0f0ebdb2baf34bf9a4ce9ed7ecabdbf0
type: nieuws
layout: post
title: "Voorspelling: medaillerecord voor Nederland"
permalink: /nieuws/voorspelling-medaillerecord-voor-nederland/
date: 2022-05-11T19:16:41.067Z
author: 7biA1WiYB
excerpt: "Als we de experts mogen geloven, gaat Nederland een extreem succesvolle Olympische Spelen tegemoet. Volgens de modellen van statistiekbureau Infostrada gaat de Nederlandse ploeg deze zomer in Rio een recordaantal van 31 medailles binnenslepen. De vlag kan uit!  "
seo:
  description: "Voorspelling: medaillerecord voor Nederland"
  title: "Voorspelling: medaillerecord voor Nederland"
---
Als we de experts mogen geloven, gaat Nederland een extreem succesvolle Olympische Spelen tegemoet. Volgens de modellen van statistiekbureau Infostrada gaat de Nederlandse ploeg deze zomer in Rio een recordaantal van 31 medailles binnenslepen. De vlag kan uit!  

    <p>Voor elke Olympische Spelen voorspelt Infostrada de <a href="http://products.infostradasports.com/documentation/vmt#demo" target="_blank">medaillespiegel </a>van het toernooi. Dat doen ze op basis van de prestatie van sporters of teams op afgelopen toernooien.</p>
<p>Door de goede prestatie van de Nederlandse handbalsters op het WK in december (zilver), gaat Nederland in de voorspelling nieuwste voorspelling voor het eerst over de grens van dertig medailles.</p>
<p><strong>Record</strong><br>Als die voorspelling van 31 plakken uitkomt, zou het een medaillerecord betekenen. De Olympische Zomerspelen van 2000 zijn tot nu toe de beste ooit voor Nederland. Toen werden in totaal 25 medailles behaald.</p>
<p>Vier jaar geleden, tijdens de spelen in Londen, waren dat er twintig.</p>
<p><strong>Wie gaat winnen?</strong><br>Infostrada voorspelt dat Nederland zes gouden medailles gaat pakken. De jongste winnaar wordt volgens hen Niek Kimman (19), die bij het BMX goud zal pakken. Dafne Schippers (200m sprint), de hockeyvrouwen, judoka Kim Polling, het springruiterteam en zeilster Marrit Bouwmeester zouden de overige gouden plakken gaan verzamelen. De andere 25 medailles zouden als volgt verdeeld worden:</p>
<ul><li>Zilver (10 stuks): Dafne Schippers (100m), Sifan Hassan (1500m), Rick van der Ven (boogschieten), Epke Zonderland (rekstok), de handbalvrouwen, de hockeymannen, Edward Gal (paardenspringen), Ranomi Kromowidjojo (50m vrije slag), Brouwer/Meeuwsen (beachvolleybal) en Anna van der Breggen (wielrennen, wegwedstrijd)<br> </li>
<li>Brons (15 stuks): Nouchka Fontijn (boksen), Marhinde Verkerk (judo), dressuurteam, estafetteploeg (zwemmen 4x100m vrije slag), Sharon van Rouwendaal (400m vrije slag en 10km vrije slag), Pieter-Jan Postma (zeilen), Jessica Blaszka (worstelen), Tom Dumoulin (wielrennen, individuele tijdrit), Anna van der Breggen (wielrennen, individuele tijdrit), Elis Ligtlee (sprint), Marianne Vos (wielrennen, wegwedstrijd), de waterpolovrouwen, Nummendor en Varenhorst (beachvolleybal), De mannen acht (roeien)</li>
</ul><p><strong>Hoe serieus moet je deze voorspelling nemen?</strong><br>De voorspellingen van Infostrada zijn zeker geen luchtfietserij. Er zit een ingewikkeld rekenmodel achter, waarmee de statistici een serieuze inschatting kunnen maken. Maar of je nou het weer of een medaillespiegel voorspelt, de kans dat je ernaast zit, bestaat altijd.</p>
<p>Zo voorspelde Infostrada voor de Winterspelen in Sotsji slechts dertien Nederlandse plakken, terwijl dat er 24 werden. Voor de laatste Zomerspelen, die in Londen in 2012, kwam de voorspelling veel dichter in de buurt. Nederland pakte er twintig in totaal, Infostrada voorspelde toen zeventien.</p>
<p>Daar komt bij dat de voorspelling van Infostrada elke maand wordt geüpdatet. Aangezien de Spelen pas in augustus beginnen, kan er nog een hoop veranderen aan het voorspelde aantal medailles.</p>  
