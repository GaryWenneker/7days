---
id: c203d3d05a0f4f1e9c143d1ebd05a9a7
type: nieuws
layout: post
title: "Grote top over grote problemen"
permalink: /nieuws/grote-top-over-grote-problemen/
date: 2022-05-11T19:16:41.067Z
author: 7biA1WiYB
excerpt: "Het is deze hele week loeidruk in het VN-hoofdkantoor in hartje New York. Tientallen wereldleiders zijn er bij elkaar voor een vergadering. Zij hebben een boel ingewikkelde problemen te bespreken. Voor Obama, die dit jaar stopt als president, is het zijn allerlaatste optreden voor de grote club van 193 landen. Wat stond er op zijn to-do-lijstje?  "
seo:
  description: "Grote top over grote problemen"
  title: "Grote top over grote problemen"
---
Het is deze hele week loeidruk in het VN-hoofdkantoor in hartje New York. Tientallen wereldleiders zijn er bij elkaar voor een vergadering. Zij hebben een boel ingewikkelde problemen te bespreken. Voor Obama, die dit jaar stopt als president, is het zijn allerlaatste optreden voor de grote club van 193 landen. Wat stond er op zijn to-do-lijstje?  

    <p>​- M’n beste pak klaarhangen. Die donkerblauwe met dat lichtblauwe overhemd. Nice!</p>
<p>- Speech voorbereiden. <em>Yes I can!</em> Heb ik vaker gedaan. Daar gaat-ie dan...</p>
<p>- Extra beveiliging regelen vanwege de <a href="https://7dagen.netlify.app/nieuws/bommen-new-york-terrorisme-niet">bommen van afgelopen weekend</a>.</p>
<p>- Veel aandacht vragen voor hét top-onderwerp: vluchtelingen. Er zijn er nu 65 miljoen, een record. Zorgen dat iedereen ons plan ondertekent. Of eigenlijk: het plan van Ban (ki-Moon). Daarmee beloven landen meer mensen goed op te zullen vangen en beter samen te werken om de vluchtroutes zo veilig mogelijk te krijgen.</p>
<p><div class="media media-element-container media-default"><div id="file-21965" class="file file-image file-image-jpeg">

        
  
  <div class="content">
    <img alt="Obama en Poetin  Foto AFP" title="Obama en Poetin  Foto AFP" height="614" width="850" class="media-element file-default" src="https://7dagen.netlify.app/sites/default/files/ANP-47335131-klein.jpg">  </div>

  
</div>
</div>
<p>- In de gang Poetin aanschieten over Syrië. De deal was om samen met de Russen tegen terreurgroep IS te strijden. Maar nu ruziën we over wie de wankele wapenstilstand heeft laten mislukken zodat er geen hulp bij honderdduizenden mensen in nood kan komen. De helpers worden zelfs aangevallen! Vladimir zeggen dat we echt goed moeten blijven overleggen. (Grrr! Geduldig blijven!)</p>
<p>- De Chinese premier Li Keqiang aan z’n mouw trekken over al die atoomproeven die zijn Noord-Koreaanse buurman de laatste tijd doet. Toch min of meer een vriendje van ‘m. Even de zorgen van de VN-Veiligheidsraad doorgeven.</p>
<p>-Iedereen duidelijk maken dat ze gewoon even hun krabbel moeten zetten op het <a href="https://7dagen.netlify.app/nieuws/historisch-klimaatakkoord-195-landen-stemmen">klimaat-red-plan</a> dat we vorig jaar in Parijs hebben bedacht. Dan kunnen we de maatregelen ook echt gaan uitvoeren. Voordat de wereld nog verder opwarmt.</p>
<p>- ’s Avonds naar m’n favoriete tentje in Manhattan voor een hamburger. Nee! Toch liever een cheeseburger. Hmmm.<em> I just loooove burgers...</em></p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
