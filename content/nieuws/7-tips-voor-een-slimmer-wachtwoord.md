---
id: 5c78e8aa6567487aaec73fd53d8a7650
type: nieuws
layout: post
title: "7 tips voor een slimmer wachtwoord"
permalink: /nieuws/7-tips-voor-een-slimmer-wachtwoord/
date: 2022-05-11T19:16:41.067Z
author: 7biA1WiYB
excerpt: "‘123456’ en ‘password’. Het zijn de twee meest gebruikte wachtwoorden ter wereld volgens wachtwoordbeveiliger Splashdata. Niet zo snugger. Maar hoe moet het dan wél? 7 tips!  "
seo:
  description: "7 tips voor een slimmer wachtwoord"
  title: "7 tips voor een slimmer wachtwoord"
---
‘123456’ en ‘password’. Het zijn de twee meest gebruikte wachtwoorden ter wereld volgens wachtwoordbeveiliger Splashdata. Niet zo snugger. Maar hoe moet het dan wél? 7 tips!  

    <p><strong>1. Wees lekkerlangvanstofdatmaaktradenmoeilijker</strong><br>Hoe langer je wachtwoord, hoe moeilijker het te achterhalen is. Als basisregel kun je aanhouden: minimaal acht karakters.<br><br><strong>2. Gebru1k#versch1llendeKarakters!</strong><br>Combineer hoofd- en kleine letters en hussel flink met cijfers, symbolen en leestekens.<br><br><strong>3. Maar helaas, in dit W@chtw00rd trappen ze niet…</strong><br>Denk niet dat je hackers en cybertuig te slim af bent door d@t s00rt vondsten. Deze trucjes liggen zó voor de hand dat elke computerboef er zo doorheen prikt.<br><br><strong>4. Niet doen, Bouwientje1311!</strong><br>Dom: je geboortedatum en naam (of zelfs die van je hond) in je wachtwoord zetten. Inkoppertje voor hackers. Ook je lievelingssport of de naam van je vriend/vriendin schijnen makkelijk te achterhalen te zijn.<br><br><strong>5. Wisselen die hap</strong><br>Wat makkelijk is voor jou, is ook makkelijk voor digischurken. Dus één wachtwoord voor álle sites waar je inlogt, is niet handig. Verzin voor elke instelling wat anders. En rouleer de boel.<br><br><strong>6. Neeee! Niet naast de computer!</strong><br>Nu nog onthouden, al die roulerende, superslimme, verschillende geheime codes. Gewoon even opschrijven in je agenda? Je telefoon? Of nog beter: op een briefje naast de computer?<br>Neeeee! Schrijf je wachtwoorden niet op en leg ze al helemáál niet op voor de hand liggende plekken.<br><br><strong>7. <em>7Days</em> is tien keer leuker dan <em>NU.nl</em></strong><br>Een wachtwoord kun je makkelijk onthouden door er een zin van te maken. Let op: er moet wel minstens één hoofdletter, een getal en een leesteken in de zin zitten. Maar dan heb je ook wat:<br><em>7Di10xldn.n</em>. Succes! </p>  
