---
id: 5724dc4ad9394a109d718f21aac022ea
type: nieuws
layout: post
title: "Wie is dat 'tuig' uit de Zaanse wijk Poelenburg?"
permalink: /nieuws/wie-is-dat-tuig-uit-de-zaanse-wijk-poelenburg/
date: 2022-05-11T19:16:41.067Z
author: 7biA1WiYB
excerpt: "De wijk Poelenburg in Zaandam is sinds een paar dagen volop in het nieuws. Een groep jongeren zou daar de straten 'terroriseren', tot grote angst van de bewoners.  "
seo:
  description: "Wie is dat 'tuig' uit de Zaanse wijk Poelenburg?"
  title: "Wie is dat 'tuig' uit de Zaanse wijk Poelenburg?"
---
De wijk Poelenburg in Zaandam is sinds een paar dagen volop in het nieuws. Een groep jongeren zou daar de straten 'terroriseren', tot grote angst van de bewoners.  

    <p>Het is al lange tijd onrustig in Poelenburg. Tijd om daar een reportage over te maken, dacht <em>Hart van Nederland </em>donderdag. Slecht plan, <a href="http://www.hartvannederland.nl/nederland/noord-holland/2016/cameraploeg-hart-van-nederland-straat-uitgejaagd-zaandam/" target="_blank">bleek later</a>: de verslaggever en cameraman werden door de jongeren de straat uitgejaagd. 'Oprotten met jullie camera', riep een jongen boos.</p>
<p><strong>Klap op z'n hoofd</strong><br>Die jongen was Ismail Ilgun. Hij maakt video's op <a href="https://www.youtube.com/channel/UC8OsoURibpSgOxYjdUXgHwg" target="_blank">zijn kanaal </a><em><a href="https://www.youtube.com/channel/UC8OsoURibpSgOxYjdUXgHwg" target="_blank">Hoodvlogs</a>, </em>samen met zijn 'broeders': een groep van nog eens tientallen andere, voornamelijk Turks-Nederlandse jongens. Ze hangen voor de supermarkt Vomar, draaien harde muziek en treiteren voorbijgangers. </p>
<p>Zo is in een van de vlogs te zien hoe een man op een fiets wordt geschopt en een klap op z'n hoofd krijgt. De agenten die zo nu en dan langskomen, worden enkel belachelijk gemaakt.</p>
<p><div class="media media-element-container media-default"><div id="file-21777" class="file file-video file-video-youtube">

        <h2 class="element-invisible"><a href="/files/weer-gevochten-politie-komt-vloggen-bij-de-vomar-hoodvlog-8-ismail-ilgun">Weer gevochten! Politie Komt Vloggen Bij De Vomar  - HoodVlog #8 Ismail Ilgun</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Weer gevochten! Politie Komt Vloggen Bij De Vomar  - HoodVlog #8 Ismail Ilgun" src="https://www.youtube.com/embed/D176OWrKCX0?wmode=opaque&controls=" name="Weer gevochten! Politie Komt Vloggen Bij De Vomar  - HoodVlog #8 Ismail Ilgun" frameborder="0" allowfullscreen="">Video van Weer gevochten! Politie Komt Vloggen Bij De Vomar  - HoodVlog #8 Ismail Ilgun</iframe>
</div>
  </div>

  
</div>
</div>
<p><strong>Succesvolle vlogs</strong><br>De video's zijn niet onopgemerkt gebleven. De vlogger heeft al zo'n 50.000 abonnees en bekende YouTubers als Defano en YousToub zijn al in Poelenburg langsgeweest. Volgens Ismail zijn het 'goedbedoelde' vlogs, maar daar zijn buurtbewoners en politici het niet mee eens. Zij zien het vooral als bewijs van de overlast die in de Zaanse wijk heerst: deze 'probleemjongeren' krijgen door de vlogs nu een gezicht.</p>
<p>De jongeren uit Poelenburg zijn zelf ook boos. De media zouden hen 'alleen maar negatief in de media brengen'. Aan <a href="http://www.rtvnh.nl/nieuws/191398/zaanse-hangjongeren-quotwij-zijn-geen-monsters-we-zijn-gezelligquot" target="_blank"><em>RTVNH</em></a> laten ze weten geen monsters te zijn, maar juist 'gezellige jongens'. Dat juist zij nu in het nieuws zijn, komt omdat ze allochtoon zijn, denken ze zelf.</p>
<p><strong>Met zonnebril op</strong><br>Afgelopen donderdag schoof een aantal van de jongeren, onder wie Ismail, aan bij <em>Pauw</em>. Met hun zonnebril nog op ('om geen emotie te laten zien') mochten zij hún kant van het verhaal laten horen.<br></p>
<iframe frameborder="0" height="478" src="//media-service.vara.nl/player.php?id=363814" width="850"></iframe>
<p>Bij <em>Pauw </em>vertelden de jongeren dat zij graag een buurthuis willen. Dan hoeven ze ook niet meer voor de Vomar te hangen, is het idee. Alleen: het buurthuis dat de jongens ooit hadden, hebben ze zélf gesloopt, vertelde een oud-vrijwilligster bij <em>Pauw</em> <a href="http://pauw.vara.nl/media/363865" target="_blank">een dag later</a>. </p>
<p><strong>Extra beveiligers</strong><br>In de politiek is de situatie in Poelenburg het gesprek van de dag. 'Tuig van de richel', noemde premier Mark Rutte de jongeren afgelopen week. De burgemeester van Zaandam heeft <a href="https://www.rtvnh.nl/nieuws/191444/burgemeester-zaandam-wil-in-gesprek-blijven-met-betrokkenen-overlast-poelenburg" target="_blank">beloofd</a> om harder op te treden tegen de jongens. Bij de supermarkt zijn al extra beveiligers ingezet en er lopen meer agenten in de wijk rond.</p>
<p>En de jongeren zelf? Die gaan gewoon voorlopig gewoon door met waar ze mee bezig zijn: zij doen naar eigen zeggen niets strafbaars.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
