---
id: cae6af8150a34d18933144162cafe6fe
type: nieuws
layout: post
title: "Eén op zes jongeren heeft een hersenaandoening"
permalink: /nieuws/eén-op-zes-jongeren-heeft-een-hersenaandoening/
date: 2022-05-11T19:16:41.067Z
author: 7biA1WiYB
excerpt: "Dyslexie, hoofdpijn of een angststoornis. Hersenaandoeningen zijn er in alle soorten en maten. Eén op de zes jongeren in Nederland (346.000 jongeren in totaal) heeft er last van.  "
seo:
  description: "Eén op zes jongeren heeft een hersenaandoening"
  title: "Eén op zes jongeren heeft een hersenaandoening"
---
Dyslexie, hoofdpijn of een angststoornis. Hersenaandoeningen zijn er in alle soorten en maten. Eén op de zes jongeren in Nederland (346.000 jongeren in totaal) heeft er last van.  

    <p>Dat blijkt uit onderzoek van het Rijksinstituut voor Volksgezondheid en Milieu (RIVM) in opdracht van de Hersenstichting. Een paar cijfers op een rij:</p>
<p><strong>60%</strong>... van alle jongeren met een hersenaandoening heeft 60% een psychische stoornis. Dat zijn 210.000 jongeren. Vooral ADHD (85.000) en leerproblemen (36.000) komen vaak voor. ‘Daar valt bijvoorbeeld dyslexie onder’, zo legt onderzoeker René Poos uit. Maar ook een angststoornis en depressie vallen hieronder.</p>
<p><strong>30%</strong>... van alle jongeren met een hersenaandoening heeft een langdurige vorm die langzaam is ontstaan. In totaal hebben 104.000 jongeren een ziekte uit deze categorie. Met ongeveer 78.000 jongeren is hoofdpijn de grootste boosdoener. Dat is niet alleen chronische hoofdpijn, maar denk ook aan migraine of spanningshoofdpijn, een meestal bonzende pijn aan één kant van je hoofd.  ‘Wat opvalt is dat meer meisjes dan jongens last hebben van hoofdpijn’, zegt Poos.</p>
<p><strong>10%</strong>... heeft last van slaapstoornissen, aangeboren -en niet aangeboren hersenletsel.  </p>
<h3>Jongens vs meisjes</h3>
<p>Jongens hebben net iets vaker een hersenaandoening dan meisjes. Opvallend, want als je kijkt naar heel Nederland zijn er juist meer vrouwen die daar last van hebben. ‘Dat komt omdat veel hersenaandoeningen vooral bij oude mensen voorkomen. Denk dan bijvoorbeeld aan dementie en Parkinson. En er zijn gewoon veel meer oude vrouwen dan oude mannen.’</p>
<h3>Psychische stoornis</h3>
<p>Kun je psychische stoornissen eigenlijk wel een hersenaandoening noemen? Sommige deskundigen vinden dat het er niets mee te maken heeft, omdat de oorzaak van bijvoorbeeld een depressie niet altijd in de hersenen ligt maar ook veroorzaakt kan worden door externe factoren. Poos vindt dat psychische stoornissen er wél onder vallen. ‘Omdat ze invloed hebben op hoe je je voelt, zorgen ze voor een verandering in je hersenen. Daarom hebben we deze aandoeningen wel meegerekend.’</p>  
