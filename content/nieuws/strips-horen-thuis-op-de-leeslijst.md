---
id: aed756fa65ab484d88bbf1fd134596d8
type: nieuws
layout: post
title: "‘Strips horen thuis op de leeslijst’"
permalink: /nieuws/strips-horen-thuis-op-de-leeslijst/
date: 2022-05-11T19:16:41.067Z
author: 7biA1WiYB
excerpt: "Begin je al te gapen als je naar de omslag van De Aanslag of De Avonden kijkt? Dan ben je niet de enige. Maar lezen kan véél leuker, zegt Stripmaker des Vaderlands Margreet de Heer. Hoe? Door het toevoegen van strips aan de leeslijst. En dat wil De Heer zo snel mogelijk.  "
seo:
  description: "‘Strips horen thuis op de leeslijst’"
  title: "‘Strips horen thuis op de leeslijst’"
---
Begin je al te gapen als je naar de omslag van De Aanslag of De Avonden kijkt? Dan ben je niet de enige. Maar lezen kan véél leuker, zegt Stripmaker des Vaderlands Margreet de Heer. Hoe? Door het toevoegen van strips aan de leeslijst. En dat wil De Heer zo snel mogelijk.  

    <p>Daarom presenteerde ze woensdag haar gids <em>Graphic Novels</em> voor de Leeslijst. Een selectie van strips die op die lijst horen, vindt De Heer. ‘Een goede strip doet niet onder voor een goed boek.’ Aan <em>7Days</em> vertelt ze over waarom strips toegevoegd moeten worden aan de leestlijst:</p>
<h3>Strips lezen voor je schoolexamen. Dat klinkt te mooi om waar te zijn.</h3>
<p>‘Ho ho, we hebben het hier niet over zomaar strips. Geen <em>Suske en Wiske</em>, maar graphic novels, oftewel literaire strips. Dat betekent dat er wordt gespeeld met heden en verleden, symboliek of verschillende invalshoeken.’</p>
<h3>Wat voegen strips toe aan de leeslijst?</h3>
<p>'Veel leerlingen willen niet meer lezen. Ze hikken enorm tegen die verplichte lijst aan. Zelf had ik op school ook zo’n gigantische stapel naast mijn bed liggen. Ik vond het verschrikkelijk, terwijl ik wel van lezen hou. Ik denk dat strips helpen om jongeren enthousiast te maken voor lezen. Ze zijn veel toegankelijker.’</p>
<h3>Is dit niet gewoon een tegemoetkoming aan luie leerlingen?</h3>
<p>‘Het lijkt misschien makkelijk, maar een strip nodigt juist uit tot nadenken. Pas als je het verhaal en de dialoog hebt gelezen zie je dat er in de tekeningen veel details en subtiliteiten zitten. Dat is de magie van de strip. Nee, striplezen is niet voor luie mensen. Het is topsport.’</p>
<h3>Hoe groot is de kans dat leerlingen binnenkort echt zo’n graphic novel mogen lezen voor hun lijst?</h3>
<p>‘Ik denk best groot. Veel docenten hebben er wel oren naar, maar weten niet hoe ze moeten beginnen. Ik hoop dat ik hiermee iets in gang zet en dat dit steeds groter wordt.’</p>
<p><em>Ook spraken we een aantal meedenklezers van 7Days hierover. Dit is hun mening: </em></p>
<p><strong>Anniek (16): </strong>‘Ik zie dit wel zitten. Strips zijn komischer en lezen lekkerder. En van de meeste strips leer je ook wel wat. Ik moet nu zo’n verplichte lijst afwerken met vooral volwassenenboeken, bijvoorbeeld Efter van Hanna Bervoets, en dat is verschrikkelijk saai. Het boeit me niet, maar toch moet het. Dan krijg ik er juist geen zin in.’</p>
<p><strong>Marieke (15): </strong>‘Strips vind ik niet echt een goed idee, want die verbeteren je leesniveau niet. Het lijkt mij een beter om wat modernere boeken, uit bijvoorbeeld het Young Adult-genre, op de leeslijst te zetten. Ik ben een lezer, maar bij de huidige lijst val ik in slaap.’</p>
<p><strong>Lisa (17) </strong>mag al graphic novels lezen voor haar lijst: ‘Mijn leraar had een paar graphic novels meegenomen en daar heb ik er één van gelezen. Ik vond het leuk om voor de afwisseling iets anders te lezen. Het was wel vrij makkelijk en ik was er snel doorheen. Al was het soms puzzelen omdat de plaatjes door elkaar staan. Mijn docent heeft ook meegewerkt aan de gids. Ik vind het een goed idee omdat de lijst daardoor gevarieerder wordt. Nu leest iedereen Harry Mulisch.’</p>  
