---
id: 302cef473434439a90cdc3e57da628db
type: nieuws
layout: post
title: "Extreemrechts forum Iron March: wat gebeurde daar?"
permalink: /nieuws/extreemrechts-forum-iron-march-wat-gebeurde-daar/
date: 2022-05-11T19:16:41.067Z
author: 7biA1WiYB
excerpt: "Op het forum Iron March, dat wordt gelinkt aan neonazi's en rechts-extremisten, zijn gegevens van Nederlanders gevonden. Wat is Iron March en wat staat er in de gehackte gegevens? Drie vragen en antwoorden.   "
seo:
  description: "Extreemrechts forum Iron March: wat gebeurde daar?"
  title: "Extreemrechts forum Iron March: wat gebeurde daar?"
---
Op het forum Iron March, dat wordt gelinkt aan neonazi's en rechts-extremisten, zijn gegevens van Nederlanders gevonden. Wat is Iron March en wat staat er in de gehackte gegevens? Drie vragen en antwoorden.   

    <h3>Wat is er gebeurd?</h3>
<p>Op het online forum Iron March zijn gegevens gevonden van tien tot vijftien Nederlanders. Op het forum kwamen rechts-extremisten en neo-nazi's af die joden, moslims en homo's haten. Het logo van de site was 'Vergas de Joden! Rassenoorlog nu!' Iron March is al sinds 2017 offline, maar onbekende hackers publiceerden eind vorig jaar opeens de database van de site. De hackers gebruikten de naam 'Antifa Data'. Dat lijkt een aanwijzing te zijn naar de linkse groepering Antifa, die strijdt tegen fascisme en rechtsextremisme. </p>
<p>In de database die is vrijgekomen zijn onder andere e-mailadressen, berichten en chatgesprekken van forumleden te lezen. Eerder sprak 7Days met docent Maarten Zwiers, die uitlegde wat extreemrechtse groepen willen. <a href="https://original.sevendays.nl/nieuws/extreemrechts-protest-wat-willen-deze-mensen" target="_blank">Dat lees je hier.</a></p>
<h3>Wat staat er in die gehackte gegevens?</h3>
<p>Uit de gehackte gegevens is door IP- en emailadressen vaak te achterhalen wie de gebruikers waren van de site. Maar sommige forumleden waren daar erg voorzichtig mee. Een voormalige gebruiker van Iron March vertelde aan <em><a href="https://www.parool.nl/nederland/nederlanders-actief-op-gehackt-forum-voor-neonazi-s~bcf07aa8/" target="_blank">het Parool</a></em> dat veel gebruikers niets weg gaven over hun identiteit. 'Communiceer altijd via veilige emailadressen', werd er ook in een chat gezegd. Sommige gebruikers zijn dan ook niet goed te traceren.</p>
<p>Maar in sommige gevallen gaven gebruikers zich openlijk uit als Nederlander. Bijvoorbeeld iemand die zich voorstelde als een student uit Leiden en Amsterdam 'een riool vol linkse activisten en Joden' noemde. Of gebruiker Folkwin, zoals hij zich noemde op de site, die zichzelf afvroeg waarom de moslims geen aanslag hebben gepleegd op de Gay Pride in Amsterdam. Uit chats met Folkwin blijkt dat hij in Nederland een nieuwe organisatie wilde opzetten. Uit gegevens blijkt dat hij in een chat stuurde: 'Ik wil in Nederland met een paar maten een beweging opzetten, kan ik je wat vragen stellen over de juiste tactiek?'</p>
<h3>Zette het forum ook echt aan tot haat?</h3>
<p>Amerikaanse gebruikers van Iron March, zijn waarschijnlijk tot echt fysiek geweld over gegaan. Een aantal leden van het forum vormden ook in het echte leven een groep: de Atomwaffen Division. Een 18-jarig lid van die groep staat terecht voor de moord op twee huisgenoten, een ander lid van de Atomwaffen Division voor de moord op een joodse en homoseksuele klasgenoot. Voor zover bekend zijn de Nederlandse gebruikers niet tot geweld overgegaan. Al zou er wel een keer melding zijn gedaan bij de inlichtingendienst AIVD toen iemand het had over hoe hij bommen moest maken.</p>  
