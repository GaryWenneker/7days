---
id: d4b0afd0d14c46619181e265f630a36b
type: nieuws
layout: post
title: "Pootafdruk van giga-dino gevonden"
permalink: /nieuws/pootafdruk-van-giga-dino-gevonden/
date: 2022-05-11T19:16:41.067Z
author: 7biA1WiYB
excerpt: "Wat een enorme pootafdruk! Deze cirkelvormige miljoenen jaren oude afdruk van zowat één meter werd gevonden in de Gobi-woestijn, in het noorden van China en het zuiden van Mongolië. Daar moet een joekel van een dinosaurus aan vast hebben gezeten, denken onderzoekers. Een gigasaurus.  "
seo:
  description: "Pootafdruk van giga-dino gevonden"
  title: "Pootafdruk van giga-dino gevonden"
---
Wat een enorme pootafdruk! Deze cirkelvormige miljoenen jaren oude afdruk van zowat één meter werd gevonden in de Gobi-woestijn, in het noorden van China en het zuiden van Mongolië. Daar moet een joekel van een dinosaurus aan vast hebben gezeten, denken onderzoekers. Een gigasaurus.  

    <p>De Aziatische Gobi-woestijn is een paradijs voor oudheidkundigen. Het is er koud en droog en de sporen van de vele dinosaurussen die daar vroeger rondliepen zijn perfect bewaard gebleven. Dat Japanse en Mongoolse wetenschappers afgelopen zomer een versteende pootafdruk vonden is dus niet zo opvallend. Maar de grootte ervan wel.<br><br><strong>Schoenmaatje 336</strong><br>‘Dit is waarschijnlijk een van de grootste afdrukken ooit ontdekt op aarde’, zeiden de onderzoekers deze week. Ze hebben de afdruk de afgelopen maanden goed bestudeerd en denken dat hij van een titanosaurus was. Deze reuzenreptielen leefden 70 tot 90 miljoen jaar geleden in het Gobi-gebied. De planteneters konden wel dertig meter lang worden en hadden een nek die een meter of twaalf de lucht in stak. Geen wonder dus dat ze zulke stevige poten hadden om dat grote lijf van wel 13.000 kilo te kunnen dragen. Omgerekend in een menselijke schoenmaat zouden titanosaurussen maatje 336 hebben.<br><br><strong>Nog meer</strong><br>Vlakbij deze afdruk zijn nog drie van dezelfde soort pootvormen gevonden. De onderzoekers hopen dat de serie afdrukken meer kan vertellen over hoe titanosaurussen vroeger rondstapten, daar in de Gobi-woestijn.<br><br><em>Altijd op de hoogte blijven van artikelen die voor jongeren interessant zijn? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
