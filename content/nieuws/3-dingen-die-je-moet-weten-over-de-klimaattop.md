---
id: f47c3c5d6afd446fae51997af6eaa76d
type: nieuws
layout: post
title: "3 dingen die je moet weten over de klimaattop"
permalink: /nieuws/3-dingen-die-je-moet-weten-over-de-klimaattop/
date: 2022-05-11T19:16:41.067Z
author: LisetteGerbrands
auteur: Lisette Gerbrands
avatar: /sites/default/files/styles/node_author/public/13450257_10208224020345949_4749455365629855480_n.jpg?itok=bu9Jk8Bo
rubrieken:
  - nieuws
excerpt: "Al wekenlang gaat het erover: de klimaattop. En vandaag is het zover. Alle ogen zijn de komende twee weken gericht op de Spaanse hoofdstad Madrid. Daar vindt namelijk de 25e VN-Klimaatconferentie (COP25) plaats. Waarom is het ook alweer in Madrid? En kan het ook mislukken? Drie dingen die je moet weten over de conferentie.  "
seo:
  description: "3 dingen die je moet weten over de klimaattop"
  title: "3 dingen die je moet weten over de klimaattop"
---
Al wekenlang gaat het erover: de klimaattop. En vandaag is het zover. Alle ogen zijn de komende twee weken gericht op de Spaanse hoofdstad Madrid. Daar vindt namelijk de 25e VN-Klimaatconferentie (COP25) plaats. Waarom is het ook alweer in Madrid? En kan het ook mislukken? Drie dingen die je moet weten over de conferentie.  

    <h3>1. Waarom is de klimaattop in Madrid?</h3>
<p>De top zou eigenlijk in Chili zijn. Het land had aangeboden de COP25 op zich te nemen. Dat gebeurde nadat de Braziliaanse president Bolsonaro bedankte voor de eer ‘vanwege budgettaire redenen’. Dat Bolsonaro zelf niet overtuigd is van het klimaatprobleem zal vast ook een rol gespeeld hebben. Chili wilde maar wat graag de top organiseren. Maar door <a href="/nieuws/klimaattop-chili-gaat-niet-door" target="_blank">gewelddadige protesten</a> in de hoofdstad Santiago was president Piñera genoodzaakt om op 30 oktober te melden dat de top beter ergens anders georganiseerd kon worden.</p>
<p>Chili is het rijkste land van Zuid-Amerika, maar de verschillen tussen arm en rijk zijn er groot. Vooral de kosten voor zorg en onderwijs zijn de afgelopen jaren enorm gestegen en daarover waren vooral jongeren heel kwaad. Kort na de afzegging door Chili liet Spanje weten het stokje over te willen nemen.<div class="media media-element-container media-default"><div id="file-539077" class="file file-image file-image-jpeg">

        
  
  <div class="content">
    <img alt="cop25" title="Foto: ANP" height="999" width="1500" class="media-element file-default" data-delta="1" src="/sites/default/files/ANP-402612364.jpg">  </div>

  
</div>
</div><em>Chileense minister van Milieu, Carolina Schmidt, houdt een toespraak tijdens de openingsceremonie van de COP25 Klimaattop in Madrid, Spanje.</em>
<h3>2. Wat wordt er besproken tijdens de top?</h3>
<p>Vooruitlopend op de klimaattop werd <a href="https://public.wmo.int/en/media/press-release/landmark-united-science-report-informs-climate-action-summit" target="_blank">een rapport</a> gepubliceerd door de VN en zusterorganisaties. Daarin staat dat de wereld te weinig doet om klimaatverandering tegen te gaan en dat de afgelopen vijf jaar de heetste ooit waren. Tijdens deze top zal vooral gesproken worden over het voorkomen van problemen die te maken hebben met klimaatverandering. India zal bijvoorbeeld moeten leven met temperaturen van meer dan vijftig graden. En weer andere landen krijgen te maken met extreme droogte of extreme neerslag. Daar moeten nu echt oplossingen voor worden verzonnen.</p>
<h3>3. Kan deze klimaattop mislukken?</h3>
<p>Nee, want op de conferentie, die tot 13 december duurt, wordt vooral onderhandeld over een concretere uitwerking van de afspraken uit het Parijs-akkoord: de opwarming van de aarde beperken tot ruim onder 2 graden Celsius. Ook de amibities per land worden besproken en aangepast. Landen zoals Rusland hebben lage doelen die ze makkelijk kunnen halen, zij blijven waarschijnlijk het liefst doen wat ze al deden. De meer ambitieuze landen zullen proberen hen te overtuigen om toch meer te doen voor het klimaat. Een akkoord hierover staat niet op de agenda van deze top, maar pas op die van de COP26 in Glasgow. Dan moeten daar wel harde afspraken over worden gemaakt.</p>  
