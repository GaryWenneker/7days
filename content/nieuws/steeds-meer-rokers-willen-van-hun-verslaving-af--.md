---
id: 58a5e527bcb944ee917ad0efbf2c9b4c
type: nieuws
layout: post
title: "Steeds meer rokers willen van hun verslaving af  "
permalink: /nieuws/steeds-meer-rokers-willen-van-hun-verslaving-af--/
date: 2022-05-11T19:16:41.067Z
author: 7biA1WiYB
excerpt: "Steeds meer mensen willen stoppen met roken en daar schakelen hulp voor in. Het aantal rokers dat wil stoppen is het afgelopen zes jaar zelfs vertwaalfvoudigd.   "
seo:
  description: "Steeds meer rokers willen van hun verslaving af  "
  title: "Steeds meer rokers willen van hun verslaving af  "
---
Steeds meer mensen willen stoppen met roken en daar schakelen hulp voor in. Het aantal rokers dat wil stoppen is het afgelopen zes jaar zelfs vertwaalfvoudigd.   

    <p>Vorig jaar hebben zo’n 40.000 rokers hulp gevraagd om te stoppen. Die hulp is vaak in de vorm van een cursus of zelfs medicatie om van de verslaving af te komen. Vijf procent lukt het om op eigen houtje te stoppen met roken, maar twintig tot dertig procent lukt het om te stoppen na het volgen van een cursus.</p>
<h3>Imago van de roker</h3>
<p>Vroeger werd deze gewoonte als iets stoers en zelfs gezonds gezien, maar tegenwoordig is dat helemaal niet meer het geval. Daarnaast regent het anti-rook campagnes, zijn er meer en meer plekken waar niet gerookt mag worden en komen er steeds strengere regels. Al deze dingen zorgen ervoor dat er steeds minder gerookt wordt. En dat is mooi, want er sterven nog jaarlijks 20.000 mensen aan de gevolgen ervan.</p>
<h3>Heel veel rokers</h3>
<p>In Nederland zijn er 3,1 miljoen rokers, waarvan 465.000 mensen zwaar roken. Die mensen roken vaak meer dan twintig sigaretten per dag. Zware rokers leven gemiddeld dertien jaar korter dan niet-rokers, andere rokers leven gemiddeld negen jaar korter. Ook scholieren tussen de twaalf en zestien wagen zich soms aan deze verslaving: 3,1 procent hiervan rookt zelfs dagelijks! Dit is een groot probleem, want roken onder de achttien is verboden.</p>  
