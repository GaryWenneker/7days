---
id: 5cc4ba35749b40c7aaa3e4290712fb48
type: nieuws
layout: post
title: "Barry (19): ’Dit is mijn thuis’"
permalink: /nieuws/barry-19-dit-is-mijn-thuis/
date: 2022-05-11T19:16:41.067Z
author: 7biA1WiYB
excerpt: "De sluiting van een jeugdzorginstelling op de Veluwe zorgt voor grote onrust. Ruim tweehonderd jongeren hoorden deze week dat zij binnen een half jaar moeten vertrekken. ‘Ik had al problemen, en nu wordt het alleen maar meer’, vertelt Barry (19).  "
seo:
  description: "Barry (19): ’Dit is mijn thuis’"
  title: "Barry (19): ’Dit is mijn thuis’"
---
De sluiting van een jeugdzorginstelling op de Veluwe zorgt voor grote onrust. Ruim tweehonderd jongeren hoorden deze week dat zij binnen een half jaar moeten vertrekken. ‘Ik had al problemen, en nu wordt het alleen maar meer’, vertelt Barry (19).  

    <p>‘Heel erg geëmotioneerd.’ Zo omschrijft Barry zijn huidige staat. Op dit moment woont hij nog in een dependance van De Hoenderloo Groep, een jeugdzorginstelling voor ruim 200 jongeren met complexe psychische problemen. Barry werkt daar sinds twee jaar onder begeleiding aan zijn zelfstandigheid. Hij werkt als kok bij de gemeente Apeldoorn, wordt volgend jaar vader. En Barry, die als kind droomde van een carrière in het leger, is directeur van zijn eigen mini-oorlogsmuseum. Daarvoor kreeg hij bij De Hoenderloo Groep een ruimte. Afgelopen maandag hoorde hij dat zijn thuis moet sluiten. Vanwege geldtekort en omdat de zorgkwaliteit, volgens de inspectie, ondermaats is. En dat is voor Barry (en de anderen) heel slecht nieuws.</p>
<h3>Eindplek</h3>
<p>‘Ik heb geen makkelijke jeugd gehad', zegt Barry. ‘Maar ik had het eindelijk een beetje op de rit. Mijn museum en mijn zoontje, daar leef ik voor. Maar nu dreigt dat allemaal onder mijn voeten te verdwijnen. Want misschien kan ik niet eens in Apeldoorn blijven, terwijl ik hier alles heb. En daarbij moet ik dan ook weer helemaal opnieuw beginnen op een plek waar ik het niet ken. Ik wil bij de mensen blijven die ik wel ken. En ik wil een eindplek en niet de hele tijd verhuizen. Straks staan er 200 jongeren op straat. De onzekerheid waar wij nu in zitten is echt niet goed. Nu denk ik: waarom zou ik eigenlijk nog werken voor de gemeente Apeldoorn?! Ik ga lekker op m’n luie gat zitten. Het heeft toch allemaal geen zin.’</p>
<p><div class="media media-element-container media-default media-float-right"><div id="file-539180" class="file file-image file-image-jpeg">

        
  
  <div class="content">
    <img alt="Foto: Barry Orie in één van zijn legeruniforms" title="Foto: Barry Orie" height="1047" width="1048" style="width: 300px; float: right; height: 300px; margin: 5px;" class="media-element file-default" data-delta="1" src="https://original.sevendays.nl/sites/default/files/78278900_764224160712846_1563202692258463744_n.jpg">  </div>

  
</div>
</div>
<h3>Hart</h3>
<p>Dat Barry zich zorgen maakt is niet overdreven. Plekken zoals deze, waar intensieve hulp geboden wordt aan jongeren zoals hij, zijn schaars in Nederland, en de wachtlijsten lang. ‘Ik heb het hier gewoon goed. Ik ben het niet eens met het beeld dat nu naar buiten komt over deze plek en de leidingen, dat het allemaal zakkenvullers zouden zijn. Ik heb zelf posttraumatische stresstoornis, en daardoor ook woede-uitbarstingen. Dus wij zijn niet de makkelijkste jongeren. In het begin heb ik hier ook nare ervaringen hier gehad. Dat ze gingen schreeuwen naar je enzo. Maar wat ik nu juist zie is dat onze leidingen zoveel van ons houden dat ze er zelf ziek van worden. De één na de ander krijgt een burnout, en dat komt juist doordat ze het hart op de goede plek hebben.’</p>
<h3>Kerstmarkt</h3>
<p>Ook in de Tweede Kamer zijn grote zorgen over de situatie van de Hoenderloo-jongeren. SP en GroenLinks vrezen dat zij op wachtlijsten of zelfs thuis belanden. Ze willen dat minister De Jonge (Volksgezondheid) er alles aan doet om jongeren als Barry niet als ‘postpakketjes’ heen en weer te sturen. Barry vindt dat de gemeente Apeldoorn sowieso zijn museum een plekje moet geven. ‘Het is mijn uitlaatklep, de afleiding van mijn problemen. Op 19 en 20 december organiseer ik zelfs een kerstmarkt. De gemeente zou in zijn handjes moeten knijpen met zoiets moois.’</p>
<p><em>Op de foto zie je Barry (19) in één van zijn legeruniformen uit zijn museum.</em></p>
<p><em>UPDATE: Barry heeft inmiddels gehoord dat zijn dependance wel geopend blijft.</em></p>  
