---
id: ea90fc9b2f98415ea87aab228796e5a7
type: nieuws
layout: post
title: "Ingezamelde kleding vies door vuilnis in container"
permalink: /nieuws/ingezamelde-kleding-vies-door-vuilnis-in-container/
date: 2022-05-11T19:16:41.067Z
author: 7biA1WiYB
excerpt: "Etensresten, pizzadozen, vuile luiers en zelfs chemisch afval. Goededoelenorganisaties die textiel inzamelen voor hergebruik, klagen over de troep die mensen in kledingcontainers dumpen. Soms zijn de kleren zo vies, dat ze niet meer gerecycled of verkocht kunnen worden.  "
seo:
  description: "Ingezamelde kleding vies door vuilnis in container"
  title: "Ingezamelde kleding vies door vuilnis in container"
---
Etensresten, pizzadozen, vuile luiers en zelfs chemisch afval. Goededoelenorganisaties die textiel inzamelen voor hergebruik, klagen over de troep die mensen in kledingcontainers dumpen. Soms zijn de kleren zo vies, dat ze niet meer gerecycled of verkocht kunnen worden.  

    <p><a href="https://www.trouw.nl/duurzaamheid-natuur/de-kledingbakken-van-goede-doelen-zitten-vol-met-huisvuil~be8ddd47/" target="_blank"><em>Trouw</em></a> schrijft dat de kleding die in openbare containers verzameld wordt vaak ernstig vervuild is. Dat komt omdat mensen er niet alleen textiel, maar ook troep - soms vuilniszakken vol - in dumpen. De textiel is soms zo vervuild dat er niet eens meer poetslappen of isolatiemateriaal van gemaakt kan worden.</p>
<h3>Afvalbeleid</h3>
<p>Textielinzamelaars, waaronder Het Leger de Heils en stichting Sympany, stuurden daarom een brief aan staatssecretaris van Veldhoven (milieu) en de Vereniging Nederlandse Gemeenten. Volgens de inzamelaars ontstaat het probleem voor een deel door het afvalbeleid van gemeenten. Die vragen mensen om afval gescheiden in te leveren en werken steeds vaker met toegangspasjes voor buurtcontainers. Ook moeten mensen betalen voor het inleveren van vuilnis. Het lijkt daardoor alsof er minder restafval is, maar steeds vaker belandt het in de kledingcontainers. </p>
<h3>Fast Fashion</h3>
<p>Een ander probleem bij het hergebruik van kleding uit containers is de 'wegwerpmode'. Dit zijn goedkope kleren van grote modeketens die consumenten maar kort dragen en daarna weggooien. Eenmaal afgedankt leveren deze T-shirts, broeken en rokjes niets meer op. Dat moet veranderen <a href="https://www.trouw.nl/duurzaamheid-natuur/strenger-afvalbeleid-van-gemeenten-wentelt-zich-af-op-onze-kledingbakken~b044a637/" target="_blank">vertelt</a> de directeur van kledinginzamelaar Sympany<i>: </i>'Ik heb wereldwijd veel ateliers gezien, waar voortdurend nieuwe kleding wordt gemaakt. Zonder recycling zijn we echt bezig de aarde uit te putten.'</p>  
