---
id: 30c8a30757d447e796fe66b6d7ce4475
type: nieuws
layout: post
title: "YouTube-challenge tegen ebola"
permalink: /nieuws/youtube-challenge-tegen-ebola/
date: 2022-05-11T19:16:41.067Z
author: 7biA1WiYB
excerpt: "Het is nou niet bepaald spannende leerstof: informatie over virussen als malaria, hiv of hepatitis. Maar wel belangrijk om te voorkomen dat je zelf ooit besmet raakt. Hoe kun je zulke voorlichting wél boeiend maken voor jongeren? Met een challenge op YouTube, bedachten Sam (14) en haar drie klasgenoten van het Calandlyceum in Amsterdam. Deze week wonnen ze er de Viruskenner-wedstrijd mee in het Erasmus MC in Rotterdam.   "
seo:
  description: "YouTube-challenge tegen ebola"
  title: "YouTube-challenge tegen ebola"
---
Het is nou niet bepaald spannende leerstof: informatie over virussen als malaria, hiv of hepatitis. Maar wel belangrijk om te voorkomen dat je zelf ooit besmet raakt. Hoe kun je zulke voorlichting wél boeiend maken voor jongeren? Met een challenge op YouTube, bedachten Sam (14) en haar drie klasgenoten van het Calandlyceum in Amsterdam. Deze week wonnen ze er de Viruskenner-wedstrijd mee in het Erasmus MC in Rotterdam.   

    <p>‘We moesten een virus en de preventie daartegen onder de aandacht te brengen bij jongeren tussen de 12 en 18 jaar’, legt Sam uit. ‘Wij moesten het over ebola doen. Daar waren we eerst helemaal niet blij mee, want het gevaar daarvoor is in Nederland helemaal niet zo groot', gaat ze verder. 'Hoe kun je nou iets "verkopen" als dat eigenlijk niet hoeft?’</p>
<p><strong>Geen ebola-spaarkaart</strong><br>Even speelden Sam en haar klasgenoten Dimitrios, Daan en Karandien (allemaal 15) met het idee een ‘ebola-spaarkaart’ te verzinnen om zo korting te krijgen voor een vlucht naar West-Afrika. ‘Maar jongeren gaan daar helemaal niet naartoe op vakantie.’ Na lang nadenken besloot het viertal op social media aan de slag te gaan. ‘Want daar zitten de meeste jongeren. Maar hoe we die informatie dan moesten overbrengen? Toen dachten we aan de Ice Bucket Challenge. Voordat die bestond, kenden we de ziekte ALS helemaal niet. En iets grappigs zal veel sneller blijven hangen dan serieuze voorlichting.’ </p>
<p><div class="media media-element-container media-default"><div id="file-4373" class="file file-image file-image-png">

        
  
  <div class="content">
    <img title="Foto: Henk Hoff" height="500" width="850" class="media-element file-default" src="https://7dagen.netlify.app/sites/default/files/DSC_0095.png" alt="">  </div>

  
</div>
</div>
<p>De vraag is alleen: hoe combineer je iets grappigs met een bloedserieus onderwerp als ebola? ‘Als je ebola hebt, ben je zo besmettelijk dat je anderen niet mag aanraken. Daar wilden we iets mee doen: mensen iets laten aanraken zonder hun handen.’ Ze bedachten de Ebola No Hands Challenge: een kom yoghurt moeten leegeten zonder daarbij je handen te gebruiken. ‘Zo zat iedereen binnen een mum van tijd met een gezicht vol yoghurt voor de camera:</p>
<p>De doelstelling ‘iets grappigs’ kon dus al afgevinkt worden, nu nog iets leerzaams ervan maken. ‘Voordat iemand zijn gezicht in de yoghurt deed, moest-ie zeggen: “ebola verspreidt zich sneller dan gemorste yoghurt, daarom raken wij niemand met ebola aan”. Duidelijk genoeg om je punt te maken, zonder jongeren meteen het gevoel te geven dat het een pedagogisch verantwoord voorlichtingsfilmpje is. </p>
<p> </p>
<p><div class="media media-element-container media-default"><div id="file-4374" class="file file-video file-video-youtube">

        <h2 class="element-invisible"><a href="/files/ebola-no-hands-challenge-0">Ebola No Hands Challenge</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Ebola No Hands Challenge" src="https://www.youtube.com/embed/xyvkDgpX7uw?wmode=opaque&controls=" name="Ebola No Hands Challenge" frameborder="0" allowfullscreen="">Video van Ebola No Hands Challenge</iframe>
</div>
  </div>

  
</div>
</div>
<p> </p>
<p><strong>NIXX werkt niet</strong><br>Want serieuze campagnes zijn er al genoeg, vindt Sam. En die werken volgens haar ook niet echt. ‘Ik denk dat mensen er niet echt bij nadenken. Misschien helpt het onbewust een beetje, maar ik denk niet dat jongeren gaan denken ‘oh, daar ging een campagne over, dus doe ik het maar niet.’ Daarom heeft  de NIXX-campagne, tegen alcohol onder de 18 jaar, volgens haar ook geen effect. 'Bovendien is daar al een wet voor, misschien dat die nog een beetje helpt.'</p>
<p>Een challenge kan dan meer effect hebben, misschien zelfs op school, denkt de technasium-leerlinge. ‘Hoewel het onderwijs steeds minder ouderwets wordt, ben je nog steeds vooral aan het luisteren naar de leraar. En dat terwijl dat helemaal niet de effectiefste methode is om iets te leren: je onthoudt iets het beste door het aan andere leerlingen te vertellen. Bovendien is het veel nuttiger om zelf iets op te zoeken en in je eigen woorden om te zetten. Als is het wel moeilijker om jezelf ertoe te zetten iets te leren dan wanneer je het in een boekje krijgt voorgeschoteld, merkte ik.’ </p>
<p><em>Tweede foto: Henk Hoff</em></p>  
