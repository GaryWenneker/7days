---
id: f7b6ee47e23244a7a601953e2f36c26e
type: nieuws
layout: post
title: "Leila (15): ‘Op het kamp is veel ruzie’"
permalink: /nieuws/leila-15-op-het-kamp-is-veel-ruzie/
date: 2022-05-11T19:16:41.067Z
author: 7biA1WiYB
excerpt: "Hoe is het voor jongeren om in een asielzoekerscentrum of gezinslocatie te wonen? Daarover vertelden ze aan onderzoekers. De belangrijkste conclusies? Jongeren moeten veel te vaak verhuizen, hebben te weinig privacy, voelen zich vaak onveilig en hebben te weinig te doen. Vandaag wordt het onderzoek gepresenteerd.  "
seo:
  description: "Leila (15): ‘Op het kamp is veel ruzie’"
  title: "Leila (15): ‘Op het kamp is veel ruzie’"
---
Hoe is het voor jongeren om in een asielzoekerscentrum of gezinslocatie te wonen? Daarover vertelden ze aan onderzoekers. De belangrijkste conclusies? Jongeren moeten veel te vaak verhuizen, hebben te weinig privacy, voelen zich vaak onveilig en hebben te weinig te doen. Vandaag wordt het onderzoek gepresenteerd.  

    <p>Leila (15) woont in het azc Zeewolde en herkent zich wel in de onderzoeksresultaten. ‘Op het kamp is veel ruzie.’</p>
<h3>Thuis</h3>
<p>Eindelijk heeft Leila (15) uit Syrië een plek waar ze zich thuis voelt, een kamer waar ze haar huiswerk kan maken en die ze alleen hoeft te delen met haar zusje Ghatoun (12). Ze woont nu nog in het asielzoekerscentrum Zeewolde maar ze moet naar een andere opvanglocatie. ‘Dit azc gaat sluiten. Wij gaan deze zomer naar een kamp in Harderwijk, twintig kilometer verderop.</p>
<p>Daar woont gelukkig wel een vriendin maar het is er niet zo fijn als hier. Je mag er bijvoorbeeld niet je ramen opendoen. Ik weet niet waarom, maar ik zag het op een vel papier staan. Als je dat wel doet, krijg je een boete van 12,50 euro. In de keuken is geen koelkast en we moeten daar waarschijnlijk een woning delen met mensen die we niet kennen.’</p>
<h3>Verhuizen</h3>
<p>Het wordt de elfde keer verhuizen, in drie jaar tijd. Niet alleen Leila en haar gezin verhuizen zo vaak. In het onderzoeksrapport staat dat asielzoekers gemiddeld één keer per jaar van verblijfsplek veranderen. Dat is veel te vaak, vinden de onderzoekers. Ook blijkt uit het onderzoek dat 1 op de 3 jongeren in gezinslocaties (daar verblijven uitgeprocedeerde asielzoekers) zich onveilig voelt. In azc’s ligt dat aantal lager, maar is het nog steeds voelt 1 op de 10. Ook al zijn ze vaak wel dankbaar dat ze niet meer in een land in oorlog wonen.</p>
<p>Dat herkent Leila wel. Ook: ‘Ik kan hier naar school, in Syrië was dat te gevaarlijk. Maar hier op het kamp is veel ruzie en eergisteren was er iemand met een pistool. De politie heeft hem gearresteerd en hij moet nu terug naar zijn eigen land. Er hangen ook soms mannen een beetje rond die me nakijken. Dat voelt vervelend, maar ik vertel het dan aan mijn moeder en zij let op dat er niets met me gebeurt.’</p>
<p><em>Het hele interview met Leila lees je in de krant (verschijningsdatum 7 juni 2018).</em></p>  
