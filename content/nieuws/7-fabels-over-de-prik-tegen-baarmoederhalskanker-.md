---
id: 0e6aa4e90bf244b6bf4985e95ba88b74
type: nieuws
layout: post
title: "7 fabels over de prik tegen baarmoederhalskanker "
permalink: /nieuws/7-fabels-over-de-prik-tegen-baarmoederhalskanker-/
date: 2022-05-11T19:16:41.067Z
author: 7biA1WiYB
excerpt: "Het aantal Nederlandse meisjes dat zich laat vaccineren tegen baarmoederhalskanker, is in twee jaar gedaald van 61 naar nog geen 46 procent. Het RIVM maakt zich zorgen. De Gezondheidsorganisatie stelt dat er jaarlijks bijna tachtig doden kunnen vallen doordat zoveel meisjes zich niet laten inenten.  "
seo:
  description: "7 fabels over de prik tegen baarmoederhalskanker "
  title: "7 fabels over de prik tegen baarmoederhalskanker "
---
Het aantal Nederlandse meisjes dat zich laat vaccineren tegen baarmoederhalskanker, is in twee jaar gedaald van 61 naar nog geen 46 procent. Het RIVM maakt zich zorgen. De Gezondheidsorganisatie stelt dat er jaarlijks bijna tachtig doden kunnen vallen doordat zoveel meisjes zich niet laten inenten.  

    <p>Sinds 2009 krijgen meisjes in het jaar dat ze dertien worden een oproep voor de prik. Meer dan de helft van die meisjes komt niet opdagen. Het gevolg daarvan is uiteindelijk groot, stelt het RIVM. Jaarlijks overlijden ongeveer tweehonderd Nederlandse vrouwen aan baarmoederhalskanker. ‘Daarvan zijn er 140 per jaar te vermijden met dit vaccin’, verklaarde de inentingenexpert van het RIVM in een persverklaring.</p>
<h3>Dramatisch</h3>
<p>Het RIVM maakt zich zorgen en noemt de ontwikkeling dramatisch. Volgens het instituut blijven meisjes vooral weg omdat hun ouders bang zijn voor bijwerkingen van het vaccin, zoals chronische vermoeidheid. Het RIVM benadrukt dat onderzoek heeft uitgewezen dat het middel veilig is.</p>
<p><em><strong>Een paar fabeltjes die de ronde doen over deze prik: </strong></em></p>
<h3>Er zitten gevaarlijke stoffen in</h3>
<p>Er zitten geen gevaarlijke stoffen in het vaccin. Voordat het op de markt gebracht wordt, zijn de vaccins uitgebreid getest op veiligheid. De vaccins, in tegenstelling tot allerlei verhalen die de ronde doen, bevat geen insectencellen, aluminium, rattengif, hormonen of kwik. </p>
<h3>Je kunt er onvruchtbaar van worden</h3>
<p>De prik werkt op je afweersysteem, je natuurlijke bescherming tegen infecties. De prik heeft geen enkele invloed op je eierstokken of baarmoeder en kan dus geen onvruchtbaarheid veroorzaken.</p>
<h3>Als je al seks hebt gehad, heb je niks meer aan de prik</h3>
<p>De prik heeft inderdaad vooral zin als je nog niet met het HPV-virus besmet bent. Maar als je al seks hebt gehad ben je dat misschien ook wel helemaal nog niet. Dus ook dan heeft het zin om de prik te halen.</p>
<h3>Er zijn veel bijwerkingen</h3>
<p>Na de inenting kun je pijn rond de prikplek of een beetje spierpijn in je bovenarm krijgen. Dat kan soms wel een week duren. Sommige meisjes krijgen buikpijn, misselijkheid, moeheid, hoofdpijn of koorts. Allemaal niet leuk, maar ook niet heel ernstig. Er zijn nooit ernstige, blijvende klachten gemeld die zijn veroorzaakt door het vaccin.</p>
<h3>Er zijn geen effecten op lange termijn bekend</h3>
<p>Bijna 10 jaar geleden zijn meisjes in Nederland voor het eerst ingeënt met het HPV-vaccin. Hun gezondheid wordt al die jaren in de gaten gehouden. Zij hebben geen klachten die door het vaccin veroorzaakt zijn. Het is volgens het RIVM geen enkele aanleiding om te verwachten dat die bijwerkingen er op lange termijn wel zouden zijn.</p>
<h3>Er zijn meisjes dood gegaan door deze prik</h3>
<p>Dit is niet waar. Er is nooit iemand overleden door een HPV-inenting. Ook niet in het buitenland. In Nederland houden we dit soort dingen altijd nauwkeurig in de gaten, voor alle inentingen. Dit is typisch een fabel die via het internet de wereld in is gestuurd.</p>
<h3>Vitamine A en Foliumzuur beschermen je ook tegen baarmoederhalskanker </h3>
<p>Op internet staan verhalen dat vitamine A en foliumzuur een HPV-infectie tegengaan. Daar is geen enkel wetenschappelijk bewijs voor. Er bestaan ook geen medicijnen tegen een HPV-infectie.</p>  
