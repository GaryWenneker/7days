---
id: 8fbbf020c72740019deb012ee0c080ba
type: nieuws
layout: post
title: "Zeven redenen waarom het niet erg is dat Giel stopt"
permalink: /nieuws/zeven-redenen-waarom-het-niet-erg-is-dat-giel-stopt/
date: 2022-05-11T19:16:41.067Z
author: 7biA1WiYB
excerpt: "Giel Beelen stopt met zijn ochtendshow op 3FM, zo bevestigde hij vanmorgen. Hoe erg is dat? Zeven redenen waarom we daar helemaal niet rouwig om hoeven te zijn.  "
seo:
  description: "Zeven redenen waarom het niet erg is dat Giel stopt"
  title: "Zeven redenen waarom het niet erg is dat Giel stopt"
---
Giel Beelen stopt met zijn ochtendshow op 3FM, zo bevestigde hij vanmorgen. Hoe erg is dat? Zeven redenen waarom we daar helemaal niet rouwig om hoeven te zijn.  

    <h3>1. Het wordt tijd voor eens iemand anders in Het Glazen Huis </h3>
<p>Met inmiddels negen Serious Request-versies vanuit het Glazen Huis mag Giel Beelen zich de recordhouder van de 3FM-actie noemen. Het zes dagen lang niet eten, non-stop radio maken en geld inzamelen voor het goede doel verveelt de dj nooit, zegt hij zelf. Maar wij willen misschien best eens een andere stem horen?</p>
<h3>2. Hij wordt volgend jaar 40 </h3>
<p>En wees eerlijk. Heb je dan nog iets te zoeken op een zender die toch echt bedoeld is voor jongeren? </p>
<h3>3. Hij werd ooit ontslagen vanwege foute Hitler grappen</h3>
<p>In 2001 werd hij ontslagen vanwege een interview in de <em>Mikro Gids</em> waarin hij Mein Kampf van Adolf Hitler het ‘meest indrukwekkende boek dat hij kende’ noemde, omdat het in zijn ogen interessant was het werk van een geestelijk gestoorde te lezen. </p>
<h3>4. Hij is inmiddels wel rijk genoeg</h3>
<p>Ooit verdiende hij volgens zakenblad Quote bijna een half miljoen euro per jaar. Maar sinds een paar jaar lopen de luistercijfers van 3FM terug en is ook Giel in salaris gekelderd. Echt te klagen heeft hij niet. Hij verdient nog altijd meer dan vier ton per jaar </p>
<h3>5. Hij heeft genoeg andere dingen te doen</h3>
<p>Het afgelopen jaar is hij vooral heel druk geweest met het scouten van nieuw talent. Onlangs begon de presentator een eigen onlinetalentenjacht.</p>
<h3>6. Hij houdt niet van dikke vrouwen</h3>
<p>‘Dikke vrouwen zorgen niet goed voor zichzelf en hebben geen doorzettingsvermogen’, zo zei hij deze zomer in een interview met Vrouw. ‘Dik staat voor ongezond, voor geen karakter.’ Wanneer hem wordt gevraagd of hij een relatie kan hebben met een vrouw met een maatje meer, zegt hij: ‘Eigenlijk niet.’</p>
<h3>7. Hij heeft het wereldrecord al verbroken</h3>
<p>Giel Beelen deed in mei 2014 een poging het wereldrecord radiomaken te verbreken, wat hem lukte. De radio-dj kwam uit op 198 uur en 10 seconden radiomaken. Het record is erkend door Guinness World Records. Als dát nog niet genoeg is?!</p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
