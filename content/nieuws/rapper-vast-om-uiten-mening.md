---
id: 615cd331d8de4ccd83c2dbc2256328bb
type: nieuws
layout: post
title: "Rapper vast om uiten mening"
permalink: /nieuws/rapper-vast-om-uiten-mening/
date: 2022-05-11T19:16:41.067Z
author: 7biA1WiYB
excerpt: "Zijn serieuze blik is bedoeld om badass over te komen. Maar de Turkse rapper Ezhel (28) heeft nu ook écht reden om moeilijk te kijken. Er hangt hem een gevangenisstraf van tien jaar boven het hoofd.   "
seo:
  description: "Rapper vast om uiten mening"
  title: "Rapper vast om uiten mening"
---
Zijn serieuze blik is bedoeld om badass over te komen. Maar de Turkse rapper Ezhel (28) heeft nu ook écht reden om moeilijk te kijken. Er hangt hem een gevangenisstraf van tien jaar boven het hoofd.   

    <p>De Turkse regering beweert dat Ezhel, die eigenlijk Ömer Sercan Ipekçioglu heet, met zijn liedjes zou aanzetten tot drugsgebruik en dat is verboden in Turkije. Maar Ezhel rapt al jaren over drugs. Volgens Amnesty International is er een politieke reden. Ezhel levert in zijn teksten namelijk kritiek op het gebrek aan vrijheid in Turkije.</p>
<h3><strong>#freeEzhel</strong></h3>
<p>Fans van de bekende rapper roepen met de hashtag <a href="https://twitter.com/search?q=%23freeEzhel&amp;src=typd">#freeEzhel</a> op tot zijn vrijlating. En de hiphopper heeft nogal wat fans. Zijn nummers staan hoog op de Turkse hitlijsten en werden op YouTube miljoenen keren bekeken. Ook in Nederland heeft hij veel fans onder jongeren met Turkse en Marokkaanse roots. Ezhel rapt over het leven van de straat en is niet vies van een jointje. Volgens Ezhel wil hij met zijn raps geen drugs promoten. Zijn lyrics over wiet horen bij de kunst van het muziek maken, aldus de Turkse rapper.</p>
<h3><strong>Zwarte lijst</strong></h3>
<p>Volgens Amnesty, die actie voert met een <a href="https://secure.amnesty.nl/urgentaction/Sercan">petitie</a> worden artiesten in Turkije opgesloten alleen omdat ze hun mening uiten. Er zijn zelfs al tweehonderd liedjes op een zwarte lijst gezet die niet meer op de Turkse radio mogen worden gedraaid. Ezhels fans reageren ontzet op social media en ook zijn manager snapt niet waarom de rapper vastzit. ‘Een nummer schrijven is geen misdaad. De regering moet échte criminelen oppakken. Rapmuziek vertelt alleen de waarheid over wat er gebeurt in de straat’, liet hij weten. Ezhel zelf schreef vanuit de gevangenis een <a href="https://twitter.com/ezhel06/status/1001186504394379264">brief</a> om iedereen die hem steunt te bedanken.</p>
<h3><strong>Wist je dat…</strong><br> </h3>
<p>…de petitie van Amnesty om Ezhel vrij te laten ruim 137.000 keer werd ondertekend?</p>
<p>…de clip bij zijn laatste single <a href="https://www.youtube.com/watch?v=13yrOIY48kY">Geceler</a> bijna zes miljoen keer is bekeken op YouTube?</p>  
