---
id: 7a180fb2dbc2448da66ecba35374c4b3
type: nieuws
layout: post
title: "Vragen na Veghel-drama"
permalink: /nieuws/vragen-na-veghel-drama/
date: 2022-05-11T19:16:41.067Z
author: 7biA1WiYB
excerpt: "Verslagenheid in Veghel: dinsdag vond de politie daar drie doden in een huis. Het zou gaan om een meisje (10), haar moeder en haar oma. De tienerzoon is opgepakt. Wat er precies gebeurd is, blijft voorlopig onduidelijk. Dit werd vandaag al wél bekend:  "
seo:
  description: "Vragen na Veghel-drama"
  title: "Vragen na Veghel-drama"
---
Verslagenheid in Veghel: dinsdag vond de politie daar drie doden in een huis. Het zou gaan om een meisje (10), haar moeder en haar oma. De tienerzoon is opgepakt. Wat er precies gebeurd is, blijft voorlopig onduidelijk. Dit werd vandaag al wél bekend:  

    <ul><li>Dinsdag aan het eind van de middag is de politie gebeld door een bezorgd familielid. Die stond al een tijd voor de deur van de familie, maar niemand deed open.<br> </li>
<li>Binnen vond de politie drie lichamen: het zou gaan om een meisje (10), haar moeder en haar oma. Omdat het meisje dinsdagochtend al niet op school verschenen was, zou het kunnen dat de drie er al een tijd lagen.<br> </li>
<li>Een paar straten verderop hield de politie dezelfde dag nog een verdachte aan. Buurtbewoners hebben aan <em><a href="http://www.rtlnieuws.nl/nieuws/binnenland/familiedrama-veghel-jongen-doodt-zusje-moeder-en-oma">RTL Nieuws</a></em> verteld dat het zou gaan om een tiener: de grote broer van het overleden meisje. De politie heeft <a href="http://www.nu.nl/binnenland/4118059/zoon-gezin-verdachte-in-familiedrama-veghel.html">bevestigd</a> dat de broer verdachte is in de zaak.<br> </li>
<li>Op de school van het meisje is vanmorgen stilgestaan bij het drama. De GGD was erbij om te helpen. Ze was net begonnen in groep zeven.<br> </li>
<li>Het gezin komt oorspronkelijk uit Turkije. In <em><a href="http://www.telegraaf.nl/binnenland/24441782/__Veghel_in_diepe_rouw__.html">de Telegraaf</a> </em>vertellen buurtbewoners dat de vader daar tijdens een vakantie een paar jaar geleden is omgekomen door een koolmonoxidevergiftiging. Of dat waar is en of zijn dood dan iets met het drama te maken heeft, is onduidelijk.<br> </li>
<li>De burgemeester van Veghel heeft geschrokken gereageerd op de gebeurtenis. ‘Ik ben diep getroffen. Onvoorstelbaar en ontzettend verdrietig. Mijn medeleven gaat in eerste instantie uit naar de nabestaanden van de slachtoffers. De gemeente biedt omwonenden de gelegenheid in beslotenheid bijeen te komen zodat gevoelens en emoties met betrekking tot dit vreselijke nieuws met elkaar kunnen worden gedeeld’, zei ze woensdag.<br> </li>
<li>Volgens de gemeente was het gezin niet bekend bij hulpinstanties.<br> </li>
<li>Ook in de moskee waar het gezin kwam, heerst een sombere sfeer. ‘Iedereen is geschrokken van wat er is gebeurd, iedereen is verdrietig’, zei een bestuurslid tegen het <em><a href="http://www.bd.nl/regio/oss-uden-veghel-e-o/veghel/drie-doden-in-woning-veghel-politie-woensdag-nog-steeds-bezig-met-onderzoek-1.5203569">Brabants Dagblad</a></em>.<br> </li>
<li>De technische recherche is inmiddels begonnen met een onderzoek in het huis. Hopelijk worden daarna meer vragen beantwoord.</li>
</ul>  
