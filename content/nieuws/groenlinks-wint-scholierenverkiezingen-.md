---
id: 2339600ab53e48c9a4f894d83b06eadb
type: nieuws
layout: post
title: "GroenLinks wint Scholierenverkiezingen "
permalink: /nieuws/groenlinks-wint-scholierenverkiezingen-/
date: 2022-05-11T19:16:41.067Z
author: 7biA1WiYB
excerpt: "Als Nederlandse scholieren zouden mogen stemmen, dan zou GroenLinks de grote winnaar zijn van de Tweede Kamerverkiezingen. Dat blijkt uit de Scholierenverkiezingen, waarvan de uitslag dinsdag ’n dag voor de échte verkiezingen bekend is gemaakt in Den Haag.   "
seo:
  description: "GroenLinks wint Scholierenverkiezingen "
  title: "GroenLinks wint Scholierenverkiezingen "
---
Als Nederlandse scholieren zouden mogen stemmen, dan zou GroenLinks de grote winnaar zijn van de Tweede Kamerverkiezingen. Dat blijkt uit de Scholierenverkiezingen, waarvan de uitslag dinsdag ’n dag voor de échte verkiezingen bekend is gemaakt in Den Haag.   

    <p>Terwijl de rest van Nederland woensdag pas naar de stembus mag, brachten ruim 140.000 leerlingen van zo’n 495 scholen in het voortgezet onderwijs en het mbo afgelopen week een nepstem uit. GroenLinks van Jesse Klaver<b> </b>deed het onder jongeren het beste. De partij sleepte dertig zetels (19,3% van de stemmen) binnen. D66 zou als het aan de jongeren ligt de tweede partij worden met 27 zetels, gevolgd door VVD (24) en PVV (20).</p>
<h3>Te jong en tóch stemmen</h3>
<p>In Nederland moet je achttien jaar of ouder zijn om te mogen stemmen. En voor jongeren die nóg net geen achttien zijn, of gewoon ook heel graag hun mening willen geven is dat best zuur! Om jongeren die nog te jong zijn toch een stem te geven, organiseert <a href="https://www.prodemos.nl/">ProDemos</a> al sinds 1963 vlak voor de echte verkiezingen de Scholierenverkiezingen.</p>
<h3>Graadmeter</h3>
<p>De uitkomst wordt nauwlettend in de gaten gehouden door politici en journalisten. Scholieren blijken namelijk ‘n redelijke graadmeter voor de uitslag van de echte verkiezingen. Zo werd de PvdA (35 zetels) vier jaar geleden bij de vorige Scholierenverkiezingen voor de Tweede Kamer van 2012 de grootste onder scholieren, gevolgd door de VVD (28) en de PVV (19). De PvdA kwam er nu bekaaid van af. Ze kregen maar acht zetels onder de scholieren. </p>
<p>Sowieso verschilt het stemgedrag onder de scholieren enorm met 2012:</p>
<p><div class="media media-element-container media-default"><div id="file-416248" class="file file-document file-text-oembed">

        <h2 class="element-invisible"><a href="/files/martijn-vander-zande-1489509001">Martijn vander Zande 1489509001</a></h2>
    
  
  <div class="content">
    
<blockquote class="twitter-tweet" data-width="550"><p lang="nl" dir="ltr">Bij deze volledige uitslag van scholierenverkiezingen 2017 <a href="https://t.co/3WS6T8668I">pic.twitter.com/3WS6T8668I</a></p>&mdash; Martijn van der Zande (@vanderzande) <a href="https://twitter.com/vanderzande/status/841687505393074177?ref_src=twsrc%5Etfw">March 14, 2017</a></blockquote>
<script async="" src="https://platform.twitter.com/widgets.js" charset="utf-8"></script>
  </div>

  
</div>
</div>
<p>En die top-3 bleek ‘n aardige voorspelling: in werkelijkheid won destijds de VVD (41), gevolgd door de PvdA (38) en PVV (15). Of de Scholierenverkiezingen ook dit jaar een goede voorspelling zijn, weten we woensdagavond.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
