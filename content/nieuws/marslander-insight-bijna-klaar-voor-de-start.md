---
id: 175dd1f4f31b45d681591170cf5bcbed
type: nieuws
layout: post
title: "Marslander InSight bijna klaar voor de start"
permalink: /nieuws/marslander-insight-bijna-klaar-voor-de-start/
date: 2022-05-11T19:16:41.067Z
author: 7biA1WiYB
excerpt: "Nog even geduld, en dan spurt-ie naar Mars. Na lang sleutelen is de Marslander InSight er zo goed als klaar voor om de planeet te gaan onderzoeken. Drie vragen over dit ruimtevaartuig.   "
seo:
  description: "Marslander InSight bijna klaar voor de start"
  title: "Marslander InSight bijna klaar voor de start"
---
Nog even geduld, en dan spurt-ie naar Mars. Na lang sleutelen is de Marslander InSight er zo goed als klaar voor om de planeet te gaan onderzoeken. Drie vragen over dit ruimtevaartuig.   

    <p><strong>Waarom duurde het zo lang? </strong><br>Door technische problemen. Eigenlijk zou de <a href="mars.nasa.gov/insight/">InSight</a> al twee jaar geleden naar Mars vertrekken. Techneuten van de Amerikaanse ruimtevaartorganisatie NASA hebben keihard zitten sleutelen om alles alsnog tiptop in orde te krijgen. Vorige week is het ruimtevaartuig met een vliegtuig naar de lanceerbasis in Californië gebracht. Daar staat de InSight nu, klaar voor de start. Nou ja, bijna dan.<br><div class="media media-element-container media-default"><div id="file-532601" class="file file-image file-image-jpeg">

        
  
  <div class="content">
    <img alt="Mars InSight" title="Sleutelen aan de Marslander InSight Foto EPA" height="2400" width="3600" class="media-element file-default" data-delta="1" src="https://7dagen.netlify.app/sites/default/files/ANP-42304397.jpg">  </div>

  
</div>
</div><br><strong>Wanneer gaat hij echt weg?</strong><br>Voor het zover is moet er nog het een en ander gebeuren. De Marslander wordt aan allerlei testen onderworpen om te kijken of hij de vliegreis goed heeft doorstaan. De ingewikkelde software moet een update en alle meetinstrumenten worden gecontroleerd. Daarna wordt-ie volgetankt om naar de planeet te kunnen reizen. Waarschijnlijk kan de InSight over een maandje of twee echt op pad. De reis duurt ongeveer een half jaar.<br><br><strong>Wat gaat-ie eigenlijk doen?</strong><br>Als de lander goed is geland gaat hij allerlei wetenschappelijk metingen doen. Bijzonder is dat hij ook het binnenste van de planeet gaat onderzoeken. Daar heeft de InSight een boor voor die tot meer dan vier meter diep kan. Wetenschappers hopen zo van alles over Mars te weten te komen. Bijvoorbeeld hoe heet de planeet van binnen is.   
