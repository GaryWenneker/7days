---
id: 35efa6b0d18645439be409460673d1b0
type: nieuws
layout: post
title: "Man ontsnapt in zak uit Rotterdamse gevangenis"
permalink: /nieuws/man-ontsnapt-in-zak-uit-rotterdamse-gevangenis/
date: 2022-05-11T19:16:41.067Z
author: 7biA1WiYB
excerpt: "Het lijkt wel een scène uit een film. Een gevangene die ontsnapt uit een inrichting. In Rotterdam gebeurde het vandaag. Een gevangene van Inrichting De Schie zou zich verstopt hebben in een grote blauwe vuilniszak en zo zijn ontsnapt. Dat meldt RTV Rijnmond.  "
seo:
  description: "Man ontsnapt in zak uit Rotterdamse gevangenis"
  title: "Man ontsnapt in zak uit Rotterdamse gevangenis"
---
Het lijkt wel een scène uit een film. Een gevangene die ontsnapt uit een inrichting. In Rotterdam gebeurde het vandaag. Een gevangene van Inrichting De Schie zou zich verstopt hebben in een grote blauwe vuilniszak en zo zijn ontsnapt. Dat meldt RTV Rijnmond.  

    <p>Verder meldt de regionale omroep dat de gevangene, een jongen van begin twintig, vrijdagmorgen rond kwart over negen zou zijn ontsnapt. Een vriend die net zijn straf had uitgezeten en de gevangenis uit mocht zou de zak gedragen hebben.</p>
<p>De Dienst Justitiële Inrichtingen (DJI) heeft laten weten dat de ontsnapte gevangene vast zat voor diefstal. De DJI kan nog niets zeggen over hoe hij is ontsnapt, dat zijn ze nu aan het uitzoeken.</p>
<h3>Opsporing</h3>
<p>De politie heeft een speciaal team, het Fugitive Active Search Team (FASTNL), gespecialiseerd is in het opsporen van voortvluchtigen ingezet om de ontsnapte man te vinden. Zowel de DJI als de politie geven nog geen signalement uit. Eerst gaat de politie een profiel maken van de dader. Mochten ze hem daardoor snel op het spoor kunnen komen, dan is een signalement niet nodig.</p>
<p>Op dit moment wordt er gezocht in de buurt van de gevangenis. Ook op andere logische plekken, zoals huizen van familieleden, wordt er gezocht.</p>  
