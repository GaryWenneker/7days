---
id: 8056abf4b5d4411290e0f2b20dc6bb7e
type: nieuws
layout: post
title: "Een dino op een fiets"
permalink: /nieuws/een-dino-op-een-fiets/
date: 2022-05-11T19:16:41.067Z
author: 7biA1WiYB
excerpt: "Weekend! Tijd voor een plaatje met een praatje. Er komen heel wat nieuwsfoto’s voorbij op de redactie. Elke week pikken we er eentje voor je uit die ons is opgevallen. Deze keer: een dino op een fiets.  "
seo:
  description: "Een dino op een fiets"
  title: "Een dino op een fiets"
---
Weekend! Tijd voor een plaatje met een praatje. Er komen heel wat nieuwsfoto’s voorbij op de redactie. Elke week pikken we er eentje voor je uit die ons is opgevallen. Deze keer: een dino op een fiets.  

    <p>Niemand op het Africa Burn festival kijkt hier vreemd van op. Het jaarlijkse feest is altijd eind april in de Tankwa Karoo, een Zuid-Afrikaanse woestijn. Duizenden mensen komen er samen en stampen met allerlei materialen in korte tijd een heus stadje uit de grond. Er is zelfs een radiostation en een dagelijkse krant. Maar je kunt er niets kopen.</p>
<h3>Nieuw begin</h3>
<p>‘Burners’, zoals ze zichzelf noemen, nemen hun eigen eten en drinken mee. Ze vermaken zichzelf en elkaar met optredens en kunst. Na een week vol plezier verbranden ze op de laatste avond een supergroot beeld dat ze samen hebben gemaakt. Als symbool voor een nieuw begin. En de volgende dag pakt iedereen z’n boeltje weer op en vertrekt naar waar ie vandaan kwam. Zonder een spoor achter te laten, want dat is de afspraak. Dan is de woestijn gewoon weer woestijn.</p>  
