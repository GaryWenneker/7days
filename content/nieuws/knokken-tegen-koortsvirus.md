---
id: 6303dfc73a0a4dedaceacec6be0b3c89
type: nieuws
layout: post
title: "Knokken tegen koortsvirus"
permalink: /nieuws/knokken-tegen-koortsvirus/
date: 2022-05-11T19:16:41.067Z
author: 7biA1WiYB
excerpt: "Ebola is niet alleen afschuwelijk voor de slachtoffers, het virus is ook een bedreiging voor de wereldwijde veiligheid. Alle landen moeten in actie komen om de ziekte een halt toe te roepen.  "
seo:
  description: "Knokken tegen koortsvirus"
  title: "Knokken tegen koortsvirus"
---
Ebola is niet alleen afschuwelijk voor de slachtoffers, het virus is ook een bedreiging voor de wereldwijde veiligheid. Alle landen moeten in actie komen om de ziekte een halt toe te roepen.  

    <p>De Amerikaanse president Obama liet er deze week in een pittige speech geen gras over groeien. Er moet wat gebeuren en wel nú, zei hij.<br><br><strong>Spanningen </strong><br>In West-Afrika worden ziekenhuizen overspoeld door zieken en creperen patiënten soms op straat. De ziekte grijpt sinds afgelopen voorjaar om zich heen in Sierra Leone, Guinee en vooral in Liberia. In een toespraak die Obama dinsdag hield in Atlanta riep hij andere landen op om meer te doen tegen ebola. Als het virus zich verder verspreidt, kan dat volgens de president leiden tot grote politieke en economische spanningen. 'De wereldwijde veiligheid is in het geding als de ebola-landen instorten', zei hij.<br><br>De Verenigde Naties waarschuwden deze week voor voedseltekorten. In West-Afrika reizen arbeiders in deze tijd van het jaar normaal van land naar land om te helpen met de oogst. Omdat de ebola-landen min of meer op slot zitten, is er geen vrij verkeer meer en komt op veel plekken de oogst in gevaar. <br><br><strong>Militairen </strong><br>Obama maakte bekend dat de VS alvast drieduizend militairen naar West-Afrika stuurt om daar te helpen. Het leger gaat er zeventien noodziekenhuizen met elk honderd bedden bouwen Ook gaan de Amerikanen verplegers opleiden en voorlichtingspakketten verspreiden onder de bevolking. <br><br>Twee Nederlandse artsen beleven intussen spannende dagen. De twee werkten in een ziekenhuis in Sierra Leone waar ze misschien besmet zijn met ebola. Afgelopen weekend kwamen ze terug naar Nederland. Ze hebben gelukkig nog geen ziekteverschijnselen, maar het kan wel drie weken duren voordat het ebolavirus iemand ziek maakt. De artsen logeren op een geheime plek waar niemand contact met hen mag hebben. Twee keer per dag meten ze hun temperatuur op.<br><br><strong>Feiten en cijfers over ebola</strong></p>
<ul><li>Washington stuurt 3000 militairen naar Afrika om te helpen. Volgens de Wereldgezondheidsorganisatie (WHO) is een miljard dollar nodig voor de bestrijding.</li>
<li>Getroffen landen zijn: Nigeria, Liberia, Sierra Leone, Guinee en Senegal.</li>
<li>Inmiddels zijn er ruim 2500 doden gevallen. Volgens schattingen van de WHO zijn nog eens 12.000 mensen besmet. 60 tot 90% van de mensen die besmet zijn, overlijden aan het virus.</li>
<li>De ziekte is alleen besmettelijk via direct lichamelijk contact (bloed, ontlasting, urine, sperma, braaksel en zweet) of door het slachten en opeten van een ziek dier in de jungle (‘bushmeat’). </li>
<li>De incubatietijd is 21 dagen.</li>
<li>Er is nog geen medicijn. Wel lopen er verschillende proeven. </li>
<li>De eerste ziekteverschijnselen zijn koorts, hoofdpijn en spierpijn. Daarna komen keelpijn, hoesten, diarree, braken en/of buikpijn. Na enkele dagen kunnen bloedingen ontstaan in slijmvliezen of de huid.</li>
</ul><p><br>Hoe zit het ook alweer precies met het ebolavirus? In ons <a href="https://7dagen.netlify.app/dossier-ebola">dossier ebola</a> kun je al onze artikelen over de epidemie nog eens rustig nalezen.</p>  
