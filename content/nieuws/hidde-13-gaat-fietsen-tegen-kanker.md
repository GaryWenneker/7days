---
id: 415e01e184ab46509f9013aa104aeab8
type: nieuws
layout: post
title: "Hidde (13) gaat fietsen tegen kanker"
permalink: /nieuws/hidde-13-gaat-fietsen-tegen-kanker/
date: 2022-05-11T19:16:41.067Z
author: 7biA1WiYB
excerpt: "Normaal gesproken ploeteren op de kilometerhoge Alpe d’Huez bijna alleen maar topwielrenners naar boven. Maar woensdag begint Hidde (13) aan de tocht. Samen met honderden andere Nederlanders, die allemaal hetzelfde doel hebben: geld inzamelen om kanker de wereld uit krijgen. Hidde doet mee aan de zogeheten Alpe d'HuZes omdat zijn moeder lymfklierkanker heeft gehad.     "
seo:
  description: "Hidde (13) gaat fietsen tegen kanker"
  title: "Hidde (13) gaat fietsen tegen kanker"
---
Normaal gesproken ploeteren op de kilometerhoge Alpe d’Huez bijna alleen maar topwielrenners naar boven. Maar woensdag begint Hidde (13) aan de tocht. Samen met honderden andere Nederlanders, die allemaal hetzelfde doel hebben: geld inzamelen om kanker de wereld uit krijgen. Hidde doet mee aan de zogeheten Alpe d'HuZes omdat zijn moeder lymfklierkanker heeft gehad.     

    <p>Dat was zeventien jaar geleden. Zijn moeder genas gelukkig, maar niet elke patiënt kan de ziekte navertellen. ‘Ik doe ook mee voor alle andere mensen die kanker hebben.’ Het is voor Hidde belangrijk dat het ingezamelde geld naar een goed doel gaat. ‘Ik hoop echt dat er voor iedereen een medicijn komt tegen kanker.’ </p>
<p><strong>Trainen</strong><br>Hidde gaat samen met zijn vader de 1061 meter hoge berg op fietsen. Een dag later gaat zijn vader nog een keer, dan samen met zijn moeder en opa. Elke keer moeten ze 14 kilometer lang een steile helling op fietsen. ‘We hebben er veel voor getraind. In Duitsland en België waren veel bergen. Maar in Limburg zijn we ook geweest, en dat was heel zwaar. Ik was toen ontzettend moe.’ De langste training van Hidde was zeventig kilometer op een veel minder steile route. ‘Toch vind ik het trainen tot nu toe het leukst.’</p>
<p>De scholier heeft op een bijzondere manier geld opgehaald. ‘Van mijn oma kreeg ik sponsorgeld door mijn kamer op te ruimen.’ Ook heeft Hidde op Koningsdag op de vrijmarkt gestaan. En de acties zijn een succes: hij heeft al bijna 700 euro opgehaald. Zijn zusje, die de berg op gaat <a href="http://www.kidsweek.nl/artikel/39531/emma-11-gaat-lopen-tegen-kanker#.VWrU_6aGS3A">lopen</a>, zit zelfs al op bijna 800 euro.</p>
<p>Vandaag vertrekt Hidde samen met zijn ouders, zusje en oma naar Frankrijk. ‘Ik ga pas woensdag fietsen, maar de hele week zijn er activiteiten, zoals een voetbalwedstrijd tegen de Fransen. Daar wil ik zeker aan meedoen.’</p>
<p><strong>Repetities</strong><br>‘Het was wel spannend of ik vrij kon krijgen van school.' Zijn school, Het Streek in Ede, heeft zijn uiterste best gedaan om hem vrij te geven. De Onderwijsinspectie moest namelijk toestemming geven en die krijg je niet zomaar. ‘Het was heel fijn dat ze dat probeerden en ik ben blij dat dat uiteindelijk gelukt is.’ Maar als Hidde terugkomt van zijn barre tocht, moet-ie nog een andere spurt maken. ‘Ik moet alle repetities inhalen op school, want het is natuurlijk een gewone schoolweek.’ </p>
<p><em>Benieuwd of Hidde de top bereikt? Hidde heeft samen met zijn team <a href="https://www.facebook.com/pages/Bennekomgeeftnietop/1544657132458200">een eigen Facebookpagina</a> waarop hij regelmatig een update plaatst.</em></p>
<p> </p>  
