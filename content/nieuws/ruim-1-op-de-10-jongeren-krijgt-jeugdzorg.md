---
id: 39a50d70a0894e768bfa924331162a94
type: nieuws
layout: post
title: "Ruim 1 op de 10 jongeren krijgt jeugdzorg"
permalink: /nieuws/ruim-1-op-de-10-jongeren-krijgt-jeugdzorg/
date: 2022-05-11T19:16:41.067Z
author: 7biA1WiYB
excerpt: "Het aantal Nederlandse jongeren dat jeugdzorg kreeg is flink toegenomen. Van 366.000 in 2015, naar ruim 405.000 in 2017. Dat betekent dat ruim 1 op de 10 jongeren jeugdzorg kreeg.  "
seo:
  description: "Ruim 1 op de 10 jongeren krijgt jeugdzorg"
  title: "Ruim 1 op de 10 jongeren krijgt jeugdzorg"
---
Het aantal Nederlandse jongeren dat jeugdzorg kreeg is flink toegenomen. Van 366.000 in 2015, naar ruim 405.000 in 2017. Dat betekent dat ruim 1 op de 10 jongeren jeugdzorg kreeg.  

    <p>Volgens het <a href="https://www.cbs.nl/nl-nl/nieuws/2018/18/ruim-400-duizend-jongeren-krijgen-jeugdzorg" target="_blank">Centraal Bureau voor de Statistiek</a> dat de berekeningen maakte, zit de groei vooral bij buurt-en wijkteams van de gemeente. Deze teams met hulpverleners geven per wijk of buurt steun en advies aan jongeren en gezinnen met problemen. </p>
<h3>Jeugdwet</h3>
<p>Sinds drie jaar zijn de gemeenten verantwoordelijk voor het uitvoeren van de <a href="https://www.rijksoverheid.nl/onderwerpen/jeugdhulp/jeugdhulp-bij-gemeenten" target="_blank">Jeugdwet</a>. Daaronder vallen bijvoorbeeld ook pleegzorg, verblijf in jeugdinstellingen, hulp aan jongeren met een beperking en de aanpak van kindermishandeling. </p>
<h3>Verschillen</h3>
<p>Ongeveer 11 procent van alle Nederlandse jongeren kreeg in 2017 jeugdzorg. De percentages verschillen nogal per gemeente. Het aantal was het hoogst in Leeuwarden met 18 procent. In Schiermonnikoog, Edam-Volendam en Staphorst werd, met minder dan 6 procent van de jongeren, de minste jeugdzorg verleend.</p>
<p>Dat de cijfers zo uit elkaar liggen heeft volgens het CBS te maken met de aanpak per gemeente, die is erg verschillend. Ook is de situatie van jongeren per regio anders.</p>  
