---
id: 937d50016de74ba582e0e4672db26c6c
type: nieuws
layout: post
title: "Coronavirus: Rutte kondigt nieuwe maatregelen aan"
permalink: /nieuws/coronavirus-rutte-kondigt-nieuwe-maatregelen-aan/
date: 2022-05-11T19:16:41.067Z
author: 7biA1WiYB
excerpt: "Nederlanders met klachten als verkoudheid, hoesten, keelpijn of koorts moeten thuisblijven en contact met andere mensen vermijden. Dat is nodig om de verdere verspreiding van het coronavirus tegen te gaan. Dat zei premier Rutte vanmiddag op een persconferentie.  "
seo:
  description: "Coronavirus: Rutte kondigt nieuwe maatregelen aan"
  title: "Coronavirus: Rutte kondigt nieuwe maatregelen aan"
---
Nederlanders met klachten als verkoudheid, hoesten, keelpijn of koorts moeten thuisblijven en contact met andere mensen vermijden. Dat is nodig om de verdere verspreiding van het coronavirus tegen te gaan. Dat zei premier Rutte vanmiddag op een persconferentie.  

    <p>Het kabinet gaf vanmiddag een <a href="https://nos.nl/liveblog/2326799-evenementen-met-100-bezoekers-afgelast-kabinet-roept-op-tot-thuiswerken.html" target="_blank">persconferentie</a> over nieuwe maatregelen die moeten voorkomen dat meer mensen <a href="https://localfocus2.appspot.com/5e6a4cd93a4ec" target="_blank">besmet raken met het coronavirus</a>. De regels gelden in ieder geval tot en met 31 maart.</p>
<h3>Thuiswerken</h3>
<p>Mensen met milde klachten moeten thuisblijven én mensen moeten zoveel mogelijk thuiswerken, is het advies. Ook moeten ze niet op bezoek gaan bij kwetsbare personen zoals ouderen of zieken. </p>
<p>Werknemers in de zorg moeten wel zoveel mogelijk naar hun werk komen. Alleen bij koorts moeten zij thuisblijven. Ook zouden zij geen reizen moeten maken naar het buitenland.</p>
<h3>Evenementen</h3>
<p>Alle evenementen voor meer dan honderd personen worden in heel Nederland afgelast. Dat zijn sportwedstrijden, maar ook theatervoorstellingen en tentoonstellingen in musea. Ook bijeenkomsten van bedrijven kunnen niet doorgaan. Universiteiten en hogescholen mogen hoorcolleges voor grote groepen studenten alleen nog online geven.</p>
<h3>Risico</h3>
<p>Premier Rutte zei dat sociale activiteiten, zoals uit eten gaan, wel door kunnen gaan. Dat risico moeten mensen volgens hem zelf inschatten. Ouderen en kwetsbare mensen wordt voorlopig wel geadviseerd om dit soort uitjes over te slaan. </p>
<p>Basisscholen en middelbare scholen blijven open. Jongeren en kinderen zouden relatief weinig risico lopen. Bovendien zouden hun ouders dan ook thuis moeten blijven, terwijl zij juist nodig zijn als ze in de zorg of bij de politie of brandweer werken, zo zei de premier. </p>  
