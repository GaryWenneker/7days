---
id: d83895d4e59947e29dbd79a60f0ba0e3
type: nieuws
layout: post
title: "Hugo uit Hummelo mag zich voortaan prins noemen"
permalink: /nieuws/hugo-uit-hummelo-mag-zich-voortaan-prins-noemen/
date: 2022-05-11T19:16:41.067Z
author: 7biA1WiYB
excerpt: "Nederland heeft er een prins bij. Hugo Klynstra (21) uit Hummelo krijgt een nieuwe achternaam, die van zijn vader. Hij won vandaag een rechtszaak en mag zich vanaf nu ‘zijne Koninklijke Hoogheid prins Carlos Hugo Roderik Sybren de Bourbon de Parme’ noemen.
   "
seo:
  description: "Hugo uit Hummelo mag zich voortaan prins noemen"
  title: "Hugo uit Hummelo mag zich voortaan prins noemen"
---
Nederland heeft er een prins bij. Hugo Klynstra (21) uit Hummelo krijgt een nieuwe achternaam, die van zijn vader. Hij won vandaag een rechtszaak en mag zich vanaf nu ‘zijne Koninklijke Hoogheid prins Carlos Hugo Roderik Sybren de Bourbon de Parme’ noemen.
   

    <p>De vader van Hugo is prins Carlos de Bourbon de Parme. En dát is weer het kind van prinses Irene, de tante van koning Willem-Alexander. Zij was ooit getrouwd met een Spaanse prins. De moeder van Hugo had een relatie met prins Carlos en werd zwanger van hem. Ze zijn niet getrouwd en wonen niet samen. De geboorte van Hugo hielden ze stil, maar het nieuws lekte toch uit. Prins Carlos heeft wel toegegeven dat hij de vader is, maar op officiële papieren staat dat niet. Daarom kreeg Hugo de achternaam van zijn moeder.</p>
<h3>Officiële titel</h3>
<p>Maar nu is Hugo volwassen en wil hij de naam én de adellijke titels van zijn vader. Zijn vader wil dat niet. In zijn adellijke familie is het de gewoonte dat alleen kinderen die bij getrouwde ouders geboren worden de officiële titels krijgen. Een groep rechters heeft Hugo nu gelijk gegeven. Hij mag zich nu  ‘Zijne Koninklijke Hoogheid prins Carlos Hugo Roderik Sybren de Bourbon de Parme’ noemen.</p>
<h3>Gouden borden</h3>
<p>Het is niet zo dat Hugo daarna ineens een kasteel krijgt en van gouden borden mag eten. Rechten om mee te delen in latere erfenissen had hij al. Daar verandert een achternaam niks aan.</p>  
