---
id: 36d84a46f33f4df7809e72f3ec10cc20
type: nieuws
layout: post
title: "Reizen we straks met deze reuzenzeppelins?"
permalink: /nieuws/reizen-we-straks-met-deze-reuzenzeppelins/
date: 2022-05-11T19:16:41.067Z
author: 7biA1WiYB
excerpt: "Zeppelins. Meestal zweven ze als bolle blobs een beetje doelloos boven een stad of stadion. Om ergens reclame voor te maken. Maar als alles goed gaat, komt er over een jaar een ander soort zeppelin bij. Eentje om mensen mee te vervoeren.  "
seo:
  description: "Reizen we straks met deze reuzenzeppelins?"
  title: "Reizen we straks met deze reuzenzeppelins?"
---
Zeppelins. Meestal zweven ze als bolle blobs een beetje doelloos boven een stad of stadion. Om ergens reclame voor te maken. Maar als alles goed gaat, komt er over een jaar een ander soort zeppelin bij. Eentje om mensen mee te vervoeren.  

    <p>Hij heet de Airlander. Bijnaam: ‘De vliegende bil’. Vanwege zijn achterkant die er... nou ja, nu eenmaal uitziet als een enorme witte kont. Zijn lijf is opgebouwd uit reuzenballonnen en hij kan 60.000 kilo vervoeren. Dat zijn tien grote olifanten bij ekaar. Of een boel mensen en spullen natuurlijk. Hij gaat niet heel snel, ongeveer zo hard als een auto op de snelweg. Maar dat kan-ie dan wel vijf dagen achter elkaar volhouden zonder te tanken. Hij vliegt op helium, net als een luchtballon. En omdat hij kan landen als een helikopter is er geen landingsbaan nodig. Maar wel twee voetbalvelden aan vrije ruimte.</p>
<p><div class="media media-element-container media-default"><div id="file-535866" class="file file-video file-video-youtube">

        <h2 class="element-invisible"><a href="/files/airlander-10-airship-gets-ready-flight-bbc-click">The Airlander 10 airship gets ready for flight - BBC Click</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="The Airlander 10 airship gets ready for flight - BBC Click" src="https://www.youtube.com/embed/c-0aYicv26M?wmode=opaque&controls=" name="The Airlander 10 airship gets ready for flight - BBC Click" frameborder="0" allowfullscreen="">Video van The Airlander 10 airship gets ready for flight - BBC Click</iframe>
</div>
  </div>

  
</div>
</div>
<h3>Klaar voor de start</h3>
<p>Na zes oefenvluchten met een testtoestel wil een Brits bedrijf de Airlander geschikt gaan maken voor passagiers. Daar is nu ook officieel toestemming voor gegeven. Na een jaar hard bouwen zouden begin 2020 de eerste zeppelins klaar voor de start moeten zijn. Waar ze precies gaan vliegen en hoeveel de tickets gaan kosten is nog niet bekend. En de oefenkont? Die mag met pensioen!</p>
<p><div class="media media-element-container media-default"><div id="file-535867" class="file file-image file-image-jpeg">

        
  
  <div class="content">
    <img alt="Foto Wikipedia" title="Foto Wikipedia" height="601" width="735" style="background-color: transparent; color: windowtext; font-family: &quot;Segoe UI&quot;, &quot;Segoe UI Web&quot;, Arial, Verdana, sans-serif; font-size: 12px;" class="media-element file-default" data-delta="2" src="https://7dagen.netlify.app/sites/default/files/Hindenburg_disaster.jpg">  </div>

  
</div>
</div>
<h3>Veel ongelukken</h3>
<p>De zeppelin is bedacht door de Duitse uitvinder Ferdinand von Zeppelin. Hij wilde met zijn vaartuig graag mensen vervoeren. De eerste maakte in 1900 een vlucht. Maar er gebeurden veel ongelukken met de zeppelins. Dat kwam omdat ze toen op waterstofgas vlogen en dat vat supersnel vlam. In 1937 vielen er 36 doden bij een groot ongeluk met de zeppelin Hindenburg. Daarna mochten er geen passagierszeppelins meer de lucht in. Maar aan die tijd komt dus waarschijnlijk snel een einde.</p>
<h3>Specs Airlander</h3>
<p>Lengte: 92 meter <br>Hoogte: 44 meter <br>Snelheid: 100 kilometer per uur <br>Kosten testmodel: 21 miljoen euro <br>Vlieghoogte: 2 kilometer</p>  
