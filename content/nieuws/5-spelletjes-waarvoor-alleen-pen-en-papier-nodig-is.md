---
id: 97b2160d01c1474d8db88ca02160336b
type: nieuws
layout: post
title: "5 spelletjes waarvoor alleen pen en papier nodig is"
permalink: /nieuws/5-spelletjes-waarvoor-alleen-pen-en-papier-nodig-is/
date: 2022-05-11T19:16:41.067Z
author: 7biA1WiYB
excerpt: "De kerstvakantie is het perfecte moment om spelletjes te doen met familie. Maar wat nou als je bij je oma zit die geen spelletjes heeft? Of in een restaurant? Om deze vijf spellen te kunnen spelen heb je alleen pen en papier nodig!  "
seo:
  description: "5 spelletjes waarvoor alleen pen en papier nodig is"
  title: "5 spelletjes waarvoor alleen pen en papier nodig is"
---
De kerstvakantie is het perfecte moment om spelletjes te doen met familie. Maar wat nou als je bij je oma zit die geen spelletjes heeft? Of in een restaurant? Om deze vijf spellen te kunnen spelen heb je alleen pen en papier nodig!  

    <h3>Who’s the men? </h3>
<p>Verdeel de mensen met wie je bent in twee groepen en pak een stapeltje kleine papiertjes. Schrijf vervolgens op elk papiertje de naam van een persoon, een plek, iets te eten of iets anders dat goed is uit te leggen. Gooi vervolgens alle papiertjes in bijvoorbeeld een pan. In de eerste ronde moet je proberen om de woorden op de briefjes te beschrijven zonder het woord te zeggen. Als alle briefjes zijn geraden gooi je ze weer terug in de pan. In de tweede ronde mag je nog maar één woord gebruiken om het woord te beschrijven. In de derde ronde mag je het alleen uitbeelden. </p>
<h3>Wie ben ik?</h3>
<p>Schrijf de naam van een beroemdheid, policitus, stripfiguur of een ander bekend persoon op een blaadje. Plak vervolgens dit blaadje op het hoofd van je tegenstander. Zorg ervoor dat diegene niet ziet welke naam op zijn hoofd staat! Iedereen mag vervolgens om de beurt vragen stellen over het papier met de naam op zijn hoofd. De vragen mag je alleen met ja of nee beantwoorden. Het spel gaat net zo lang door totdat je hebt geraden wie je bent.</p>
<h3>Pictionary</h3>
<p>Verdeel de groep in twee verschillende groepen en schrijf daarna een aantal woorden op losse papiertjes. Diegene die het papiertje trekt moet dit woord proberen na te tekenen. Ondertussen moet zijn groep zo snel mogelijk raden welk woord er wordt nagetekend. Raden ze het binnen de tijd? Dan krijgt deze groep een punt.</p>
<h3>Ik heb nog nooit...</h3>
<p>Tijdens dit spel zegt om de beurt iemand: 'Ik heb nog nooit..' gevolgd door een gebeurtenis. Bijvoorbeeld: ik heb nog nooit een snottebel opgegeten, op de gang moeten staan, een horrorfilm gekeken, gezoend etc. De rest van het gezelschap moet zijn hand opsteken als hij het wel heeft gedaan. Diegene die het wel gedaan heeft moet vervolgens een opdracht doen. </p>
<h3>Raad het woord</h3>
<p>Bij ‘Raad het woord’ bedenkt een speler een woord en schrijft op een papiertje uit hoeveel letters het woord bestaat. De rest van de groep moet telkens een letter raden. Als de letter goed is komt hij op de juiste plek te staan op het briefje. Als de letter fout is raakt diegene een van zijn drie levens kwijt. Uiteindelijk moet het woord geraden worden zonder dat een speler al zijn levens kwijt is.</p>  
