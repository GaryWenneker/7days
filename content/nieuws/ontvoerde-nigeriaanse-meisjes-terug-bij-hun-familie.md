---
id: d9c12fa1f1c14f2885998700f5707b60
type: nieuws
layout: post
title: "Ontvoerde Nigeriaanse meisjes terug bij hun familie"
permalink: /nieuws/ontvoerde-nigeriaanse-meisjes-terug-bij-hun-familie/
date: 2022-05-11T19:16:41.067Z
author: 7biA1WiYB
excerpt: "In Nigeria zijn meer dan 100 meisjes vrijgelaten. Ze werden vorige maand ontvoerd door terroristen van Boko Haram. Soldaten van het leger brachten de meisjes weer terug naar hun ouders.  "
seo:
  description: "Ontvoerde Nigeriaanse meisjes terug bij hun familie"
  title: "Ontvoerde Nigeriaanse meisjes terug bij hun familie"
---
In Nigeria zijn meer dan 100 meisjes vrijgelaten. Ze werden vorige maand ontvoerd door terroristen van Boko Haram. Soldaten van het leger brachten de meisjes weer terug naar hun ouders.  

    <p><a href="https://7dagen.netlify.app/nieuws/boko-haram-voor-beginners">Boko Haram</a> is een terreurgroep in het Afrikaanse land Nigeria. De groepering, die linken heeft met terroristen van IS, wil dat Nigeria een islamitisch land wordt. Om dat te bereiken gebruiken de aanhangers veel geweld. Duizenden mensen werden al vermoord en anderhalf miljoen mensen zijn daarom op de vlucht.</p>
<h3>Bomaanslagen</h3>
<p>Ook kinderen, vooral meisjes, zijn het slachtoffer van deze groep. De terroristen zijn tegen onderwijs voor meisjes. De groep ontvoert de kinderen als ze op school zitten en zet ze daarna ook in voor zelfmoordaanslagen.</p>
<h3>Losgeld</h3>
<p>Volgens de regering van Nigeria is er geen geld betaald voor de vrijlating van de meisjes. Bij de ontvoering in februari werden vijf kinderen gedood. Eén meisje wordt nog vastgehouden, maar Boko Haram zegt dat ze haar binnenkort vrijlaten.</p>  
