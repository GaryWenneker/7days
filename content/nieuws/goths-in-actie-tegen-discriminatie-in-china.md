---
id: c0a446f901754f1cacef72a6cb4d9ac0
type: nieuws
layout: post
title: "Goths in actie tegen discriminatie in China"
permalink: /nieuws/goths-in-actie-tegen-discriminatie-in-china/
date: 2022-05-11T19:16:41.067Z
author: 7biA1WiYB
excerpt: "In China zijn goths in opstand gekomen nadat een goth-meisje in de metro van Guangzhou gediscrimineerd werd door een controleur. Om haar te steunen posten ze nu massaal foto’s onder #selfieforguangzhousubway. Met succes. Het metrobedrijf zegt sorry.  "
seo:
  description: "Goths in actie tegen discriminatie in China"
  title: "Goths in actie tegen discriminatie in China"
---
In China zijn goths in opstand gekomen nadat een goth-meisje in de metro van Guangzhou gediscrimineerd werd door een controleur. Om haar te steunen posten ze nu massaal foto’s onder #selfieforguangzhousubway. Met succes. Het metrobedrijf zegt sorry.  

    <p><div class="media media-element-container media-default media-float-right"><div id="file-536704" class="file file-image file-image-jpeg">

        
  
  <div class="content">
    <img alt="Foto Weibo" title="Foto Weibo" height="782" width="440" style="font-size: 13.008px; width: 150px; height: 267px; float: right;" class="media-element file-default" data-delta="2" src="https://7dagen.netlify.app/sites/default/files/goths3%20foto%20Weibo.jpg">  </div>

  
</div>
</div>
<p>Studente Xiaolin (op de foto rechts) wilde laatst de metro in de grote Zuid-Chinese havenstad Guangzhou binnen stappen. Maar een controleur hield haar bij de ingang tegen. Xiaolin mocht er alleen in als ze haar ‘angstaanjagende’ make-up eraf zou halen, was de boodschap. Ook haar zwarte kleding was ‘raar’ en andere passagiers zouden volgens de controleur van haar schrikken.</p>
<h3>Halloween</h3>
<p>Sinds een paar jaar zijn er in China verschillende metrobedrijven die mensen de toegang weigeren als ze volgens hen afschrikwekkend ver- of gekleed zijn. Het argument: veiligheid. De maatregel werd genomen nadat passagiers een paar keer geklaagd hadden dat ze waren geschrokken van groepen jongeren die verkleed in de metro op pad waren gegaan naar Halloweenfeestjes. De zombies en vampiers zouden voor onrust en chaos zorgen op de toch al overvolle stations.<br><div class="media media-element-container media-default"><div id="file-536703" class="file file-image file-image-png">

        
  
  <div class="content">
    <img alt="Foto Weibo" title="Foto Weibo" height="498" width="660" class="media-element file-default" data-delta="1" src="https://7dagen.netlify.app/sites/default/files/Goths%20foto%20Weibo.png">  </div>

  
</div>
</div>
<h3>Bijles</h3>
<p>En nu werd goth Xiaolin dus ook voor een ‘ordeverstoorder’ aangezien. Maar de studente liet zich niet wegsturen. Ze ging net zo lang met de beveiliging in discussie tot de metrodeuren alsnog voor haar open gingen. Daarna postte ze een tweet op Sina Weibo, het Chinese Twitter, waarin ze vertelde wat er gebeurd was. ‘Ik wil niet beroemd worden’, schreef ze erbij. ‘Ik wil alleen weten wat de grenzen zijn voor zogenaamde rare kleding.’<br><div class="media media-element-container media-default"><div id="file-536705" class="file file-image file-image-png">

        
  
  <div class="content">
    <img alt="Foto Weibo" title="Foto Weibo" height="542" width="660" class="media-element file-default" data-delta="3" src="https://7dagen.netlify.app/sites/default/files/Goths2%20foto%20Weibo.png">  </div>

  
</div>
</div><br>Al snel kreeg ze bijval van duizenden jongeren. Niet alleen uit China. En niet alleen van goths. Ook aanhangers van andere subculturen lieten van zich horen. Ze maakten een foto van zichzelf in hun kenmerkende outfit onder <em>#selfieforguangzhousubway</em> om het recht op vrijheid van een eigen levensstijl te steunen. De actie heeft succes. Het bewuste metrobedrijf heeft sorry gezegd. En de controleur die Xiaolin zo bruut stopte? Die krijgt bijles. Om te leren wat het verschil is tussen opruiende hordes relschoppers en een studente.  
