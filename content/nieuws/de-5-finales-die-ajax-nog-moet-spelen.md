---
id: adc3c880345d4efdab30ca4e59a2a98a
type: nieuws
layout: post
title: "De 5 finales die Ajax nog moet spelen"
permalink: /nieuws/de-5-finales-die-ajax-nog-moet-spelen/
date: 2022-05-11T19:16:41.067Z
author: 7biA1WiYB
excerpt: "Ajax speelt een droomseizoen. De godenzonen zijn nog altijd in de race voor drie belangrijke prijzen: de Eredivisie, de KNVB-beker en Champions League. De ploeg van Erik ten Hag heeft nog vijf finales voor de boeg. Wat staat er nog op het programma?  "
seo:
  description: "De 5 finales die Ajax nog moet spelen"
  title: "De 5 finales die Ajax nog moet spelen"
---
Ajax speelt een droomseizoen. De godenzonen zijn nog altijd in de race voor drie belangrijke prijzen: de Eredivisie, de KNVB-beker en Champions League. De ploeg van Erik ten Hag heeft nog vijf finales voor de boeg. Wat staat er nog op het programma?  

    <h3>1. De KNVB-beker: finale</h3>
<p>Komende zondag speelt Ajax al de eerste échte finale. Dan nemen de Amsterdammers het op tegen Willem II in de bekerfinale. Op papier heeft Ajax alle kans om te winnen. De ploeg staat eerste in de eredivisie terwijl Willem II het moet doen met een achtste plek. Toch wordt dat geen makkelijke pot. Een finale kan altijd alle kanten op. Daarnaast heeft Willem II genoeg spelers in huis die voor een verrassing kunnen zorgen. Spannend dus!</p>
<h3>2. Ajax - Tottenham Hotspur</h3>
<p>Misschien nog spannender is de wedstrijd die Ajax daarna moet spelen: de return in de halve finale van de Champions League. Dinsdag wist de ploeg uit Amsterdam te winnen in Londen van Tottenham Hotspur. Ajax staat dus al met één been in de finale, maar er moet niet te vroeg gejuicht worden. Tottenham is een absolute topploeg die eerder Manchester City en Borussia Dortmund uitschakelde. In de eerste halve finale was ook sterspeler Hueng-min Son er niet bij, maar hij speelt volgende week woensdag wel. Het wordt nog een moeilijke klus dus.</p>
<h3>3. Ajax – FC Utrecht</h3>
<p>Mocht Ajax van Tottenham winnen dan zit heel lang feesten er niet in. Zondag 12 mei staat er weer een eredivisiewedstrijd op het programma. Ook die wordt bloedstollend spannend. Ajax en PSV hebben momenteel evenveel punten, maar Ajax heeft een beter doelsaldo. Als de Amsterdammers de komende twee wedstrijden winnen, is de kans groot dat ze kampioen worden. Eerste obstakel is FC Utrecht, een ploeg waartegen Ajax wel vaker punten laat liggen…</p>
<h3>4. De Graafschap – Ajax</h3>
<p>De grote finaledag van de Eredivisie wordt gespeeld op woensdag 15 mei. De laatste tegenstander van Ajax in die competitie is hun grootste nachtmerrie: De Graafschap. De degradatiekandidaat heeft namelijk al eens eerder het kampioensfeestje van Ajax verpest. In 2016 moest Ajax winnen in Doetinchem om kampioen te worden, maar ze speelden 1-1 gelijk. PSV won daardoor de competitie. Dit jaar wil De Graafschap dat nog eens dunnetjes overdoen, maar Ajax zal er ook alles aan doen om niet nog een keer zo’n fout te begaan.</p>
<h3>5. De Champions League-finale?</h3>
<p>Als Ajax de Champions League-finale bereikt dat speelt de ploeg op 1 juni 2019 zijn grootste wedstrijd sinds 1995. Daarin spelen de twee Europese clubs van dat jaar tegen elkaar om ‘de cup met de grote oren’. Daarvoor moet Ajax wel eerst de halve finale tegen Tottenham Hotspur doorkomen. In de finale komen ze of FC Barcelona of Liverpool tegen. Dat zijn allebei topfavorieten voor de winst. Het wordt dus een heel moeilijke pot, maar Ajax bewees eerder dit seizoen al dat het goed kan spelen tegen de beste clubs ter wereld. Van Real Madrid, Juventus en Tottenham Hotspur werd er gewonnen en tegen Bayern München speelde Ajax twee keer gelijk. Gaat het de Amsterdammers lukken om de <em>treble </em>te winnen?</p>  
