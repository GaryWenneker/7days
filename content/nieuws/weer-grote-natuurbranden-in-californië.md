---
id: ff101f9bfd954f7a8e1b4331b3a33521
type: nieuws
layout: post
title: "Weer grote natuurbranden in Californië"
permalink: /nieuws/weer-grote-natuurbranden-in-californië/
date: 2022-05-11T19:16:41.067Z
author: 7biA1WiYB
excerpt: "Het is opnieuw mis in de Amerikaanse staat Californië. Net als een jaar geleden razen door het gebied weer heftige natuurbranden. Zo'n tweehonderdduizend mensen moesten vluchten voor het vuur. De brandweer probeert dag en nacht om de vlammen te blussen.  "
seo:
  description: "Weer grote natuurbranden in Californië"
  title: "Weer grote natuurbranden in Californië"
---
Het is opnieuw mis in de Amerikaanse staat Californië. Net als een jaar geleden razen door het gebied weer heftige natuurbranden. Zo'n tweehonderdduizend mensen moesten vluchten voor het vuur. De brandweer probeert dag en nacht om de vlammen te blussen.  

    <p>De staat Californië wordt elk jaar getroffen door natuurbranden, maar vorig jaar was de schade enorm. Door de combinatie van langdurige droogte en een harde wind (Santa Ana) verspreidde het vuur zich razendsnel. Zo’n 4.500 brandweerlieden waren toen bezig het vuur te bestrijden.</p>
<h3>Evacuaties</h3>
<p>De afgelopen dagen was het weer zover. Ten noorden van de stad San Fransisco en ten zuiden van Los Angeles braken branden uit die zich door de harde wind snel konden verspreiden. Duizenden mensen werden met hun belangrijkste spullen en huisdieren geëvacueerd naar veilige plekken. </p>
<p>Volgens <em><a href="https://edition.cnn.com/2019/10/29/us/wildfires-california-by-the-numbers-wxc-trnd/index.html" target="_blank">CNN</a></em>  zijn er in het gebied momenteel 17<strong> </strong>actieve branden.</p>
<h3>Vonken</h3>
<p>Naast de droogte en harde wind hebben de branden nog een oorzaak: versleten elektriciteitspalen. Door de harde wind breken ze af, waarna de vonken van de hoogspanningskabels in de droge natuur al snel grote branden veroorzaken.</p>
<h3>Failliet</h3>
<p>Elektriciteitsbedrijf Pacific Gas &amp; Electric (PG&amp;E), dat verantwoordelijk is voor het onderhoud van de hoogspanningskabels, is bijna failliet. Het bedrijf kreeg eerder al de schuld van het veroorzaken van branden in 2017 en 2018. Het moest daarom een schadevergoeding van 30 miljard dollard betalen.</p>
<p>Om te voorkomen dat er nog meer branden ontstaan, sloot PG&amp;E afgelopen weekend de stroom af van meer dan 600.000 huizen. Ruim een miljoen mensen hadden daardoor geen elektriciteit. 40 scholen in het gebied rondom San Fransisco werden gesloten. De gouverneur van Californië kondigde de noodtoestand af voor de hele staat.</p>  
