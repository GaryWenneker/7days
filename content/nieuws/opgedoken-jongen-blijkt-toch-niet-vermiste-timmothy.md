---
id: fec2ea13db334260a3dee831f1fb8748
type: nieuws
layout: post
title: "Opgedoken jongen blijkt toch niet vermiste Timmothy"
permalink: /nieuws/opgedoken-jongen-blijkt-toch-niet-vermiste-timmothy/
date: 2022-05-11T19:16:41.067Z
author: 7biA1WiYB
excerpt: "In de Verenigde Staten meldde zich deze week een jongen bij de politie. Hij beweerde het sinds 2011 vermiste jongetje Timmothy Pitzen te zijn. Maar dat verhaal blijkt niet te kloppen.  "
seo:
  description: "Opgedoken jongen blijkt toch niet vermiste Timmothy"
  title: "Opgedoken jongen blijkt toch niet vermiste Timmothy"
---
In de Verenigde Staten meldde zich deze week een jongen bij de politie. Hij beweerde het sinds 2011 vermiste jongetje Timmothy Pitzen te zijn. Maar dat verhaal blijkt niet te kloppen.  

    <p>Al bijna acht jaar wordt Timmothy Pitzen vermist. Op 2 mei 2011 verdwijnt hij op zesjarige leeftijd. Het jongetje wordt door zijn moeder van school gehaald. Ze neemt hem mee op vakantie. Ze bezoeken samen een dierentuin en een waterpretpark. In dat waterpark in de staat Illinois is Timmothy voor het laatst gezien. Twee dagen daarna wordt zijn moeder gevonden in een hotelkamer. Ze heeft zelfmoord gepleegd. De vrouw, die al langere tijd last had van depressies, laat een briefje achter. 'Timmothy is veilig en bij mensen die van hem houden', stond daarop. 'Jullie zullen hem nooit vinden.'</p>
<h3>Hoop</h3>
<p>Timmothy's vader en de rest van zijn familie zijn al die jaren blijven zoeken naar hem. Toen eenÂ jongen, die zich voordeed als hun Timmothy zich meldde, kwam er bij hen een sprankje hoop. 'Als het hem echt blijkt te zijn, zal dat de mooiste dag van mijn leven zijn', zei zijn vader. Maar het liep uit op een grote teleurstelling.</p>
<p>Al vanaf het begin waren er twijfels over het verhaal van de opgedoken jongen in de Amerikaanse staat Kentucky, die zei dat hij jarenlang door twee mannen was vastgehouden in een hotel. Nu heeft DNA-onderzoek inderdaad uitgewezen dat er geen match is. Het blijkt om een 23-jarige man te gaan met een lang strafblad.</p>
<h3>Hartverscheurend</h3>
<p>Timmothy blijft dus vermist. 'Het is hartverscheurend', vertelt Timmothy's tante aan Amerikaanse kranten. 'Het is alsof we de dag van zijn verdwijning opnieuw beleven.'</p>  
