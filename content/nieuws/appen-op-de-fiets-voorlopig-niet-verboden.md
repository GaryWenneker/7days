---
id: cd62744eba6f424f81008aedf44eddf0
type: nieuws
layout: post
title: "Appen op de fiets voorlopig niet verboden"
permalink: /nieuws/appen-op-de-fiets-voorlopig-niet-verboden/
date: 2022-05-11T19:16:41.067Z
author: 7biA1WiYB
excerpt: "App jij wel eens op de fiets? Het leek erop dat dit in 2019 niet meer zou mogen, maar dat verbod laat voorlopig nog even op zich wachten… 3 vragen over.  "
seo:
  description: "Appen op de fiets voorlopig niet verboden"
  title: "Appen op de fiets voorlopig niet verboden"
---
App jij wel eens op de fiets? Het leek erop dat dit in 2019 niet meer zou mogen, maar dat verbod laat voorlopig nog even op zich wachten… 3 vragen over.  

    <h3>1. Hoe zat het ook alweer met dat verbod voor appen op de fiets?</h3>
<p>'Jongeren zijn zó met hun mobiele telefoon bezig, dat ze meer met appjes bezig zijn dan met voor zich kijken.' Dat zei minister Schultz begin vorig jaar. Ze besloot te onderzoeken of het mogelijk is om telefoongebruik op de fiets te verbieden. En: dat kon, zo schreef ze in een brief aan de Tweede Kamer.</p>
<p>Cora van Nieuwenhuizen, de minister van Infrastructuur en Waterstaat, liet eind vorig jaar weten dat ze van plan was <a href="https://7dagen.netlify.app/nieuws/een-boete-voor-appen-op-de-fiets-goed-idee">appen op de fiets te verbieden</a>.</p>
<h3>2. Wat is de stand van zaken nu?</h3>
<p>Er ligt op dit moment nog altijd geen plan bij de Tweede Kamer. Veilig Verkeer Nederland en de Vereniging Verkeersslachtoffers vinden dat het tijd wordt dat de minister de handen uit de mouwen steekt. Ook het CDA wil dat Nieuwenhuizen in actie komt. </p>
<h3>3. Waarom is er nog geen verbod?</h3>
<p>‘Wetsvoorstellen kosten nou eenmaal tijd’, aldus de woordvoerder van de minister. Het kan dus nog wel eventjes duren voordat je officieel niet meer mag appen op de fiets.</p>  
