---
id: 6c5560cda1a04b8db73fa447b60b1aaf
type: nieuws
layout: post
title: "Minder jongeren doen aangifte seksuele uitbuiting"
permalink: /nieuws/minder-jongeren-doen-aangifte-seksuele-uitbuiting/
date: 2022-05-11T19:16:41.067Z
author: 7biA1WiYB
excerpt: "Alarmerend nieuws. Minderjarige slachtoffers doen steeds minder vaak aangifte van zaken als seksuele uitbuiting en chantage door seksfoto’s en -video’s.   "
seo:
  description: "Minder jongeren doen aangifte seksuele uitbuiting"
  title: "Minder jongeren doen aangifte seksuele uitbuiting"
---
Alarmerend nieuws. Minderjarige slachtoffers doen steeds minder vaak aangifte van zaken als seksuele uitbuiting en chantage door seksfoto’s en -video’s.   

    <p>En dat komt door de houding van de politie, zegt Merel van Groningen, ervaringsdeskundige en begeleider van loverboyslachtoffers. <a href="https://www.telegraaf.nl/nieuws/2142924/slachtoffers-seksuele-uitbuiting-doen-amper-aangifte" target="_blank"><em>De Telegraaf</em></a> sprak met haar naar aanleiding van een onderzoek over ’aangiftebereidheid’ van slachtoffers van zeden- en mensenhandelzaken.</p>
<h3>'Eigen schuld' </h3>
<p>'Het is je eigen schuld.' Als iemand deze reactie krijgt van een rechercheur, lijkt het zinloos om verder te gaan met een aangifte. 'Zo'n slachtoffer ben je kwijt', zegt Van Groningen. Ze kent meerdere gevallen van minderjarige loverboyslachtoffers die dit toch te horen kregen. En als jongeren dan wél aangifte doen, wordt er veel te weinig mee gedaan, zegt de ervaringsdeskundige die slachtoffers bijstaat als ze aangifte willen doen. Zo noemt ze als voorbeeld een minderjarig meisje, waarvan een seksfilmpje online staat. Twee jaar geleden deed het meisje aangifte en kreeg te horen dat het filmpje offline zou worden gehaald. Maar dat bleek niet waar: het filmpje staat nog steeds op internet.</p>
<h3>Onderzoek</h3>
<p>Het is al langer bekend dat er problemen zijn met aangiftes van minderjarige slachtoffers. Het Centrum Kinderhandel Mensenhandel heeft daar nu een groot onderzoek naar gedaan. De resultaten daarvan worden 12 juni gepubliceerd. De Nationale Politie zegt in een reactie tegen <em>De Telegraaf</em> dat zeden- en mensenhandelzaken wel degelijk hoog op hun lijstje staan.</p>  
