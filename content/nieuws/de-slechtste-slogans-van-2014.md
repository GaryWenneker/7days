---
id: f288dbb7cb864bf3a6e36b128f35f69c
type: nieuws
layout: post
title: "De slechtste slogans van 2014"
permalink: /nieuws/de-slechtste-slogans-van-2014/
date: 2022-05-11T19:16:41.067Z
author: 7biA1WiYB
excerpt: "Een timmer timmert, een tandarts boort... maar wij zitten lekker in Velsen Noord. Ben je benieuwd wie de 'wij' zijn in deze allerslechtste slogan van 2014? Tsja, de 920 mensen die erop stemden ook. Lees verder voor de complete slechte-slogan-top 10.  "
seo:
  description: "De slechtste slogans van 2014"
  title: "De slechtste slogans van 2014"
---
Een timmer timmert, een tandarts boort... maar wij zitten lekker in Velsen Noord. Ben je benieuwd wie de 'wij' zijn in deze allerslechtste slogan van 2014? Tsja, de 920 mensen die erop stemden ook. Lees verder voor de complete slechte-slogan-top 10.  

    <p><strong>1. Een timmer timmert, een tandarts boort... maar wij zitten lekker in Velsen Noord. (28%)</strong><br>Van: Aannemer Braak Velsen<br>Een dakdekker dakdekt, een slager slacht, maar ik heb de allerslechtste slogan ooit bedacht. Een leraar doceert, een fietsenmaker maakt je fiets, maar over mij weet je lekker niets. Een clown maakt grappen, een sporter zweet... maar niemand weet, niemand weet... dat ik Aannemer Braak Velsen heet.</p>
<p><strong>2. Van die sign er niet zo veel! (16%)</strong><br>Van: Robin Design<br>Als Robin Design nou in Amsterdam zat, had deze slogan het misschien beter gedaan. 'Van die sain 'r niet so feel,' dat had Def P. best kunnen zeggen. Maar Robin Design zit in Enschede. Daar praten ze geen orsjieneel Amsterdams. Dus werd Robin Design genomineerd voor slechtste slogan van het jaar. Want zulke ingewikkelde slogans... Vaan die zien Tukkers er nie zoe viel!</p>
<p><strong>3. Uw kind, ook ons een zorg. (15%)</strong><br>Van: Kinderdagverblijf en opvang H3O<br>Kinderen mogen bij ons op kleine voorwerpen kauwen, in de gordijnen hangen, uit het gootsteenkastje drinken, de hele dag in vieze luiers rondlopen, lunchen met kiezelsteentjes, elkaar de hersens inslaan en stukjes mandarijn in hun neus stoppen. Ons een zorg. Als we ons geld maar krijgen. Vermoeide groet, Kinderdagverblijf H3O.</p>
<p><div class="media media-element-container media-default"><div id="file-1142" class="file file-image file-image-png">

        
  
  <div class="content">
    <img height="254" width="200" class="media-element file-default" src="https://7dagen.netlify.app/sites/default/files/32.png" alt="">  </div>

  
</div>
</div>
<p><br><strong>4. Henny's Rits geeft één broek... voor twee billen (9%)</strong><br>Van: Henny's Rits<br>Wie zegt dat een aanbieding daadwerkelijk voordelig moet zijn? Geef de klant het gevoel dat-ie goede zaken doet, en hij is tevreden. 'Afgeprijsd van een willekeurig gigantisch bedrag naar deze iets lagere prijs' werkt bijvoorbeeld altijd. Of een artikel dubbel zo duur maken en er dan een bordje bij zetten met 'twee voor de prijs van één'. Een beetje misleiding stemt de burger tevree. Maar Henny maakt het wel heel bont. Wij hebben in ieder geval nog nooit voor iedere bil een broek gekocht.</p>
<p><strong>5. Always in egg-tion for you (8%)</strong><br>Van: Bouwhuis Enthoven<br>Je heet Bouwhuis Enthoven, maar je verkoopt eieren. Hoe leg je dat de wereld uit? Nou, door een leuke woordgrap op je transportwagens te zetten natuurlijk. Dat automobilisten zich er vervolgens de hele weg hun hoofd over breken is alleen maar mooi meegenomen, want dan bezoeken ze thuis vast je website vol 'eggxellente' producten (jaha, ze kunnen het ook in het Nederlands).</p>
<p><div class="media media-element-container media-default"><div id="file-1144" class="file file-image file-image-png">

        
  
  <div class="content">
    <img height="138" width="200" class="media-element file-default" src="https://7dagen.netlify.app/sites/default/files/33.png" alt="">  </div>

  
</div>
</div>
<p><br><strong>6. In Koe sief (6%)</strong><br>Van: Eetcafé de Lachende koe<br>Dat de woordgrap niet helemaal klopt, dat weet eetcafé de Lachende koe zelf ook wel. Anders zetten ze er niet steeds tussen haakjes (inclusief) achter. Toch koe-stert het café hun slogan, want hij staat zowat op ieder tabblad van de website. En of je 'm nou snapt of niet, de deal is in ieder geval goed: als je meerdere gangen eet is het drinken In Koe Sief (inclusief). Staat in hun Leeuwarder Koe-rant.</p>
<p><strong>7. Go fun yourself (6%)</strong><br>Van: Toyota Aygo<br>Huh? Fun yourself? Ja, want de Toyota Aygo is een ontzettend LEUKE auto. Zó leuk dat jij als je erin gaat zitten pardoes verandert in een veel leuker persoon. Tenminste, we vermoeden dat Toyota dat bedoelt. En kijk eens? Deze reclame bewijst dat het werkt. Alle mensen die in deze Toyota Aygo zitten zijn leuk. Dus. Go fun yourself too!</p>
<p><strong><div class="media media-element-container media-default"><div id="file-1146" class="file file-video file-video-youtube">

        <h2 class="element-invisible"><a href="/files/toyota-aygo-x-marks-spot">Toyota Aygo: X Marks The Spot</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Toyota Aygo: X Marks The Spot" src="https://www.youtube.com/embed/KJSsUSlyexg?wmode=opaque&controls=" name="Toyota Aygo: X Marks The Spot" frameborder="0" allowfullscreen="">Video van Toyota Aygo: X Marks The Spot</iframe>
</div>
  </div>

  
</div>
</div></strong></p>
<p><strong><strong>8. Watt ledt je?                                                                                                                                                                                                                                                                                        </strong></strong>Van: Aerts Lighting<br>Tsja. Lampjes. Die noem je soms LED. En de sterkte van licht wordt uitgedrukt in Watt. Als je dol bent op je vak én op woordgrapjes, watt ledt je dan om zo'n slogan op je auto te zetten? Niks. Maar gá er dan ook voor. Watt doet die t achter LED? Daar krijgt iedere redacteur de kriebels van.</p>
<p><strong>9. Soms vergeet de koe dat die een kalf is geweest... (4%)</strong><br>Van: kleine-rijopleidingen.nl<br>Rijleraren, toch een beetje een macho volkje. Niet prettig als je onzeker bent of niet zo sterk in je schoenen staat. Gelukkig realiseren koeien Jan en Lianne zich dat zij zelf ook ooit kalfjes zijn geweest. En voel jij je, als je de spiegel er weer eens af rijdt, niet meer zo stom als het achtereind van een, juist.</p>
<p><strong>10. Frequent Vlaaier Kaart (3%)</strong><br>Van: Multivlaai<br>Als je een heleboel keer vliegt, krijg je met je Frequent Flyer Card een heleboel voordeel op het vliegveld. Als je een heleboel taarten eet, krijg je met je Frequent Vlaaier Kaart zoveel voordeel bij Multivlaai dat je de volgende keer dat je vliegt een dubbele stoel moet boeken. Burp. </p>  
