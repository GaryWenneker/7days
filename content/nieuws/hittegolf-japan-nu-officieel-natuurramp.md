---
id: e6facbc9d835497ab9be9f678458b34f
type: nieuws
layout: post
title: "Hittegolf Japan nu officieel 'natuurramp'"
permalink: /nieuws/hittegolf-japan-nu-officieel-natuurramp/
date: 2022-05-11T19:16:41.067Z
author: 7biA1WiYB
excerpt: "Al twee weken is het warm in Japan. Heel warm. De hittegolf houdt het land in zijn greep en is door het weerbureau van het land als natuurramp bestempeld.   "
seo:
  description: "Hittegolf Japan nu officieel 'natuurramp'"
  title: "Hittegolf Japan nu officieel 'natuurramp'"
---
Al twee weken is het warm in Japan. Heel warm. De hittegolf houdt het land in zijn greep en is door het weerbureau van het land als natuurramp bestempeld.   

    <p>Maandag leidde de hittegolf al tot een nieuw temperatuurrecord. Iets ten noorden van de hoofdstad Tokyo, in Kumagaya, liep de temperatuur op tot 41,1 graden. Het is de hoogste temperatuur die ooit is gemeten in het land. Een woordvoerder van het weerbureau zegt: 'We zien ongekend hoge temperaturen in sommige gebieden en de hittegolf is levensbedreigend.'</p>
<h3>In een heel jaar</h3>
<p><em>The Japan Times</em> meldt dat door de aanhoudende hitte het aantal doden is opgelopen tot 77. Zo'n 30.000 mensen zijn opgenomen in het ziekenhuis. In de hoofdstad zijn sinds meer mensen met een zonnesteek naar het ziekenhuis gebracht dan normaal in een heel jaar.</p>
<h3>Zomervakantie</h3>
<p>Weerkundigen zeggen dat de hitte nog tot begin augustus kan duren. Omdat minder dan de helft van de scholen in Japan airco heeft kan het zomaar zijn dat de zomervakantie voor scholieren wordt verlengd.</p>  
