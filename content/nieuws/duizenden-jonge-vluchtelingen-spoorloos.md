---
id: cbf13aa01299403d86da57a5c3b3c2cd
type: nieuws
layout: post
title: "Duizenden jonge vluchtelingen spoorloos"
permalink: /nieuws/duizenden-jonge-vluchtelingen-spoorloos/
date: 2022-05-11T19:16:41.067Z
author: 7biA1WiYB
excerpt: "Het ene heftige nieuws over jonge vluchtelingen volgt in sneltreinvaart het andere op. Sloegen vorige week de Europese kinderombudsmannen alarm, deze week doet de Europese politie dat. ‘Zeker 10.000 vluchtelingenkinderen zijn vermist’, zegt Europol. Ook in Nederland zijn kinderen kwijt. Vijf niet te missen feiten over deze vermissingen.  "
seo:
  description: "Duizenden jonge vluchtelingen spoorloos"
  title: "Duizenden jonge vluchtelingen spoorloos"
---
Het ene heftige nieuws over jonge vluchtelingen volgt in sneltreinvaart het andere op. Sloegen vorige week de Europese kinderombudsmannen alarm, deze week doet de Europese politie dat. ‘Zeker 10.000 vluchtelingenkinderen zijn vermist’, zegt Europol. Ook in Nederland zijn kinderen kwijt. Vijf niet te missen feiten over deze vermissingen.  

    <p><strong>300.000</strong><br>Zo veel minderjarige vluchtelingen zijn vorig jaar naar Europa gekomen. Dat zei Europol-chef Brian Donald gisteren tegen de Britse krant <em>The Observer</em>. Het is een schatting, voegde hij toe. Het aantal kan nog hoger liggen, want dit zijn alleen de kinderen en jongeren die genoteerd zijn als asielzoekers. Er zijn ook nog jonge vluchtelingen die helemaal onder de radar blijven van instanties en organisaties. Die rondzwerven zonder dat iemand ervan af weet. Hoeveel? Dat is dus niet bekend, want deze jongeren staan nergens geregistreerd. ‘We weten simpelweg niet waar ze zijn, wat ze doen en in welk gezelschap ze zijn’, aldus Donald.<br><br><strong>10.000</strong><br>Dat is het aantal vluchtelingen onder de achttien jaar dat volgens Europol nu vermist wordt. Minstens. Van een aantal landen noemt de politieorganisatie gegevens. In Italië en Duitsland bijvoorbeeld zijn er 5000 vermissingszaken van minderjarige asielzoekers. In Zweden zouden er 1000 kinderen kwijt zijn. In Groot-Brittannië zo’n 340. Europol topman Donald zegt dat het vooral gaat om jongeren en kinderen die zonder ouders of andere familieleden op reis zijn.<br><br><div class="media media-element-container media-default"><div id="file-15704" class="file file-image file-image-jpeg">

        
  
  <div class="content">
    <img title="ANP" height="567" width="850" class="media-element file-default" src="https://original.sevendays.nl/sites/default/files/bewerkt_1.jpg" alt="">  </div>

  
</div>
</div><br><br><strong>26.000</strong><br>Zoveel alleenreizende jonge asielzoekers zijn er, schat Save the Children. Hun ouders zijn bijvoorbeeld onderweg overleden. Of de familieleden zijn elkaar onderweg kwijtgeraakt. Of ouders zagen geen andere uitweg dan hun kinderen alleen naar veiliger gebied te sturen. Bijvoorbeeld omdat ze niet ook nog voor zichzelf de hoge smokkelkosten konden betalen.<br><br><strong>900</strong><br>Met zo veel man sterk is Europol. De organisatie gaat zich nu richten op de grote vraag: waar zijn de verdwenen kinderen en hoe kunnen we hen redden? Sommigen zouden veilig bij familie kunnen zijn die al in de EU woont en die dat vergeten is te melden aan de autoriteiten. Maar de meesten zijn waarschijnlijk ergens aan het werk als slaven. Of ze worden gedwongen te werken als kinderprostituees. Rond de grote stroom migranten is een groot circuit ontstaan van smokkelaars en mensenhandelaars. Kindmigranten die in hun uppie reizen lopen groot gevaar in de handen van deze criminelen te vallen, zegt Europol. De politie-organisatie vraagt hulpverleners en ook gewone burgers om hun ogen open te houden en alarm te slaan bij verdachte situaties.<br><br><strong>110</strong><br>Dat is het aantal asielkinderen dat in 2014 in Nederland is verdwenen. Dat zegt Defence for Children. Van 2015 zijn er nog geen cijfers bekend. De organisatie vindt dat de Nederlandse overheid meer moet doen om de kinderen op te sporen.<br>   
