---
id: 85ac57f058e84f94ada4748f1d8959a2
type: nieuws
layout: post
title: "Sjaak Rijke na 1128 dagen vrij"
permalink: /nieuws/sjaak-rijke-na-1128-dagen-vrij/
date: 2022-05-11T19:16:41.067Z
author: 7biA1WiYB
excerpt: "Goed nieuws uit de woestijn. Daar wachtten de vrienden en familie van Sjaak Rijke (54) al drieëneenhalf jaar op. De man uit Woerden werd door terroristen gevangen gehouden in Mali. Maandag kwam hij plotseling vrij.   "
seo:
  description: "Sjaak Rijke na 1128 dagen vrij"
  title: "Sjaak Rijke na 1128 dagen vrij"
---
Goed nieuws uit de woestijn. Daar wachtten de vrienden en familie van Sjaak Rijke (54) al drieëneenhalf jaar op. De man uit Woerden werd door terroristen gevangen gehouden in Mali. Maandag kwam hij plotseling vrij.   

    <p>Het was nog stikdonker toen twintig Franse commando’s maandagochtend een afgelegen Al-Qaida-kamp in de Malinese woestijn beslopen en veroverden. Daarbij stuitten ze op een gijzelaar: Sjaak Rijke. Puur toeval, beweert de Franse president Hollande. Niet helemaal, zeggen bronnen in het leger. De commando’s zouden wel geweten hebben dat er ‘een belangrijk persoon’ in het kamp gevangen zat.</p>
<p><strong>In de armen</strong><br>Het maakt Rijke waarschijnlijk niks uit. Hij viel zijn bevrijders in de armen. Ze namen hem mee naar hun basiskamp en gaven hem te eten. Volgens de Franse commandant Grégoire de Saint-Quentin gaat het best goed met de Nederlander. Volgens hem heeft de gijzelaar al die tijd koers weten te houden door aan zijn huis te denken. ‘Als hij kon maakte hij ook een maquette in het zand, met dingen die hij in de woestijn vond, om zich te concentreren op wat hem dierbaar was. Zo herbouwde hij zijn huis en tuin, alle dagen, dag na dag.’</p>
<p><div class="media media-element-container media-default"><div id="file-2479" class="file file-image file-image-jpeg">

        
  
  <div class="content">
    <img title="Foto: AFP" height="350" width="850" class="media-element file-default" src="https://7dagen.netlify.app/sites/default/files/sjaak.jpg" alt="">  </div>

  
</div>
</div>
<p><strong>Droomreis</strong><br>Treinmachinist Sjaak Rijke uit Woerden was in 2011 met zijn vrouw Tilly op droomreis naar het mooie Mali. Dat het daar al een poos niet pluis was, kon het stel niet zoveel schelen. ‘Al Qaida zou hier zitten’, schreef Tilly een paar dagen voor de ontvoering in hun reisdagboek op internet. ‘We hebben geen idee of het waar is. Het kan ook een manier zijn om een beetje geld af te troggelen van toeristen voor hun “bewaking”.’</p>
<p>Het bleek wel waar. Op 27 november 2011 werd Sjaak door bewapende mannen van zijn hotelterras in Timboektoe geplukt. Een Zweed en een Brit waren ook de klos. Een Duitser die niet meewerkte, werd gedood. Tilly kon zich net op tijd verstoppen in de dakhut van hun terreinwagen. Meer dan een half jaar lang hoorde niemand iets van Rijke. Tot er in de zomer van 2012 een filmpje opdook. ‘Ik ben Sjaak Rijke, ik ben uit Nederland, ik ben bij Al Qaida en ik word goed behandeld’, zei hij daarin.</p>
<p><strong>Smeekbede</strong><br>In de jaren daarna werden de videoboodschappen steeds somberder. Eind vorig jaar dook het laatste filmpje op. Daarin klaagde Rijke over zijn rug en over de Nederlandse regering die niet genoeg haar best zou doen om hem te bevrijden. ‘Alsjeblieft, help me alsjeblieft’, smeekte hij.</p>
<p>Bert Koenders heeft Frankrijk inmiddels bedankt voor de hulp. ‘Dit is fantastisch nieuws voor Sjaak en zijn familie’, zei de minister van Buitenlandse Zaken. Ook in Woerden en bij de NS is opgelucht gereageerd. Waarschijnlijk komt Rijke deze week nog thuis. ‘Super dat hij de kans krijgt om zijn leven op te pakken’, zegt Arjan Erkel in het AD. En hij kan het weten, want Erkel was in 2002 zelf zeshonderd dagen gegijzeld in Dagestan. ‘Laat je in de watten leggen’, raadt hij Rijke aan. ‘Geniet ervan.’</p>
<p><div class="media media-element-container media-default"><div id="file-2480" class="file file-image file-image-jpeg">

        
  
  <div class="content">
    <img title="Foto: ANP" height="350" width="850" class="media-element file-default" src="https://7dagen.netlify.app/sites/default/files/vlaggen.jpg" alt="">  </div>

  
</div>
</div><em>In Woerden hangen mensen de vlag uit om het goede nieuws te vieren.</em>
<p><strong>In de 7Days van komende vrijdag lees je meer over deze biarre ontvoering en verrassende ontknoping. Heb je geen abonnement? Maak dan nu met ons <a href="https://abonneren.sevendays.nl/abonneren/abonnementen/al/kennismaken2/">kennis</a>!</strong></p>  
