---
id: a8666e2d69a74e4aa9af64c48cab90a2
type: nieuws
layout: post
title: "Pegida, wat is dat?"
permalink: /nieuws/pegida-wat-is-dat/
date: 2022-05-11T19:16:41.067Z
author: 7biA1WiYB
excerpt: "De Pegida-beweging hield afgelopen weekend voor het eerst een demonstratie in Nederland. Een paar honderd mensen verzamelden zich zondagmiddag in Utrecht om tegen de islam te protesteren. Tegelijkertijd werd even verderop dáár weer een demonstratie tegen gehouden. Dat gaf nogal wat opstootjes en gedoe. In totaal zijn tien mensen opgepakt. Vier vragen over Pegida.  "
seo:
  description: "Pegida, wat is dat?"
  title: "Pegida, wat is dat?"
---
De Pegida-beweging hield afgelopen weekend voor het eerst een demonstratie in Nederland. Een paar honderd mensen verzamelden zich zondagmiddag in Utrecht om tegen de islam te protesteren. Tegelijkertijd werd even verderop dáár weer een demonstratie tegen gehouden. Dat gaf nogal wat opstootjes en gedoe. In totaal zijn tien mensen opgepakt. Vier vragen over Pegida.  

    <p><strong>Wat is Pegida?</strong><br>De Duitse club Pegida staat voor ‘Patriotische Europäer gegen die Islamisierung des Abendlandes’. Vrij vertaald: ‘Vaderlandslievende Europeanen tegen de Islamisering van het avondland.’ De groep vindt de islam een verwerpelijke, achterlijke godsdienst die veel te duidelijk aanwezig is in Duitsland en de rest van Europa. Pegida zou het liefst zien dat Europa de grenzen sluit voor nieuwe moslims. Tot nu toe was er in Duitsland geen partij die zo’n sterk anti-moslimgeluid liet horen. Het land heeft geen Wilders, of Le Pen zoals in Frankrijk. </p>
<p>De demonstraties begonnen vorig jaar oktober met driehonderd mensen die elkaar via Facebook gevonden hadden. Elke week kwamen er in het Oost-Duitse Dresden meer mensen demonstreren. Inmiddels heeft de beweging in Duitsland zo’n 25.000 aanhangers. De Nederlandse tak van Pegida is vooralsnog vooral actief op Facebook. Aanhangers keren zich ook hier tegen van komst van (islamitische) vluchtelingen naar Nederland.</p>
<p><div class="media media-element-container media-default"><div id="file-12167" class="file file-image file-image-jpeg">

        
  
  <div class="content">
    <img alt="Pegida in Dresden" height="2668" width="4025" class="media-element file-default" src="https://7dagen.netlify.app/sites/default/files/ANP-33928824_0.jpg">  </div>

  
</div>
</div>
<p><strong>Is het een extreemrechtse beweging?</strong><br>Nee. De mensen die in Duitsland meelopen, zijn vrij gemiddelde Duitsers. Het zijn boze burgers die ontevreden zijn over de politiek en zich zorgen maken over moslimextremisme. Er lopen wel neonazi-achtige types in de demonstraties mee, maar dat is eigenlijk niet de bedoeling van de organisatie. Die verklaarde eerder dat extreemrechtse mensen zich wel thuis voelen bij Pegida, maar dat die liefde beslist niet wederzijds is. Tijdens toespraken worden door Pegida-aanhangers ook regelmatig leuzen als ‘Scheiss Nazi’s’ (shitnazi's) geschreeuwd.</p>
<p><strong>Maar hoe zit dat met die baas dan?</strong><br>Lutz Bachmann, de voorzitter van Pegida, trad begin dit jaar af na ophef over een Facebook-foto waarop hij poseert als Hitler. Hoewel de foto al jaren oud was en volgens Bachmann was bedoeld als grapje, waren de andere bestuursleden boos en zaten ze erg met de kwestie in hun maag. Bachmann betuigde spijt en trad af. Om een maand later overigens weer herkozen te worden als voorzitter. Bachmann hield zondag ook in Utrecht een toespraak.</p>
<p><div class="media media-element-container media-default"><div id="file-12169" class="file file-image file-image-jpeg">

        
  
  <div class="content">
    <img alt="Lutz Bachmann spreekt in Utrecht" height="2259" width="3388" class="media-element file-default" src="https://7dagen.netlify.app/sites/default/files/bachmann.jpg">  </div>

  
</div>
</div>
<p><strong>Wat vindt de rest van Duitsland van Pegida?</strong><br>De beweging roept veel emoties op. Niet alleen Pegida, maar ook tegenstanders gingen afgelopen jaar de straat op. Net zoals zondag in Utrecht dus. Duitse politici weten niet zo goed wat ze met Pegida aan moeten. In het begin dachten veel mensen dat de betogingen vanzelf wel zouden stoppen, maar de groep groeit nog steeds . De Duitse bondskanselier Angela Merkel liet eerder al weten dat ze vindt dat de club vrij moet kunnen bewegen, ook al is ze het niet eens met de anti-islamideeën.</p>  
