---
id: b06fe2dcb0af451ea6042828e59b6f73
type: nieuws
layout: post
title: "Zo herken je nepgeld"
permalink: /nieuws/zo-herken-je-nepgeld/
date: 2022-05-11T19:16:41.067Z
author: 7biA1WiYB
excerpt: "Negen jongens (van 15 tot 21 jaar) uit de omgeving van Amersfoort zijn deze week opgepakt omdat ze handelden in valse eurobiljetten. Hoe weet je eigenlijk wanneer geld echt of nep is? En wat moet je doen als je een vals briefje in handen krijgt? Zeven (onbetaalbare) tips.  "
seo:
  description: "Zo herken je nepgeld"
  title: "Zo herken je nepgeld"
---
Negen jongens (van 15 tot 21 jaar) uit de omgeving van Amersfoort zijn deze week opgepakt omdat ze handelden in valse eurobiljetten. Hoe weet je eigenlijk wanneer geld echt of nep is? En wat moet je doen als je een vals briefje in handen krijgt? Zeven (onbetaalbare) tips.  

    <p><strong>1. Voel</strong><br>Op echte eurobankbiljetten zit voelbare inkt. Die is best lastig na te maken. Ga daarom met je vingers langs de randen van het briefje en check of je ribbeltjes kunt voelen.<br><br><strong>2. Kijk</strong><br>Houd het biljet tegen het licht en controleer het watermerk. Als het goed is, zie je een cijfer, een gebouw en/of een mevrouw. Dat cijfer is de waarde van het geld. Het gebouw is een raam of een poort. En die mevrouw is een Griekse prinses.<br><br><strong>3. Kantel</strong><br>Kantel het briefje en kijk nu naar het smaragdgroene getal. Op nieuwere biljetten zie je een glinstering op en neer gaan als je het een beetje heen en weer wiebelt. Dat is een goed teken. Ook moet de kleur van het cijfer veranderen van smaragdgroen naar diepblauw. Oudere briefjes (te herkennen aan het jaartal op het biljet)<br><br><strong>4. Doe de regenboogcheck</strong><br>Tijd voor de laatste controle: het hologram. Dat zijn die zilverkleurige figuurtjes. Als je het briefje beweegt, moet je daarin alle kleuren van de regenboog zien.<br><br><strong>5. Onthoud de gever</strong><br>Denk je dat je een nepbiljet in handen gedrukt krijgt? Onthoud dan de gever en zeg verder niks. Ga niet in discussie, want waarschijnlijk staat er geen fris type voor je neus.<br><br><strong>6. Bel / ga naar de politie</strong><br>Als je weer alleen bent, bel je de politie. Die kan kijken of het geld echt vals is en het signalement van de gever noteren.<br><br><strong>7. Koop er niks van</strong><br>Koop nooit iets van je nepgeld. Hoeveel zin je ook hebt in een zak snoep of een nieuw shirt. Valse briefjes bezitten is namelijk geen misdrijf, maar ze uitgeven wel.</p>  
