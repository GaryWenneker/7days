---
id: 47128c7386af405ab1b71e85e28c6f19
type: nieuws
layout: post
title: "Waarom staakt het openbaar vervoer vandaag?"
permalink: /nieuws/waarom-staakt-het-openbaar-vervoer-vandaag/
date: 2022-05-11T19:16:41.067Z
author: 7biA1WiYB
excerpt: "Drukke snelwegen, rijen fietsers, lege perrons en verbaasde toeristen vanmorgen. Vandaag is de landelijke staking van het openbaar vervoer. 3 vragen met antwoorden.  "
seo:
  description: "Waarom staakt het openbaar vervoer vandaag?"
  title: "Waarom staakt het openbaar vervoer vandaag?"
---
Drukke snelwegen, rijen fietsers, lege perrons en verbaasde toeristen vanmorgen. Vandaag is de landelijke staking van het openbaar vervoer. 3 vragen met antwoorden.  

    <h3>1. Wie staken er en waarom?</h3>
<p>Werknemers van het openbaar vervoer staken voor een beter pensioen. In het hele land rijden daarom nauwelijks bussen, trams en treinen. Ook veerponten varen niet. Omdat medewerkers zelf mogen bepalen of ze staken of niet, kan het dat bepaalde lijnen wel rijden. Tussen Schiphol en Amsterdam Centraal rijdt bijvoorbeeld vier keer per uur een trein.</p>
<p>De<a href="https://7dagen.netlify.app/tag/werken" target="_blank"> vakbonden</a> FNV, CNV en VCP willen niet alleen een beter pensioen, ze willen ook dat de pensioenleeftijd vastgezet wordt op 66 jaar. Dat is het moment waarop je zou mogen stoppen met werken. Volgens de bonden wordt de pensioenleeftijd steeds hoger, alleen is dat niet voor iedereen goed. Mensen met gezondheidsklachten of werknemers die zwaar werk doen, zouden eerder moeten kunnen stoppen, vinden ze.</p>
<h3>2. Hoe lang duurt het?</h3>
<p>De OV-staking duurt 24 uur: van dinsdagochtend 04.00 uur tot woensdagochtend 04.00 uur. Morgen zou alles in principe weer moeten rijden. Er is dan wel weer meteen een andere landelijke staking: werknemers van de bouw- en metaalsector leggen dan hun werk neer.</p>
<p>Eigenlijk zou het openbaar vervoer meedoen met de staking van woensdag, maar dan zouden veel mensen die staken niet naar bijeenkomsten kunnen komen. Daarom staakt het openbaar vervoer een dag eerder.</p>
<h3>3. Er was laatst toch ook een landelijke staking? </h3>
<p>Klopt, dat was op 18 maart. Die staking werd afgebroken na de <a href="https://7dagen.netlify.app/nieuws/utrecht-wat-gebeurde-er-achter-de-schermen" target="_blank">schietpartij</a> in Utrecht. Personeel van de NS en het stadsvervoer legden toen in de ochtendspits het werk neer voor 66 minuten. Deze staking is een soort herkansing. De vakbonden willen dat het kabinet serieus ingaat op hun eisen.</p>  
