---
id: bc3eea8a7c3246cc949dcaf11d85c87f
type: nieuws
layout: post
title: " ‘Gun scholieren meer privacy’"
permalink: /nieuws/gun-scholieren-meer-privacy/
date: 2022-05-11T19:16:41.067Z
author: 7biA1WiYB
excerpt: "Het is niet goed dat ouders op elk willekeurig moment online kunnen zien hoe het met hun kind op school gaat. D66 wil dat scholen alleen noodzakelijke informatie met hen delen. ‘Ook scholieren hebben recht op privacy’, stelt Kamerlid Paul van Meenen. ‘Zij zitten nu in een digitale glazen kooi.’  "
seo:
  description: " ‘Gun scholieren meer privacy’"
  title: " ‘Gun scholieren meer privacy’"
---
Het is niet goed dat ouders op elk willekeurig moment online kunnen zien hoe het met hun kind op school gaat. D66 wil dat scholen alleen noodzakelijke informatie met hen delen. ‘Ook scholieren hebben recht op privacy’, stelt Kamerlid Paul van Meenen. ‘Zij zitten nu in een digitale glazen kooi.’  

    <p>Het is iets wat je ’s ochtends vast als eerste doet: even de app van school checken. Valt het eerste uur misschien toch uit? Is dat cijfer voor bio al binnen? Apps als Magister of SOMtoday zijn hartstikke handig om je rooster, je huiswerk en je cijfers te bekijken. Maar... ook je ouders hebben een eigen inlog. Zij kunnen dus ook zien hoe vaak je te laat komt en wat je laatste cijfers zijn. Met de onvoldoendes in rood aangegeven, zodat ze het écht niet over het hoofd kunnen zien.</p>
<p><div class="media media-element-container media-default"><div id="file-532453" class="file file-image file-image-jpeg">

        
  
  <div class="content">
    <img height="1136" width="640" class="media-element file-default" data-delta="1" src="https://7dagen.netlify.app/sites/default/files/screen1136x1136.jpeg" alt="">  </div>

  
</div>
</div>
<p>Die bemoeienis van ouders gaat soms veel te ver, vindt D66-Kamerlid Paul van Meenen: ‘Ouders hoeven niet via een app te zien dat hun zoon een keer te laat was. Misschien stond hij nog even te zoenen in de fietsenstalling. Ook scholieren hebben recht op privacy, dat is zelfs vastgelegd in het Kinderrechtenverdrag.’</p>
<h3>Boek vergeten</h3>
<p>Van Meenen wil graag dat onderwijsminister Slob afspraken maakt met scholen en ouders over zaken die wel en niet gedeeld worden. ‘Natuurlijk moeten ouders weten hoe het met hun kind op school gaat. Maar dat hoeft niet op elk moment van de dag.’ Volgens het Kamerlid zitten veel leerlingen nu in een soort digitale glazen kooi. ‘Soms weten ouders eerder dan hun kind wat voor cijfers er gehaald zijn. Dat is natuurlijk nergens voor nodig. Net zoals ouders ook niet meteen online hoeven te zien dat hun kind een boek vergeten is in een les. Als scholier moet je gewoon de ruimte hebben ook eens iets niet te vertellen. Als er echt iets aan de hand is, kunnen scholen ook gewoon even bellen met de ouders. Of ze uitnodigen voor een gesprek.’</p>
<h3>Wij vroegen lezers om hun mening over dit onderwerp. Veel ouders zijn dól op Magister, zo blijkt:</h3>
<p><em><strong>Michelle (15): </strong><br>‘Het is best irritant als mijn ouders een cijfer eerder weten dan ik. Kom ik helemaal vrolijk thuis met een 8 voor scheikunde en zegt mijn moeder dat ze dat allang wist. En dan reageert ze gewoon helemaal niet blij of trots, waardoor ik het gevoel krijg dat ik haar heb teleurgesteld en een hoger cijfer moet halen.’ </em></p>
<p><em><strong>Liza (14)</strong><br>‘Mijn moeder ziet mijn cijfer wel eens eerder dan ik. Als het een goed cijfer is, vind ik het prima. Maar is het slecht dan vind ik het een beetje jammer want ik wil graag uitleggen hoe het is gegaan zodat ze niet boos op mij wordt.’ </em></p>
<p><em><strong>Kimberly (16) </strong><br>‘Mijn ouders kijken altijd naar mijn rooster. Als ik dan iets later thuis ben, wordt er gevraagd: “Je was toch eerder uit vandaag?” Mijn ouders vinden het ook normaal dat ze naar mijn cijfers kunnen kijken op het moment dat ze willen, gewoon omdat ze mijn ouders zijn.’ </em></p>
<p><em><strong>Daan (16) </strong><br>‘Prima als mijn ouders mijn cijfers kunnen zien. Maar soms denk ik: mag ik wat privacy? Als ik een lager cijfer heb gehaald dan verwacht bijvoorbeeld.‘ </em></p>
<p><em><strong>Darlycha (12) </strong><br>‘Mijn moeder bekijkt de app elke dag in de ochtend en ‘s avonds dus ze ziet mijn cijfers sneller dan ik. Het is weleens gebeurd dat ik op school was een appje van mijn moeder kreeg over een onvoldoende voor geschiedenis. Zelfs als ik mijn boeken vergeten ben voor een vak, kan ze dat zien.’ </em></p>
<p><em><strong>Sophie (12)</strong><br>‘Wanneer ik een cijfer kan zien of wanneer mijn rooster verandert, weet mijn moeder dat altijd eerder dan ik. Dit vind ik erg vervelend omdat het MIJN rooster is en MIJN cijfers.’ </em></p>
<p><em><strong>Zarah (15)</strong><br>‘Achteraf is het voor mij goed geweest dat mijn ouders mijn cijfers hebben kunnen controleren. Daardoor wisten ze vorig jaar dat ze moesten ingrijpen, want anders had ik waarschijnlijk het jaar niet eens gehaald. Ik kan me voorstellen dat anderen erg geïrriteerd raken door het feit dat hun ouders cijfers kunnen bekijken, maar ik vind het alleen maar prettig. Want ik ben erg slecht in dingen zelf regelen.’</em></p>  
