---
id: d773bfb84fba42c6beadf994192effb7
type: nieuws
layout: post
title: "Kabinet bezig met verbod op lachgasballonnen "
permalink: /nieuws/kabinet-bezig-met-verbod-op-lachgasballonnen-/
date: 2022-05-11T19:16:41.067Z
author: 7biA1WiYB
excerpt: "Groot nieuws voor lachgas-gebruikers. Er wordt gewerkt aan een wet die het pleziergebruik de ballonnen gaat verbieden. Het gas wordt dan een 'softdrug' genoemd.   "
seo:
  description: "Kabinet bezig met verbod op lachgasballonnen "
  title: "Kabinet bezig met verbod op lachgasballonnen "
---
Groot nieuws voor lachgas-gebruikers. Er wordt gewerkt aan een wet die het pleziergebruik de ballonnen gaat verbieden. Het gas wordt dan een 'softdrug' genoemd.   

    <p>Staatssecretaris Blokhuis is verantwoordelijk voor de nieuwe wet. Hierin komt te staan dat mensen geen lachgas meer mogen gebruiken voor hun plezier. Het bezit van lachgas, maar ook het verkopen, produceren en vervoeren van lachgas wordt daarmee strafbaar. Het gebruik van lachgas door verpleegkundigen in het ziekenhuis blijft wel legaal. Het duurt nog even tot de wet in zal gaan, namelijk zo'n negen maanden.</p>
<h3>'Matig tot groot'</h3>
<p>De wet wordt ontwikkeld naar aanleiding van een nieuw onderzoek van de drugsbeoordelingscommissie CAM. Deze stelt dat het risico van het gebruik van lachgas ‘matig tot groot is’. Het gebruik van lachgasballonnen is dus een stuk gevaarlijker dan veel mensen denken. ‘We kunnen de risico's voor de gezondheid van met name jongeren niet langer accepteren’, zegt Blokhuis hierover tegen<a href="https://nos.nl/artikel/2313983-kabinet-wil-verbod-op-lachgas-voor-recreatief-gebruik.html" target="_blank"> NOS</a>. 'Een ballonnetje is echt niet zo onschuldig als het lijkt’, stelt de staatssecretaris.</p>
<h3>Moeilijk te verbieden</h3>
<p>Hoe de wet er uiteindelijk uit zal komen te zien is nog niet duidelijk. Het is namelijk best moeilijk om de slagroomspuiten waaruit het gas komt te verbieden: veel restaurants en ziekenhuizen gebruiken ze namelijk ook. De komende tijd gaan de staatssecretaris en minister Grapperhaus van Justitie en Veiligheid daarom in gesprek met horeca en winkels over het verbod. </p>
<h3>Zuurstoftekort</h3>
<p>Weet jij eigenlijk waarom lachgas zo slecht is voor je?  Het heeft een psychoactieve werking, ofwel: het doet iets in je brein. Je wordt er een beetje high van. Maar door het inademen van de lucht in de ballon kan er tijdelijk een zuurstoftekort in je hersenen ontstaan. Dit kan zorgen dat je last krijgt van misselijkheid, duizeligheid, hoofdpijn of een verdoofd gevoel. In combinatie met alcohol kan het zelfs leiden tot een hartaanval. Van alle jongeren tussen de zestien en negentien jaar heeft bijna een derde (29%) ooit lachgas gebruikt, zo blijkt uit onderzoek van <a href="https://www.trimbos.nl/actueel/nieuws/bericht/alcohol-en-tabakgebruik-stabiel-lachgas-en-e-sigaret-vaker-gebruikt" target="_blank">Trimbos</a>.</p>  
