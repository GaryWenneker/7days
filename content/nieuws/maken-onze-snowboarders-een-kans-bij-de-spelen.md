---
id: 9c0f26e5c45343d3b86ffcd81fc2f2c4
type: nieuws
layout: post
title: "Maken onze snowboarders een kans bij de Spelen?"
permalink: /nieuws/maken-onze-snowboarders-een-kans-bij-de-spelen/
date: 2022-05-11T19:16:41.067Z
author: 7biA1WiYB
excerpt: "Wat kunnen we van de Nederlandse sporters verwachten op de Olympische Spelen in Pyeongchang? Aflevering 4: snowboarden.  "
seo:
  description: "Maken onze snowboarders een kans bij de Spelen?"
  title: "Maken onze snowboarders een kans bij de Spelen?"
---
Wat kunnen we van de Nederlandse sporters verwachten op de Olympische Spelen in Pyeongchang? Aflevering 4: snowboarden.  

    <p>Tot de start van het toernooi, op vrijdag 9 februari, kijken we elke dag vooruit met een jong talent. We eindigen met Casper (16), hij blikt vooruit op het snowboarden.</p>
<h3>Wat kunnen we verwachten van onze snowboarders?</h3>
<p>‘Ik hoop veel maar de concurrentie uit het buitenland is groot. Voor Niek van der Velden is het allemaal nieuw, hij doet voor het eerst mee. Hopelijk kan hij zich in elk geval kwalificeren voor de finale. De andere twee snowboarders uit Nederland, Cheryl Maas en Michelle Dekker, hebben al vaker meegedaan aan de Olympische Spelen.’</p>
<h3>Wie maakt er het meest kans op een olympische plak?</h3>
<p>‘Ik denk Cheryl Maas (zie foto bovenaan), zij is erg goed. Maar ik durf niet te zeggen of ze ook echt een medaille gaat winnen. Er zijn vrouwen uit andere landen die betere trucs kunnen dan zij. Bij de mannen maken snowboarders uit de VS, Canada en Noorwegen de meeste kans op een podiumplaats. Zij doen de moeilijkste trucs die er zijn.’</p>
<h3>Welke wedstrijd mogen we absoluut niet missen?</h3>
<p>‘Het onderdeel <em>slopestyle</em>. Dat is heel spectaculair om te zien. De snowboarders leggen een parcours af met obstakels waarbij ze zo veel mogelijk trucs doen. Ik ga proberen veel van de Olympische Spelen te volgen maar dit onderdeel wil ik zeker niet missen! Ik kijk ook uit naar de wedstrijd bij de mannen omdat Niek meedoet. Hij is een maatje van me.’</p>
<h3>En wanneer zien wij jou bij de Spelen?</h3>
<p>‘Ik hoop de volgende keer, dat is over vier jaar in Peking. Ik woon op Papendal, een sportcentrum in Arnhem. Ik train er twee keer per dag en ga tussendoor naar school. Als het winterseizoen begint, train ik vaak in het buitenland. <em>Slopestyle </em>vind ik het leukst omdat iedereen een andere stijl heeft en andere trucs doet. Er zijn niet veel regels.’</p>
<p><div class="media media-element-container media-default"><div id="file-420954" class="file file-image file-image-jpeg">

        
  
  <div class="content">
    <img alt="Casper Wolf" title="Casper Wolf" height="1333" width="2000" class="media-element file-default" data-delta="1" src="https://7dagen.netlify.app/sites/default/files/casper%20wolf.jpg">  </div>

  
</div>
</div><em>Casper in actie</em>  
