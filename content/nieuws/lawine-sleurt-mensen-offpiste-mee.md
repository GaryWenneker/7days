---
id: 3d523575a6fb4e16a7928b83666bef81
type: nieuws
layout: post
title: "Lawine sleurt mensen offpiste mee"
permalink: /nieuws/lawine-sleurt-mensen-offpiste-mee/
date: 2022-05-11T19:16:41.067Z
author: 7biA1WiYB
excerpt: "In het Franse Tignes zijn vandaag negen snowboarders in een grote lawine terechtgekomen. Het is het grootste ongeluk van dit skiseizoen in Frankrijk. De wintersporters waren buiten de piste aan het afdalen. 'Offpiste is gaaf, maar levensgevaarlijk', waarschuwt de Nederlandse sneeuw-expert Meteo Morris. En hij kan het weten.  "
seo:
  description: "Lawine sleurt mensen offpiste mee"
  title: "Lawine sleurt mensen offpiste mee"
---
In het Franse Tignes zijn vandaag negen snowboarders in een grote lawine terechtgekomen. Het is het grootste ongeluk van dit skiseizoen in Frankrijk. De wintersporters waren buiten de piste aan het afdalen. 'Offpiste is gaaf, maar levensgevaarlijk', waarschuwt de Nederlandse sneeuw-expert Meteo Morris. En hij kan het weten.  

    <p>Met een noodgang kwam maandag in het populaire skigebied in de Alpen een witte muur van sneeuw naar beneden gestort. De lawine met een breedte van vierhonderd meter sleurde negen mensen mee. Van hen zijn er zeker vier, allen Frans, omgekomen. Hun lichamen zijn inmiddels geborgen. Twee anderen konden levend worden uitgegraven. Hoe het met hen is, is niet bekend. Drie anderen liggen nog bedolven onder de sneeuw. Reddingswerkers en speurhonden doen hun uiterste hen te vinden. Maar de kans dat de snowboarders het overleven is klein, zei een woordvoerder tegen de plaatselijke krant <em>Le Dauphine</em>.<br><div class="media media-element-container media-default"><div id="file-415783" class="file file-image file-image-jpeg">

        
  
  <div class="content">
    <img alt="kaartje van het lawinegebied  Foto ANP" title="kaartje van het lawinegebied  Foto ANP" height="558" width="850" class="media-element file-default" data-delta="1" src="https://7dagen.netlify.app/sites/default/files/ANP-49755633-klein.jpg">  </div>

  
</div>
</div>
<h3><strong>Ergste incident</strong></h3>
<p>In het gebied wordt gewaarschuwd voor lawinegevaar. Toch waren de meegesleurde wintersporters buiten de officiële piste aan een afdaling begonnen. Eén van hen was een ervaren gids. Het is het ergste incident in Frankrijk sinds het begin van het skiseizoen dit jaar. Vorig jaar gebeurden er 45 lawine-ongelukken met 21 doden tot gevolg. Onder hen <a href="https://7dagen.netlify.app/school-nieuws/niet-alle-scholieren-wilden-dodelijke-piste-op">twee Franse brugklasscholieren</a> die met hun sportleraar op een afgesloten stuk zwarte piste waren gegaan.</p>
<p><div class="media media-element-container media-default media-float-right"><div id="file-415788" class="file file-image file-image-jpeg">

        
  
  <div class="content">
    <img alt="Meteo Morris" title="Meteo Morris" height="320" width="320" style="width: 320px; height: 320px; float: right; margin-left: 5px; margin-right: 5px;" class="media-element file-default" data-delta="1" src="https://7dagen.netlify.app/sites/default/files/Meteo%2520Morris%5B1%5D.jpg">  </div>

  
</div>
</div>
<p>'Dat is echt een <em>no go</em>!', zei de Nederlandse sneeuw-kenner Meteo Morris toen tegen ons. 'Die waarschuwingen bij een afgesloten stuk staan er niets voor niets. Maar ik snap 't ook wel. De sneeuw ziet er aantrekkelijk uit. Het lijkt veilig. En als je leraar ook gaat... Maar toch: blijf altijd zelf nadenken.' Ook met offpiste moet je heel erg oppassen en als er verhoogd lawinegevaar is al helemaal, vindt Morris. En hij kan het weten. Ook Morris, een super ervaren offpiste-skiër en -snowboarder, kreeg een keer een lawine over zich heen. Morris: 'Dat was heel beangstigend. <em>Freeriden</em> is nu eenmaal gevaarlijk. Voor de meeste mensen geldt: blijf gewoon op de piste. Wel zo veilig. En ook leuk!'</p>
<p>Het hele interview met Meteo Morris over de aantrekkingskracht én het gevaar van skiën in verse poeder lees je <a href="https://7dagen.netlify.app/nieuws/offpisteski%C3%ABn-gaaf-maar-gevaarlijk">hier</a>.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
