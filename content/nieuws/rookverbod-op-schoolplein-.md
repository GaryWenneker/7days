---
id: 05a0dbd6c1d0442b9a1f2100a4286da2
type: nieuws
layout: post
title: "Rookverbod op schoolplein "
permalink: /nieuws/rookverbod-op-schoolplein-/
date: 2022-05-11T19:16:41.067Z
author: 7biA1WiYB
excerpt: "Sigaretten en schoolpleinen: het is geen gelukkige combinatie, vindt de politiek. Daarom gaat het veranderen. Vanaf 2020 mag je op geen enkel schoolplein meer een sigaret opsteken. De Tweede Kamer stemde deze week met dat plan in.   "
seo:
  description: "Rookverbod op schoolplein "
  title: "Rookverbod op schoolplein "
---
Sigaretten en schoolpleinen: het is geen gelukkige combinatie, vindt de politiek. Daarom gaat het veranderen. Vanaf 2020 mag je op geen enkel schoolplein meer een sigaret opsteken. De Tweede Kamer stemde deze week met dat plan in.   

    <p>53% van de middelbare scholen heeft al een rookvrij schoolplein. Dat blijkt uit onderzoek van de VO-raad, de organisatie voor het voortgezet onderwijs. Het betekent ook dat op bijna de helft van alle pleinen nog wél wordt gerookt. Geen goed idee, vindt de ChristenUnie en dus stelde de partij voor om het te verbieden.</p>
<p><strong>'Zien roken, doet roken'</strong><br>De Tweede Kamer is het daarmee eens: in 2020 wordt de sigaret voorgoed geweerd van de schoolpleinen. Een ‘grote stap voorwaarts voor de gezondheid van onze jongeren’, zei Kamerlid Carla Dik-Faber van de ChristenUnie. ‘Omdat zien roken, doet roken.’ In Frankrijk wordt juist gepleit voor het <a href="https://7dagen.netlify.app/nieuws/%E2%80%98hef-rookverbod-op-schoolpleinen-op-vanwege-terreur%E2%80%99">opheffen </a>van het rookverbod op schoolpleinen, uit angst voor een terroristische aanslag.</p>
<p><strong>Meer veranderingen</strong><br>Naast een verbod op het schoolplein veranderen er binnenkort nog een paar dingen omtrent roken: </p>
<ul><li>Er komen afschrikwekkende plaatjes op sigarettenpakjes vanaf 20 mei</li>
<li>De mentholsigaretten verdwijnen na 2020 </li>
<li>Sigaretten en shag met smaakjes, zoals vanille of aardbei worden dit jaar nog verboden </li>
<li>Het Centraal Bureau Levensmiddelenhandel, de brancheorganisatie van supermarkten, moet met een plan komen om sigaretten en shag uit het zicht te leggen en krijgt daarvoor tot juni de tijd </li>
<li>De Wereldgezondheidsorganisatie (WHO) kwam met het plan om te waarschuwen voor rookscènes in films. Want ook de WHO vindt: zien roken, doet roken.  </li>
</ul><p><em>Altijd op de hoogte blijven van nieuws dat voor jongeren belangrijk is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://7dagen.netlify.app/abonnement">proefabonnement </a>op de krant! </em></p>  
