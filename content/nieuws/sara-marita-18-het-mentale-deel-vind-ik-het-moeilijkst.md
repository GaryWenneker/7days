---
id: c2bc5cc273974f569e2050a836bc26f1
type: nieuws
layout: post
title: "Sara Marita (18): 'Het mentale deel vind ik het moeilijkst'"
permalink: /nieuws/sara-marita-18-het-mentale-deel-vind-ik-het-moeilijkst/
date: 2022-05-11T19:16:41.067Z
author: 7biA1WiYB
excerpt: "Sara Marita Kramer (18) gaat als een speer. De Nederlands-Oostenrijkse schansspringster won in januari haar eerste World Cup en sprong afgelopen weekend naar haar volgende overwinning. In het Duitse Oberwiesenthal won ze goud bij het WK voor junioren.  "
seo:
  description: "Sara Marita (18): 'Het mentale deel vind ik het moeilijkst'"
  title: "Sara Marita (18): 'Het mentale deel vind ik het moeilijkst'"
---
Sara Marita Kramer (18) gaat als een speer. De Nederlands-Oostenrijkse schansspringster won in januari haar eerste World Cup en sprong afgelopen weekend naar haar volgende overwinning. In het Duitse Oberwiesenthal won ze goud bij het WK voor junioren.  

    <p>Het schansspringen is een complexe sport. ‘Je gebruikt andere ski’s dan bij het alpineskiën: ze zijn langer en breder. Je staat een beetje naar voren geleund in die schoenen', vertelt Marita. 'Na de start ga je in een spoor van de schans af. Je afsprong moet daarna goed zijn, voor je afzet heb je goede techniek nodig. Dan vlieg je een stuk, dat vind ik het mooist. Je hangt een tijdje in de lucht. Het is een super cool gevoel om zo los van de grond te zijn. Daarna moet je je weer voorbereiden op de landing.’</p>
<h3>Fysiek en mentaal</h3>
<p>Het schansspringen is niet alleen fysiek, maar ook mentaal een zware sport. ‘Alles gaat in enkele seconden, als je niet gefocust bent is je sprong meteen slecht.’ Voor een wedstrijd bereidt ze zich dan ook goed voor. ‘In mijn hoofd neem ik de sprong door. Ik richt me dan op de techniek van de sprong. Het mentale deel vind ik ook het moeilijkst aan de sport. Als een wedstrijd niet zo goed gaat, moet je dat snel weer loslaten en je op de volgende richten.’<div class="media media-element-container media-default"><div id="file-539911" class="file file-image file-image-jpeg">

        
  
  <div class="content">
    <img alt="sara marita" title="Foto: ANP" height="3046" width="4569" class="media-element file-default" data-delta="1" src="https://7dagen.netlify.app/sites/default/files/ANP-406010247.jpg">  </div>

  
</div>
</div><em>Marita in actie tijdens de eerste ronde voor de Women's Normal Hill Individuele competitie in Hinzenbach, februari 2020.</em>
<h3>Austrian Dutch Sisters</h3>
<p>Vanaf haar zevende woont Sara Marita al in Oostenrijk. ‘Mijn ouders begonnen daar een hotel. Ik kon al alpineskiën door vakanties in Oostenrijk, maar toen we er gingen wonen ben ik op een skiclub gegaan. Daar boden ze een klas aan met schansspringen voor kinderen. Dat was op een heel kleine schans. Dat beviel me al heel goed.’ Haar zus Femke sport ook op hoog niveau. ‘Ze doet aan biatlon, dat is een combinatie van langlaufen en schieten. Ik denk dat ze heel ver kan komen daarmee. We zijn samen een blog en Instagram-account gestart, de AustrianDutchSisters. Dat doen we omdat we het wel cool vinden dat we allebei Nederlandse meiden zijn die aan Oostenrijkse topsport doen.’</p>
<h3>Niet realistisch</h3>
<p>Op dit moment komt Sara Marita, ondanks dat ze in Nederland is geboren, voor Oostenrijk uit. ‘Ik ben een trotse Nederlander, dus ik zou het supervet vinden om voor Nederland uit te komen. Maar ik denk niet dat dat realistisch is. De mogelijkheden die ik in Oostenrijk heb, krijg ik dan waarschijnlijk niet. In Oostenrijk heb ik een fijne bond en trainers, daar woon ik en heb ik altijd voor gesprongen.’</p>  
