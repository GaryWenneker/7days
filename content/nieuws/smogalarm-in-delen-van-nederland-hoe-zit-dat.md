---
id: 0e2594b049fd41aba61e554307eefe22
type: nieuws
layout: post
title: "Smogalarm in delen van Nederland: hoe zit dat?"
permalink: /nieuws/smogalarm-in-delen-van-nederland-hoe-zit-dat/
date: 2022-05-11T19:16:41.067Z
author: 7biA1WiYB
excerpt: "Als je gevoelig bent voor luchtvervuiling en je woont in Brabant, Zuid-Holland, Limburg, Zeeland, Noord-Holland, Flevoland of Utrecht, is het beter om binnen te blijven. In deze provincies geldt vandaag namelijk een 'smogalarm'. Drie vragen en antwoorden over smog.  "
seo:
  description: "Smogalarm in delen van Nederland: hoe zit dat?"
  title: "Smogalarm in delen van Nederland: hoe zit dat?"
---
Als je gevoelig bent voor luchtvervuiling en je woont in Brabant, Zuid-Holland, Limburg, Zeeland, Noord-Holland, Flevoland of Utrecht, is het beter om binnen te blijven. In deze provincies geldt vandaag namelijk een 'smogalarm'. Drie vragen en antwoorden over smog.  

    <h3>1. Wat is smog?</h3>
<p>Het woord smog is een samentrekking van de Engelse woorden <em>smoke</em> (rook) en <em>fog</em> (mist). Letterlijk betekent het dus: door rook en uitlaatgassen vervuilde mist. </p>
<p>Stoffen die zorgen dat smog ontstaat zijn vooral fijnstof (piepkleine deeltjes luchtvervuiling) en ozon. Ozon is een gas in de lucht. Door een ophoping van luchtvervuilende stoffen zoals uitlaatgassen kan op warme, zonnige dagen met weinig wind, te veel ozon in de lucht komen.  </p>
<h3>2. Waarom is het gevaarlijk?</h3>
<p>Het is ongezond om te veel ozon in te ademen. Je kunt er klachten door krijgen zoals geïrriteerde ogen, een droge keel, hoesten en benauwdheid. Vooral mensen met gevoelige longen of hartproblemen kunnen er flink last van hebben.</p>
<h3>3. Wat is een smogalarm?</h3>
<p>In Europa bestaat voor ozon een alarmdrempel van 180 microgram ozon per kubieke meter lucht. Als die drempel overschreden dreigt te worden, waarschuwt het <a href="https://www.rivm.nl/nieuws/donderdag-smogalarm-in-delen-van-nederland" target="_blank">RIVM</a>. Een 'smogwaarschuwing' is bedoeld voor mensen die gevoelig zijn voor smog, zoals ouderen, kinderen en mensen met astma. Bij een 'smogalarm' kan iedereen last krijgen van luchtverontreiniging. </p>
<p>Bij het alarm van vandaag is de kwaliteit van de lucht in delen van Noord-Brabant, Zuid-Holland, Limburg, Zeeland, Noord-Holland, Flevoland en Utrecht 'zeer slecht'. Mensen die gevoelig zijn voor smog worden daarom geadviseerd om binnen te blijven. De lucht is vooral vervuild aan het einde van de middag en het begin van de avond.</p>
<p>Voor morgen geldt alleen een 'smogwaarschuwing', omdat de hoeveelheid ozon in de lucht dan waarschijnlijk kleiner is. Nu maar hopen dat het daarna snel gaat regenen, want dan worden alle waarschuwingen weer ingetrokken. Waar de smog precies hangt kun je <a href="https://www.rivm.nl/smog" target="_blank">hier</a> checken.</p>  
