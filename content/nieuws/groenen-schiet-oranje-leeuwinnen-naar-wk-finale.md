---
id: 2e183b647e114812a11da926f8cdebe6
type: nieuws
layout: post
title: "Groenen schiet Oranje Leeuwinnen naar WK-finale"
permalink: /nieuws/groenen-schiet-oranje-leeuwinnen-naar-wk-finale/
date: 2022-05-11T19:16:41.067Z
author: 7biA1WiYB
excerpt: "Er was een verlenging voor nodig, maar de Oranje Leeuwinnen staan in de finale van het WK voetbal! Na 99 minuten zwoegen en vechten viel eindelijk de bevrijdende goal van Jackie Groenen.  "
seo:
  description: "Groenen schiet Oranje Leeuwinnen naar WK-finale"
  title: "Groenen schiet Oranje Leeuwinnen naar WK-finale"
---
Er was een verlenging voor nodig, maar de Oranje Leeuwinnen staan in de finale van het WK voetbal! Na 99 minuten zwoegen en vechten viel eindelijk de bevrijdende goal van Jackie Groenen.  

    <h3> </h3>
<p>Met een mooi geplaatst schot van Jackie Groenen lag de bal dan eindelijk achter de Zweedse keeper Lindahl die een topwedstrijd speelde. 1-0! Oranje naar de finale!</p>
<h3>SuperSari</h3>
<p>Terwijl het er in de eerste helft nog somber uitzag... Nederland had het in de eerste helft heel lastig tegen Zweden dat beter en gevaarlijker was. De Leeuwinnen kregen eigenlijk niet één goede kans. Ze leden veel balverlies en daar maakte Zweden dankbaar gebruik van. Gelukkig verdedigde Sari van Veenendaal het Nederlandse doel geweldig en redde Oranje twee keer van een achterstand. Zelfs nadat een Zweedse speler haar noppen op haar hand plantte. SuperSari noemden Twitteraars haar al.</p>
<h3>Wissels</h3>
<p>Na de rust kwam Jill Roord in het veld voor Lieke Martens die toch te veel last had van haar teen. Later viel ook Shanice van de Sanden in, die dit keer haar basisplaats had moeten afstaan aan Lineth Beerensteyn. De wissels zorgden voor meer snelheid en meer kansen. Nederland raakte de lat, maar ontsnapte ook aan een achterstand na een Zweeds schot op de paal. Uiteindelijk stond het na negentig minuten nog 0-0 en moest de verlenging voor de beslissing zorgen.</p>
<h3>Vechten als leeuwen</h3>
<p>De voetbalvrouwen vochten als leeuwen, bleven erin geloven en dat werd uiteindelijk beloond met de goal van Jackie Groenen, haar eerste tijdens dit WK. Huilend en uitgeput vielen alle spelers boven op SuperSari om de overwinning te vieren. </p>
<p><div class="media media-element-container media-default"><div id="file-537682" class="file file-image file-image-jpeg">

        
  
  <div class="content">
    <img alt="Oranje Leeuwinnen tegen Zweden in de halve finale" title="Foto ANP" height="2176" width="3402" class="media-element file-default" data-delta="1" src="https://original.sevendays.nl/sites/default/files/ANP-75013794.jpg">  </div>

  
</div>
</div>
<h3>Zondag tegen de VS</h3>
<p>De Oranje Leeuwinnen kunnen zich nu opmaken voor een finale tegen de Verenigde Staten, zondag om 17.00 uur. Na de Europese titel in 2017 kunnen ze nu dus ook wereldkampioen worden. Daarvoor moeten ze wel de ijzersterke Amerikanen verslaan. Maar nu eerst feesten!</p>  
