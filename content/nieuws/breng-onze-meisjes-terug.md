---
id: 2e469e7fad4542ada44a0235d2f180cd
type: nieuws
layout: post
title: "'Breng onze meisjes terug'"
permalink: /nieuws/breng-onze-meisjes-terug/
date: 2022-05-11T19:16:41.067Z
author: 7biA1WiYB
excerpt: "Woensdag was het precies een maand geleden dat ze werden ontvoerd door Boko Haram. Sindsdien zijn de ruim tweehonderd Nigeriaanse schoolmeisjes spoorloos. Terwijl de regering de eerste weken weinig deed, gebeurde op social media des te meer. Maandag gaf de terreurgroep voor het eerst beelden van de meisjes vrij, waardoor de verontwaardiging wereldwijd alleen maar groeide.   "
seo:
  description: "'Breng onze meisjes terug'"
  title: "'Breng onze meisjes terug'"
---
Woensdag was het precies een maand geleden dat ze werden ontvoerd door Boko Haram. Sindsdien zijn de ruim tweehonderd Nigeriaanse schoolmeisjes spoorloos. Terwijl de regering de eerste weken weinig deed, gebeurde op social media des te meer. Maandag gaf de terreurgroep voor het eerst beelden van de meisjes vrij, waardoor de verontwaardiging wereldwijd alleen maar groeide.   

    <p>Hollywoodsterren, rappers, mensenrechtenactivisten, politici als de Britse premier Cameron en de paus: ze doen allemaal mee aan een grote campagne die al weken loopt op sociale media. Met <em>#BringBackOurGirls</em> proberen ze de Nigeriaanse regering onder druk te zetten. President Goodluck Jonathan deed de eerste weken namelijk niets om de ontvoerde meisjes te vinden. Pas drie weken na de ontvoering, nadat de internationale aandacht steeds groter werd, hield hij een eerste bijeenkomst met politici en militairen.</p>
<p><div class="media media-element-container media-default"><div id="file-2753" class="file file-image file-image-jpeg">

        
  
  <div class="content">
    <img height="400" width="600" style="font-size: 13.0080003738403px; line-height: 20.0063037872314px;" class="media-element file-default" src="https://7dagen.netlify.app/sites/default/files/BnD8vbnCUAAFdTA.jpg" alt="">  </div>

  
</div>
</div><em>Michelle Obama, de vrouw van de Amerikaanse president</em>
<p>Ook heeft hij nu hulp vanuit het buitenland geaccepteerd. Zo stuurden de Verenigde Staten maandag vliegtuigen naar Nigeria, die met verkenningsvluchten de meisjes proberen te zoeken. Ook landen als Frankrijk, Israël en China hebben deskundigen gestuurd.</p>
<p><strong>Ruilen voor gevangenen</strong><br>De meisjes werden overvallen op hun school in het noorden van Nigeria. Ze werden afgevoerd in vrachtwagens en sindsdien is er niets meer van ze vernomen. Boko Haram strijdt al jaren en met veel geweld voor een islamitische staat. De strenggelovige leden zijn fel tegen meisjesonderwijs. Hun naam betekent, vrij vertaald: Westers onderwijs is zondig. Maandag slingerde de groep voor het eerst videobeelden de wereld in. Hierop is te zien hoe de meisjes, ongedeerd maar zwaar gesluierd, op een grasveld zitten te bidden. Waar, dat is niet duidelijk. Even later verschijnt de leider van de groep in beeld. Triomfantelijk zegt hij dat hij de meisjes heeft gered en bekeerd tot de islam. Hij zal hen vasthouden totdat de Nigeriaanse regering alle gevangen Boko Haram-strijders vrijlaat. President Jonathan heeft al laten weten hier niet op in te gaan.</p>
<p><div class="media media-element-container media-default"><div id="file-2754" class="file file-image file-image-jpeg">

        
  
  <div class="content">
    <img height="536" width="536" class="media-element file-default" src="https://7dagen.netlify.app/sites/default/files/bring-back-alicia-_2905121k.jpg" alt="">  </div>

  
</div>
</div><em>Alicia Keys</em>
<p>Een klein deel van de meisjes wist de dag van de ontvoering te ontsnappen, hoeveel precies is niet bekend. Een van hen heeft haar verhaal anoniem met persbureau Associated Press gedeeld. Ze vertelt hoe ze met de andere scholieren - allemaal tussen de vijftien en achttien jaar - in een vrachtwagen werd geladen en het bos in reed, op weg naar een onbekende bestemming. Toen de stoet wagens drie dorpen voorbij was gereden, kreeg een van de voertuigen pech. Hét moment om te ontsnappen, zegt het anonieme meisje nu. Niet iedereen durfde, maar zij nam met een klein groepje het risico en sprong uit de auto. Ze renden voor hun leven en hadden geen tijd om bang te zijn. Na een tijdje kwamen ze aan bij een weg waar ze gevonden werden door een voorbijganger, die hen terug naar hun ouders bracht.</p>
<p><div class="media media-element-container media-default"><div id="file-2755" class="file file-image file-image-jpeg">

        
  
  <div class="content">
    <img height="536" width="536" style="font-size: 13.0080003738403px; line-height: 20.0063037872314px;" class="media-element file-default" src="https://7dagen.netlify.app/sites/default/files/bring-back-cara-De_2905715k.jpg" alt="">  </div>

  
</div>
</div><em>Cara Delevigne</em>
<p><strong>Frankrijk wil Nigeria-top</strong><br>Niet alle meisjes – en ouders – hadden zoveel geluk. De videobeelden van de 130 meisjes die maandag opdoken, zorgen voor gemengde gevoelens bij de ouders van wie de dochters niet durfden te vluchten. Aan de ene kant zijn ze blij en opgelucht om te zien dat hun kinderen nog leven. Maar aan de andere kant zijn ze doodsbenauwd omdat ze niet weten of ze hen ooit nog levend terug zullen zien.</p>
<p>De ontvoerde meisjes ruilen tegen gevangenen, zoals Boko Haram eist, dat zit er volgens president Goodluck Jonathan niet in. Wel is de regering van Nigeria bereid om met de terreurorganisatie te praten. Dat heeft de Nigeriaanse minister van Speciale Zaken Tanimu Turaki tegen de BBC gezegd. ‘Als Boko Haram-leider Abubakar Shekau oprecht is, moet hij vertegenwoordigers sturen om met de regering te onderhandelen’, zei hij dinsdag. Dat is vooralsnog niet gebeurd.</p>
<p><div class="media media-element-container media-default"><div id="file-2757" class="file file-image file-image-jpeg">

        
  
  <div class="content">
    <img height="580" width="580" class="media-element file-default" src="https://7dagen.netlify.app/sites/default/files/UsherBBOG_that1960chickdotcom.jpg" alt="">  </div>

  
</div>
</div><em>Usher</em>
<p>Ondertussen onderzoeken Amerikaanse deskundigen de videobeelden. Ze hopen zo de locatie te achterhalen. Ook het Nigeriaanse leger speurt de grensgebieden af op zoek naar de meisjes. Verder kwam de Franse president Hollande deze week met het idee om een grote Nigeria-vergadering te organiseren. En het liefst zo snel mogelijk. Op deze top wil hij samen met Nigeria en buurlanden een plan maken om Boko Haram aan te pakken.</p>
<p><div class="media media-element-container media-default"><div id="file-2758" class="file file-image file-image-jpeg">

        
  
  <div class="content">
    <img height="536" width="402" style="font-size: 13.0080003738403px; line-height: 20.0063037872314px;" class="media-element file-default" src="https://7dagen.netlify.app/sites/default/files/bring-back-emma-wa_2908172k.jpg" alt="">  </div>

  
</div>
</div><em>Emma Watson</em>
<p><em>Meer weten? Ga naar <a href="https://7dagen.netlify.app/boko-haram">Sevendays.nl/boko-haram</a> voor meer artikelen over dit onderwerp.</em></p>  
