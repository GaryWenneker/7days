---
id: 58136aeda9794a359a30cb90c0b55f89
type: nieuws
layout: post
title: "Bahama's na Dorian: 'Iedereen steunt elkaar hier' "
permalink: /nieuws/bahamas-na-dorian-iedereen-steunt-elkaar-hier-/
date: 2022-05-11T19:16:41.067Z
author: 7biA1WiYB
excerpt: "Veertig uur lang raasde Dorian vorige week over de Bahama’s. Nu hij is weggetrokken wordt duidelijk wat de orkaan heeft aangericht. ‘De prachtige eilanden zijn veranderd in een groot rampgebied’, vertelt de Amerikaanse Jenelle Eli. Zij vloog voor het Rode Kruis naar het Caribisch gebied om te helpen.  "
seo:
  description: "Bahama's na Dorian: 'Iedereen steunt elkaar hier' "
  title: "Bahama's na Dorian: 'Iedereen steunt elkaar hier' "
---
Veertig uur lang raasde Dorian vorige week over de Bahama’s. Nu hij is weggetrokken wordt duidelijk wat de orkaan heeft aangericht. ‘De prachtige eilanden zijn veranderd in een groot rampgebied’, vertelt de Amerikaanse Jenelle Eli. Zij vloog voor het Rode Kruis naar het Caribisch gebied om te helpen.  

    <p>‘Het eerste dat ik zag vanuit de lucht waren de bomen’, gaat Eli verder. ‘Die zijn als houtjes in tweeën geknapt. Of helemaal uit de grond getrokken. Een grote schok om het verschil te zien tussen de mooie oceaan en het verwoeste land. Op sommige plekken ligt alles plat en is het een grote warboel. Auto’s en boten zijn omvergeworpen en daken zijn van huizen afgescheurd. Vooral op Grand Bahama, Abaco en New Providence is de schade groot.’  <br> <br><strong>Gevlucht naar de buren</strong><br>Eli sprak ook een jongen. ‘Hij vertelde dat hij heel bang was toen Dorian toesloeg. De orkaan klonk angstaanjagend hard. Toen het water door het dak begon te lekken, heeft hij geholpen om het te stoppen. Maar er was geen houden aan. Het hele gezin is uiteindelijk naar de buren gevlucht. Alle kinderen en jongeren die ik hier tegenkom zijn heel dapper. Ze zijn alles kwijt en dat is heel ingrijpend. Maar ze helpen hun ouders zo goed mogelijk om deze moeilijke tijd door te komen.’  <br><img alt="Britse militairen laden drinkwater uit  Foto EPA" class="media-element file-default" data-delta="1" src="https://www.kidsweek.nl/sites/default/files/ANP-77451949.jpg" title="Britse militairen laden drinkwater uit  Foto EPA" width="3600" height="2400"><strong>Hulp</strong><br>Zeker vijftig mensen zijn omgekomen en er zijn nog veel vermisten. Zo’n 70.000 Bahamanen hebben dringend hulp nodig. Gelukkig is die nu op gang gekomen. De VN maakt geld vrij en veel landen sturen schepen met eten en drinken. Ook Nederland helpt. Twee marineschepen brengen hulpspullen en honderden militairen. Eén van de schepen kan dienen als haven, landingsplek, ziekenhuisje én opslagplaats. Hulpverleners delen waar 't maar nodig is spullen uit. ‘Het kan jaren gaan duren voor alles weer is opgebouwd', zegt Eli. 'Maar de mensen zijn ook hoopvol over de toekomst. Iedereen steunt elkaar hier.’</p>  
