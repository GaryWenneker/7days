---
id: 8633697c79024987afe55978ecc35e66
type: nieuws
layout: post
title: "Hakeem al-Araibi wordt vrijgelaten uit Thaise cel"
permalink: /nieuws/hakeem-al-araibi-wordt-vrijgelaten-uit-thaise-cel/
date: 2022-05-11T19:16:41.067Z
author: 7biA1WiYB
excerpt: "Een petitie van Amnesty International om de Bahreinse voetballer Hakeem al-Araibi (25) vrij te krijgen is al meer dan 100.000 keer ondertekend. Hakeem zit sinds begin december vast in Thailand. Onterecht, volgens Amnesty. Vandaag werd bekend dat Bahrein het uitleveringsverzoek heeft ingetrokken en dat Thailand de voetballer zal vrijlaten. Drie vragen over #SaveHakeem.  "
seo:
  description: "Hakeem al-Araibi wordt vrijgelaten uit Thaise cel"
  title: "Hakeem al-Araibi wordt vrijgelaten uit Thaise cel"
---
Een petitie van Amnesty International om de Bahreinse voetballer Hakeem al-Araibi (25) vrij te krijgen is al meer dan 100.000 keer ondertekend. Hakeem zit sinds begin december vast in Thailand. Onterecht, volgens Amnesty. Vandaag werd bekend dat Bahrein het uitleveringsverzoek heeft ingetrokken en dat Thailand de voetballer zal vrijlaten. Drie vragen over #SaveHakeem.  

    <h3>1. Wie is Hakeem al-Araibi?</h3>
<p>Een Bahreinse voetballer dus. Dat wil zeggen: strikt genomen is hij <em>voormalig</em> international van het kleine eilandenstaatje in de Perzische Golf. Vijf jaar geleden vluchtte hij namelijk weg uit zijn moederland nadat hij gemarteld was door de politie. Die had Hakeem opgepakt omdat hij bij protesten tegen het onderdrukkende regime vernielingen zou hebben aangericht. Maar later bleek volgens Amnesty dat Hakeem er niets mee te maken kon hebben omdat hij tijdens het incident aan het voetballen was, in een ander land. Daar is bewijs van, want de wedstrijd is opgenomen voor tv. Hakeem besloot te vluchten en vroeg politiek asiel aan in Australië. Dat kreeg hij. Nu voetbalt hij voor Pascoe Vale, een semi-professionele voetbalclub in Melbourne. En hij levert kritiek op het regime in Bahrein waar regelmatig mensenrechten worden geschonden.<br><div class="media media-element-container media-default"><div id="file-536077" class="file file-image file-image-jpeg">

        
  
  <div class="content">
    <img alt="Hakeem al-Araibi maandag in Bangkok  Foto EPA" title="Hakeem al-Araibi maandag in Bangkok  Foto EPA" height="2869" width="4303" class="media-element file-default" data-delta="1" src="https://7dagen.netlify.app/sites/default/files/ANP-69779928.jpg">  </div>

  
</div>
</div>
<h3>2. Hoe komt hij nu vast te zitten in Thailand?</h3>
<p>Daar ging Hakeem met zijn vrouw heen op huwelijksreis. Maar van rondreizen en op het strand relaxen kwam niets. De voetballer werd meteen bij aankomst gearresteerd. Hij stond op een opsporingslijst van Interpol. Onterecht bleek al snel en Interpol zette de fout recht. Toch zit de voetballer nog steeds vast. Al ruim twee maanden nu. Maandag werd hij voorgeleid aan de rechter in Bangkok. Met boeien om zijn blote voeten, zoals te zien is op beelden die persfotografen van hem maakten. Hakeem riep verslaggevers wanhopig toe: 'Alsjeblieft Australië, laat me niet naar Bahrein sturen.' De voetballer is bang dat Thailand hem zal uitleveren aan zijn moederland. Daar zou hij dan tien jaar moeten uitzitten, om die vermeende vernieling.</p>
<p><div class="media media-element-container media-default"><div id="file-536078" class="file file-image file-image-jpeg">

        
  
  <div class="content">
    <img alt="Actie voor Hakeem op 2 februari in Melbourne  Foto AFP" title="Actie voor Hakeem op 2 februari in Melbourne  Foto AFP" height="3565" width="5500" class="media-element file-default" data-delta="2" src="https://7dagen.netlify.app/sites/default/files/ANP-69683586.jpg">  </div>

  
</div>
</div>
<h3>3. Hoe gaat dit aflopen?</h3>
<p>Amnesty zegt dat politieke vluchtelingen terugsturen verboden is volgens het internationale recht en dat ook Thailand zich daaraan moet houden. Allerlei organisaties en mensen doen nu hun best om Hakeem al-Araibi vrij te krijgen. De Australische voetbalvakbond PFA heeft een inzamelingsactie opgezet zodat ze een mensenrechtenadvocaat kunnen inhuren voor 'hun' voetballer. En er is dus die petitie van Amnesty om Hakeem al-Araibi vrij te krijgen. Vandaag werd bekend dat Bahrein het uitleveringsverzoek heeft ingetrokken en dat Thailand de voetballer zal vrijlaten.</p>  
