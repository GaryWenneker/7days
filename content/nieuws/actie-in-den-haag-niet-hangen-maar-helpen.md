---
id: 73d3007ee46e494eb2a0428b20b4c495
type: nieuws
layout: post
title: "Actie in Den Haag: 'Niet hangen, maar helpen'"
permalink: /nieuws/actie-in-den-haag-niet-hangen-maar-helpen/
date: 2022-05-11T19:16:41.067Z
author: 7biA1WiYB
excerpt: "Zomaar wat op straat hangen is sinds de coronavirus-regels lastig. Agenten deelden al boetes uit aan jongeren die niet 1,5 meter afstand van elkaar en anderen hielden. Jongerenwerkers in Den Haag bedachten een plan.  "
seo:
  description: "Actie in Den Haag: 'Niet hangen, maar helpen'"
  title: "Actie in Den Haag: 'Niet hangen, maar helpen'"
---
Zomaar wat op straat hangen is sinds de coronavirus-regels lastig. Agenten deelden al boetes uit aan jongeren die niet 1,5 meter afstand van elkaar en anderen hielden. Jongerenwerkers in Den Haag bedachten een plan.  

    <p>De <em><a href="https://nos.nl/artikel/2329664-haagse-hangjongeren-maken-voedselpakketten-waarom-ook-niet.html" target="_blank">NOS </a></em>sprak met jongerenwerker Mourad Ouari en Haags jongerenambassadeur Aad van Loenen in Den Haag. Zij proberen jongeren die veel op straat zijn een positieve bijdrage te laten leveren in deze coronatijd.</p>
<h3>Boete</h3>
<p>In de wijk Transvaal spreken Ouari en Van Loenen jongeren aan voor hun actie 'niet hangen maar helpen'. Een van hen kreeg al een boete kreeg van 390 euro. Daarna is hij drie dagen binnengebleven, maar daar hield hij het niet uit. Hij heeft geen idee hoe hij die boete moet betalen.</p>
<p>Boetes zijn problematisch voor deze jongeren, vertelt van Loenen aan <em>NOS-</em>verslaggever Mattijs van de Wiel: 'Ze kunnen die niet betalen en dan lopen de bedragen verder op. Je drukt ze nog verder in de schulden en dat drijft ze de criminaliteit in.'</p>
<p>Ouari: 'Ik snap dat er een signaal moest worden gegeven tegen het hangen, maar wij proberen er een win-win van te maken.'</p>
<h3>Voedselbank</h3>
<p>De twee regelden daarom dat jongeren op woensdagen op de Haagse Markt voedselpakketten samenstellen voor klanten van de voedselbank. Op donderdagen worden de pakketten uitgedeeld.</p>
<p>Van Loenen legt uit dat hij wil laten zien dat jongeren die veel op straat hangen ook een oplossing kunnen zijn, en niet alleen een probleem. De jongeren krijgen na afloop een certificaat voor hun cv en begeleiding bij het zoeken naar werk of school. 'We gaan jullie niet alleen gebruiken, we zijn er voor jullie', zegt hij tegen de jongens.</p>  
