---
id: 7f1340c9a2f04018818297f993fa6b91
type: nieuws
layout: post
title: "De film van Lars (14) wint een Emmy"
permalink: /nieuws/de-film-van-lars-14-wint-een-emmy/
date: 2022-05-11T19:16:41.067Z
author: 7biA1WiYB
excerpt: "Naast de Oscars werden er afgelopen weekend in de VS meer prijzen uitgedeeld. In New York won de Nederlandse jeugdfilm Alles Mag een Emmy Award. 'De uitreiking was supertof', vertelt hoofdrolspeler Lars Jennissen (14) uit Liempde. 'Echt niet normaal zo leuk!'  "
seo:
  description: "De film van Lars (14) wint een Emmy"
  title: "De film van Lars (14) wint een Emmy"
---
Naast de Oscars werden er afgelopen weekend in de VS meer prijzen uitgedeeld. In New York won de Nederlandse jeugdfilm Alles Mag een Emmy Award. 'De uitreiking was supertof', vertelt hoofdrolspeler Lars Jennissen (14) uit Liempde. 'Echt niet normaal zo leuk!'  

    <p><em>Alles Mag</em> gaat over de Brabantse Tygo. Hij is net met zijn moeder naar Amsterdam verhuisd en houdt in zijn nieuwe klas een spreekbeurt over carnaval. Langzaam maar zeker ontdek je waarom Tygo niet langer in Brabant woont. </p>
<p><strong>Uit z'n dak</strong><br>De film won eerder al prijzen in Canada, Japan en Duitsland. Op het Nederlands Film Festival was de film genomineerd voor een Gouden Kalf. Dat de film ook een Emmy zou winnen, had Lars niet verwacht.<br>'Patrick Stoof, die mijn vader speelt, wist zeker dat we zouden winnen. Maar ik vond de andere genomineerde films ook heel mooi. Toen we hoorden dat we gewonnen hadden, gingen we echt uit ons dak.'</p>
<p><strong>Als een echte ster</strong><br>Lars voelde zichzelf echt een ster daar in New York. 'Er waren zoveel fotografen, zoveel pers.' Een week lang mocht hij in de <em>Big Apple</em> blijven. 'Ik heb het Empire State Building bezocht en het Vrijheidsbeeld. En ben bij McDonald's geweest. Natuurlijk hebben we die in Nederland ook maar daar moet je toch geweest zijn als je in Amerika bent. Heel spectaculair was het niet hoor. Niets haalt het natuurlijk bij uitreiking van de Emmy's.'</p>
<p>De award gaat straks met de filmmaker mee naar Nederland. ‘Maar ik ga wel proberen of ik hem ook even mag hebben. Dan kan ik de prijs op school laten zien.’</p>  
