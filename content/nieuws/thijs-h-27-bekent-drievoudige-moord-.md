---
id: 4256437e6ca044468c3e9ebb30fb9a0c
type: nieuws
layout: post
title: "Thijs H. (27) bekent drievoudige moord "
permalink: /nieuws/thijs-h-27-bekent-drievoudige-moord-/
date: 2022-05-11T19:16:41.067Z
author: 7biA1WiYB
excerpt: "‘Het spijt me verschrikkelijk’, zei Thijs H. (27) vandaag in de rechtbank. De moordverdachte heeft bekend dat hij afgelopen mei drie moorden heeft gepleegd.   "
seo:
  description: "Thijs H. (27) bekent drievoudige moord "
  title: "Thijs H. (27) bekent drievoudige moord "
---
‘Het spijt me verschrikkelijk’, zei Thijs H. (27) vandaag in de rechtbank. De moordverdachte heeft bekend dat hij afgelopen mei drie moorden heeft gepleegd.   

    <p>H. zegt dat hij in een psychose zat tijdens de gruweldaden. Hierdoor hoorde hij stemmen in zijn hoofd die hem de opdracht gaven om te moorden. Zijn slachtoffers waren een vrouw in Den Haag en een man en een vrouw in Brunssum. Alle drie lieten ze hun hond uit voordat H. toesloeg.</p>
<h3>Zoekopdrachten</h3>
<p>De officier van justitie zet vraagtekens bij de psychose van H. Op zijn computer werden namelijk zoekopdrachten gevonden als ‘hoe moet je je gedragen als een psychopaat’ en ‘why do some good people become evil’. Ook wil de officier dat het drugsgebruik van H. wordt onderzocht. H. heeft toegezegd volledig mee te willen werken aan dat onderzoek. Op 4 november moet hij opnieuw voor de rechter komen. </p>
<h3>Student</h3>
<p>Thijs H. studeerde aan de TU in Delft. Studenten die hem kennen zeggen dat hij stil was, goede cijfers haalde en wist wat hij wilde. De laatste jaren ging het steeds minder goed met hem. Hij zou zichzelf afzonderen, depressief zijn en hulp zoeken bij een psycholoog. </p>
<p><em>Wat is een psychose?</em></p>
<p>Een psychose is een geestelijke ziekte die er bij iedereen anders uit ziet. Zo kun je bijvoorbeeld stemmen horen, waanbeelden krijgen, gaan hallucineren en depressief raken. Mensen die in een psychose zitten kunnen vaak de realiteit niet meer onderscheiden van hun gedachten. Je denkt bijvoorbeeld dat je wordt achtervolgd en bent daar continu bang voor, terwijl dat eigenlijk niet waar is. Een psychose duurt meestal een paar weken of maanden.</p>  
