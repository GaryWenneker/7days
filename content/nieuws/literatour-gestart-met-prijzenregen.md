---
id: 9642b810736c4282971b430d0dcc2903
type: nieuws
layout: post
title: "Literatour gestart met prijzenregen"
permalink: /nieuws/literatour-gestart-met-prijzenregen/
date: 2022-05-11T19:16:41.067Z
author: 7biA1WiYB
excerpt: "Vandaag start de Literatour 2016: de boekenweek voor jongeren. De aftrap werd gisteravond gegeven met het YALBAL in de Amsterdamse Tolhuistuin. Op dit feestje werden ook de Dioraphte Literatour Prijzen uitgedeeld.   "
seo:
  description: "Literatour gestart met prijzenregen"
  title: "Literatour gestart met prijzenregen"
---
Vandaag start de Literatour 2016: de boekenweek voor jongeren. De aftrap werd gisteravond gegeven met het YALBAL in de Amsterdamse Tolhuistuin. Op dit feestje werden ook de Dioraphte Literatour Prijzen uitgedeeld.   

    <p>Ernest van der Kwast won met zijn roman <em>De ijsmakers</em>. In de categorie vertaald ging de prijs naar <a href="https://7dagen.netlify.app/recensies/boek/waar-het-licht"><em>Waar het licht is</em></a> van Jennifer Niven. Dit boek ging er ook met de publieksprijs vandoor.</p>
<p><strong>Zelfdoding</strong><br>De vertaalster, Aleid van Eekelen-Bender, nam de twee prijzen in ontvangst. Zij vertelde dat ze door het vertalen van dit boek is gaan beseffen dat iemand er niet zelf voor kiest om zelfmoord te plegen, maar dat de zelfmoord iemand kiest. Ze hoopte dat dit troost zou bieden aan mensen die zoiets meemaken. </p>
<p>De vakjury, met daarin ook Eline Berkhout (16) en Saar van der Lugt (18), roemde <a href="https://7dagen.netlify.app/recensies/boek/waar-het-licht">Waar het licht is</a> omdat het een zwaar onderwerp behandelt en toch luchtig is.</p>
<p><strong><em>Hug </em>voor iedereen</strong><br>De Amerikaanse Jennifer Niven bedankte via een filmpje alle Nederlandse lezers van haar boek. Zij vond het heel spannend en moeilijk om het boek te schrijven omdat het gebaseerd is op een persoonlijk verhaal. </p>
<p>Ze was geroerd dat ze juist met dit boek heeft gewonnen en wilde het liefst iedere stemmer persoonlijk omhelzen. Een behoorlijke klus, want dit jaar brachten maar liefst tienduizend jongeren hun stem uit. Twee keer zoveel als vorig jaar. Benieuwd naar <em>Waar het licht is</em>? Lees <a href="https://7dagen.netlify.app/sites/default/files/Waar%20het%20licht%20is%201-30.pdf">hier </a>een gratis voorproefje.</p>
<p><strong>Literatour </strong><br>De <a href="http://www.literatour.nu/" target="_blank">Literatour </a>2016 duurt nog tot en met 25 september. Dit jaar is er voor het eerst een geschenk geschreven: <em>3PAK</em> - drie korte verhalen geschreven door Mirjam Mous, Helen Vreeswijk en Alex Boogers. Zowel in de bibliotheek als in boekwinkels wordt dit cadeautje uitgedeeld.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://www.kidsweek.nl/abonneren/abonnementen/ae/artikel2/">proefabonnement </a>op de krant! </em></p>  
