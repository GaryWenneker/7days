---
id: c6556a03247e4400a3700e2357f71708
type: nieuws
layout: post
title: "Strengere regels in centrum van Rome"
permalink: /nieuws/strengere-regels-in-centrum-van-rome/
date: 2022-05-11T19:16:41.067Z
author: 7biA1WiYB
excerpt: "Toeristen die halfbloot in eeuwenoude fonteinen springen, pizza-etende jongeren die knoeien op oude monumenten en rolkoffers die over marmeren tegels knarsen. Het stadsbestuur van Rome heeft er meer dan genoeg van. En dus zijn de regels in de oude stad flink aangescherpt.  "
seo:
  description: "Strengere regels in centrum van Rome"
  title: "Strengere regels in centrum van Rome"
---
Toeristen die halfbloot in eeuwenoude fonteinen springen, pizza-etende jongeren die knoeien op oude monumenten en rolkoffers die over marmeren tegels knarsen. Het stadsbestuur van Rome heeft er meer dan genoeg van. En dus zijn de regels in de oude stad flink aangescherpt.  

    <p>Het stadsbestuur van Rome vindt dat er veel zuiniger moet worden omgesprongen met de antieke Italiaanse binnenstad. Het zou best eens wat meer als een museum behandeld mogen worden. En dus worden de regels flink strenger.</p>
<h3>Spaanse Trappen</h3>
<p>Zo mogen toeristen vanaf deze maand niet meer zitten op de beroemde Spaanse Trappen. Plaats nemen op een van de 136 treden kan een boete opleveren van 250 euro. Wie het in zijn hoofd haalt de trappen te bevuilen of te beschadigen wacht een veel hogere boete.</p>
<h3>Was op straat</h3>
<p>Niet alleen toeristen, maar ook Romeinen zelf krijgen met strengere regels te maken. Ze mogen bijvoorbeeld geen was meer aan de straatkant te drogen hangen. En wie op zijn balkon een plantje water geeft, moet er goed voor zorgen dat er geen druppels op de antieke straten terecht komen, anders volgt er een boete.</p>  
