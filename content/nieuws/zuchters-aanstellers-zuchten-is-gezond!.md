---
id: 2dd235c6cb4c4c3b803e8b8ac9b5e87d
type: nieuws
layout: post
title: "Zuchters aanstellers? Zuchten is gezond!"
permalink: /nieuws/zuchters-aanstellers-zuchten-is-gezond!/
date: 2022-05-11T19:16:41.067Z
author: 7biA1WiYB
excerpt: "Zuchten zielig? Aanstellerig? Helemaal niet. Het is een kwestie van overleven. Dat hebben Amerikaanse onderzoekers ontdekt.  "
seo:
  description: "Zuchters aanstellers? Zuchten is gezond!"
  title: "Zuchters aanstellers? Zuchten is gezond!"
---
Zuchten zielig? Aanstellerig? Helemaal niet. Het is een kwestie van overleven. Dat hebben Amerikaanse onderzoekers ontdekt.  

    <p>‘Ben je moe?’ ‘Geïrriteerd?’ ‘Verveeld?’ Dat soort vragen krijgen zuchters vaak naar hun hoofd geslingerd. Niet nodig, blijkt nu. Wetenschappers uit Californië hebben een deeltje in de hersens gevonden dat ervoor zorgt dat we zuchten.<br><br><b>Dubbel inademen</b><br>En dat blijkt hoognodig. Een zucht is een soort dubbele ademhaling. Wanneer je na een inademing wilt uitblazen, adem je nóg eens in. Dat doe je niet expres. Het is een reflex in je hersens. En het heeft een functie. Je longen hebben af en toe wat extra zuurstof nodig. </p>
<p>Sterker nog: als je niet elke vijf minuten zucht, storten je longblaasjes in. Dat is op lange termijn slecht voor je longen.</p>
<p><strong>Vaker dan je denkt</strong><br>Denk jij dat je niet elke vijf minuten zucht? Geen stress. Uit het onderzoek blijkt dat je vaker zucht dan je zelf doorhebt. De meeste mensen zuchten twaalf keer per uur. Knaagdieren zuchten er trouwens nog vaker op los: die blazen en puffen wel 25 tot 40 keer per uur.</p>
<p><em>Altijd op de hoogte blijven van nieuws dat voor jongeren relevant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuwsapp</a> of neem een <a href="https://7dagen.netlify.app/abonnement">proefabonnement</a> op de papieren 7Days!</em></p>  
