---
id: 0e57f22bca014b6e9204a138a4cdce95
type: nieuws
layout: post
title: "Droomdebuut: Cori (15) wint van Venus Williams"
permalink: /nieuws/droomdebuut-cori-15-wint-van-venus-williams/
date: 2022-05-11T19:16:41.067Z
author: 7biA1WiYB
excerpt: "Een droomdebuut op Wimbledon. Zo kun je de wedstrijd die Cori Gauff gisteravond speelde gerust noemen. Het Amerikaanse meisje speelde zomaar haar grote idool Venus Williams uit het toernooi.  "
seo:
  description: "Droomdebuut: Cori (15) wint van Venus Williams"
  title: "Droomdebuut: Cori (15) wint van Venus Williams"
---
Een droomdebuut op Wimbledon. Zo kun je de wedstrijd die Cori Gauff gisteravond speelde gerust noemen. Het Amerikaanse meisje speelde zomaar haar grote idool Venus Williams uit het toernooi.  

    <p>Het wás al heel bijzonder dat Cori zich had weten te plaatsen voor het Londense grandslamevenement. Ze had van de organisatie van Wimbledon een wildcard gekregen voor het kwalificatietoernooi en wist daar drie partijen te winnen. Daarmee is Cori de jongste speler ooit die het hoofdtoernooi bereikt via het kwalificatietoernooi.</p>
<h3>Serena of Venus</h3>
<p>En toen kwam er nog een wens van Cori uit. Ze droomde ervan op Wimbledon te spelen tegen Serena of Venus Williams, haar grote idolen. Deze tenniszussen zijn de reden dat Cori erin durfde geloven dat er ook voor haar zo’n carrière mogelijk was. Kleine kans dat de loting inderdaad zo zou uitvallen, maar het gebeurde: Cori versus Venus. Op de openingsdag van het toernooi ook nog eens.</p>
<h3>Grote verrassing</h3>
<p>Gisteravond was het zover. Aan de ene kant van het net: de 39-jarige sterspeler Venus Williams, vijfvoudig kampioene. Aan de andere kant: de 15-jarige Cori Gauff, beginnend maar een groot speeltalent. Het was Cori die voor een verrassing zorgde. Ze speelde zo sterk dat ze met 6-4, 6-4 Venus versloeg. Het publiek juichte als een dolle. Cori liep naar het net om Venus een hand te geven en haar te vertellen hoe zeer zij haar bewonderde. Daarna zakte ze neer op het gras en sloeg haar handen voor haar gezicht. ‘Het was voor het eerst dat ik huilde na een gewonnen wedstrijd. Ik was helemaal overweldigd’, zei Cori na afloop tegen de <em>BBC</em>.</p>
<p><div class="media media-element-container media-default"><div id="file-537642" class="file file-image file-image-jpeg">

        
  
  <div class="content">
    <img alt="EPA - Cori Gauff" title="Foto: EPA" height="2540" width="3500" class="media-element file-default" data-delta="1" src="https://7dagen.netlify.app/sites/default/files/ANP-74964936.jpg">  </div>

  
</div>
</div>
<p>Sportjournalisten komen haast woorden tekort om Cori’s kwaliteiten te omschrijven. Haar service: goed. Haar spreiding: prima. Haar voetenwerk: voortreffelijk. En dit was nog maar dag één van Wimbledon. Ook Venus Williams ziet een grote toekomst voor Cori. ‘The sky is the limit’, zei ze.</p>
<p><em>Meer weten over Cori? In de krant (verschijningsdatum 5 juli 2019) lees je een profiel over dit tennistalent.</em></p>  
