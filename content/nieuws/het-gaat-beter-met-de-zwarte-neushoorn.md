---
id: ab3442560f3b4637b64d9b8dca851a58
type: nieuws
layout: post
title: "Het gaat beter met de zwarte neushoorn"
permalink: /nieuws/het-gaat-beter-met-de-zwarte-neushoorn/
date: 2022-05-11T19:16:41.067Z
author: 7biA1WiYB
excerpt: "Het gaat op dit moment vrij goed met de zwarte neushoorns in Afrika. Deze knoeperds van dieren zijn sinds een paar jaar aan het stijgen in aantallen. Met kleine beetjes, maar gestaag. En dat is heel mooi nieuws. Nog niet zo lang geleden was het namelijk foute boel.  "
seo:
  description: "Het gaat beter met de zwarte neushoorn"
  title: "Het gaat beter met de zwarte neushoorn"
---
Het gaat op dit moment vrij goed met de zwarte neushoorns in Afrika. Deze knoeperds van dieren zijn sinds een paar jaar aan het stijgen in aantallen. Met kleine beetjes, maar gestaag. En dat is heel mooi nieuws. Nog niet zo lang geleden was het namelijk foute boel.  

    <p>Het is nu bijna niet meer voor te stellen, maar tientallen jaren geleden was het met de populatie dikhuiden nog dik in orde. Toen stapten er - hou je vast - wel zeventigduizend zwarte neushoorns rond in diverse Afrikaanse landen. Maar door de recreatieve plezierjacht, het zogeheten <em>trophy hunting</em>, en door de illegale handel in neushoornhoorns is het helemaal mis gegaan. De aantallen <em>black rhinos</em> kelderden als een dolle met als dieptepunt het jaar 2012 waarin er nog maar 4.800 van deze dieren in het wild leefden.</p>
<h3><div class="media media-element-container media-default"><div id="file-540056" class="file file-image file-image-jpeg">

        
  
  <div class="content">
    <img alt="Foto AFP" title="Foto AFP" height="5244" width="7320" class="media-element file-default" data-delta="1" src="https://7dagen.netlify.app/sites/default/files/02%20AFP-375593213-kleiner.jpg">  </div>

  
</div>
</div><br>Drones en militairen</h3>
<p>Natuurorganisaties besloten alles op alles te zetten om de bijzondere dieren van de ondergang te redden. Ze zamelden geld in. Daarvan kochten ze drones om de leefgebieden van de neushoorns goed in de gaten te kunnen houden en zwaarbewapende militairen gingen de wacht houden. En er werden bekende Aziatische <em>social influencers</em> ingezet die de boodschap verspreidden dat het idee dat gemalen hoorn een wondermiddel zou zijn tegen allerlei kwaaltjes complete onzin is. Die gedachte zit behoorlijk diepgeworteld in een aantal Aziatische landen. Een waanidee dat de illegale stroperij en handel in dierenonderdelen in stand houdt.</p>
<h3>Stijgende lijn</h3>
<p>De omvangrijke beschermingsacties helpen. Dat blijkt uit een recente update van de Rode Lijst waarop de met uitsterven bedreigde soorten worden bijgehouden. De laatste telling van zwarte neushoorns dateert van 2018. Toen waren zijn zo’n 5.600 exemplaren. Experts verwachten dat deze stijgende lijn zich de komende jaren zal voortzetten. Nog steeds zeldzaam dus, deze bijzondere reuzen van wel vier meter lang. Maar het gaat de goede kant op. </p>  
