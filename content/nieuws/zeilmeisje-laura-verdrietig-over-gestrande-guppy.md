---
id: d690a339681e40c2911dc99e14ab620b
type: nieuws
layout: post
title: "'Zeilmeisje' Laura verdrietig over gestrande Guppy"
permalink: /nieuws/zeilmeisje-laura-verdrietig-over-gestrande-guppy/
date: 2022-05-11T19:16:41.067Z
author: 7biA1WiYB
excerpt: "Laura Dekker (22) was zestien toen ze op haar zeilboot Guppy een twee jaar durende tocht rond de wereld maakte. Haar geliefde Guppy blijkt nu vastgelopen op een rif in de Stille Oceaan.   "
seo:
  description: "'Zeilmeisje' Laura verdrietig over gestrande Guppy"
  title: "'Zeilmeisje' Laura verdrietig over gestrande Guppy"
---
Laura Dekker (22) was zestien toen ze op haar zeilboot Guppy een twee jaar durende tocht rond de wereld maakte. Haar geliefde Guppy blijkt nu vastgelopen op een rif in de Stille Oceaan.   

    <p>Nederland stond op zijn kop toen <a href="http://www.lauradekker.nl/LauraDekker.html" target="_blank">Laura Dekker </a>op haar dertiende bekendmaakte dat ze in haar eentje de wereld wilde rondzeilen. Jeugdzorg probeerde haar tegen te houden en iedereen had wel een mening over Laura en haar plan. Toch vertrok ze in 2010. Heel lang hoorde je weinig over haar, totdat ze anderhalf jaar later en 50.000 kilometer verder weer aan wal kwam.</p>
<p>De foto hierboven werd gemaakt in 2012 na haar aankomst op Sint Maarten, een eiland in het Caribisch gebied. Laura was toen de jongste solo-zeiler die ooit de wereld had rondgevaren.</p>
<h3>Nieuw-Zeeland</h3>
<p><a href="https://7dagen.netlify.app/lifestyle/wat-doet-zeilmeisje-laura-dekker-tegenwoordig" target="_blank">7Days sprak met Laura Dekker</a> in 2015. Ze vertelde toen dat ze nog steeds op de Guppy woonde: 'Na mijn reis ben ik naar Nieuw-Zeeland gezeild en daar ben ik eigenlijk gebleven. Ik woon op Guppy in de haven van Whangarei', vertelde ze toen. 'Ik maak boten klaar voor gebruik en doe deliveries, ik zeil ze van A naar B. Ook geef ik af en toe presentaties over mijn reis.'</p>
<h3>Fiji</h3>
<p>Zo verdiende ze geld om van te kunnen leven, maar vooral om van te kunnen reizen. Vorig jaar leende ze Guppy aan een Amerikaanse stichting die kinderen met een maatschappelijk achterstand sterker wil maken door ze te leren zeilen. Begin dit jaar vertrok de boot vanuit Nieuw-Zeeland naar het eiland Fiji. Zelf kon Laura omdat ze ziek was niet mee, zo schrijft ze in haar <a href="http://www.lauradekker.nl/Basis.aspx?Tid=5019&amp;Lid=13&amp;Lit=VIEW" target="_blank">blog</a>.</p>
<h3>Total-loss</h3>
<p>Door allerlei problemen aan boord, en een bemanning die volgens Laura weinig zeilervaring had, strandde Guppy uiteindelijk op een rif: 'Ze is daar al bijna een week en ik ken geen enkele boot, zelfs geen stalen, zelfs niet Guppy, die een dergelijke aanvaring kan overleven. Tot nu blijkt uit de berichten die ik krijg over de schade dat ze total-loss is.'</p>
<h3>Herinnering</h3>
<p>Haar bericht eindigt met: 'Ik besef nog niet dat Guppy voor altijd verdwenen is, het is onwerkelijk en toch de realiteit en ik zal ermee moeten leven. De reis van Guppy eindigt hier, maar in mijn herinnering zal ze altijd verder zeilen.'</p>  
