---
id: ae9739f547a34671b1afe18bb5f46737
type: nieuws
layout: post
title: "Schandaaljaar McDonald's"
permalink: /nieuws/schandaaljaar-mcdonalds/
date: 2022-05-11T19:16:41.067Z
author: 7biA1WiYB
excerpt: "Was iedereen de bedorven vleeswaren net een beetje vergeten, vindt een Japanner weer een tand in z'n kipnugget. Het zat de McDonald's het afgelopen jaar niet mee...  "
seo:
  description: "Schandaaljaar McDonald's"
  title: "Schandaaljaar McDonald's"
---
Was iedereen de bedorven vleeswaren net een beetje vergeten, vindt een Japanner weer een tand in z'n kipnugget. Het zat de McDonald's het afgelopen jaar niet mee...  

    <p>McDonald's doet al jaren z'n best om z'n imago op te krikken. Het bedrijf experimenteert met quinoasalades en vegetarisch voedsel ('we zijn niet alleen maar ongezond!'), maakt <a href="https://www.youtube.com/watch?v=Ua5PaSqKD6k&amp;feature=youtu.be">filmpjes</a> in fabrieken ('onze burgers worden écht niet van rotzooi gemaakt') en stopt al jaren groente en fruit in Happy Meals. Toch kwam de keten het afgelopen jaar vaak slecht in het nieuws. <em>7Days</em> zet de McDonald's-schandalen voor je op een rijtje. </p>
<p><strong>Japan, januari 2015: McTooth</strong><br>'Wat kauw ik nou?' dacht een Japanner in augustus toen ze in Osaka haar portie frietjes zat te verorberen. Het keiharde witte object dat ze uit haar zakje haalde werd onderzocht en bleek, zo werd vandaag bekendgemaakt, een gefrituurde tand te zijn. En dat terwijl ze absoluut geen McTooth had besteld...</p>
<p><strong>Japan, januari 2015: plastic nuggets</strong><br>'Wat kauw ik nou?' dacht een Japanner deze week toen-ie in Tokio z'n portie nuggets zat te verorberen. En hij haalde prompt een vijf-millimeter-stuk plastic uit z'n gefrituurde hap. Oeps... Bij andere Japanse McDonald's-restaurants werd ook plastic gevonden, dus is de keten van plan alle miljoen kipnuggets terug te halen die in dezelfde Thaise fabriek wzijn gemaakt. Ook zijn ze van plan onderzoek te doen naar de snacks.</p>
<p><strong>Japan, december 2014: frietjestekort</strong><br>De Japanner in kwestie was waarschijnlijk nét vrolijk naar de McDonalds gegaan om te vieren dat hij weer een grote portie friet kon bestellen. Dat was vanaf half december 2014 onmogelijk. De leveranciers staakten, zodat de frieten in de haven bleven liggen. Dus kreeg je, hoe groot je menu ook was, een piepklein zakje friet. Arme Japanners. Kunnen ze nu eindelijk weer een grote portie friet bestellen, zijn de nuggets op.</p>
<p><strong>Rusland, augustus 2014: vieze McDonald's?</strong><br>Niet alleen Aziaten, maar ook veel Russen moesten het afgelopen zomer zonder McSnacks doen. De Russische autoriteiten sloten een aantal vestigingen omdat ze niet zouden voldoen aan de hygiëne-eisen. Maar het zou ook kunnen dat Poetin een <a href="http://www.nu.nl/nuzakelijk-overig/3857501/rusland-gaat-meer-mcdonalds-checken.html">excuus</a> zocht om zoveel mogelijk westerse producten te bannen.</p>
<p><strong>Azië, juli 2014: bedorven Nuggets</strong><br>Hoe dan ook: je hebt natuurlijk liever géén nuggets dan <a href="http://www.nu.nl/beurs/3845114/mcdonalds-voelt-pijn-vleesschandaal-in-azie.html">bedorven nuggets</a>. Juli vorig jaar werd een vleesfabriek pardoes gesloten, omdat medewerkers vlees dat over datum was gewoon opnieuw verpakten en doorverkochten. Aziatische Mac's durfden bijna niets meer te verkopen, want hun kip en rundvlees kwam grotendeels van de in opspraak geraakte fabriek vandaan. Het contract werd per direct ontbonden, maar het duurde even voor een nieuwe leverancier was gevonden. Aziaten zaten dus toen ook al een tijd zonder hun favoriete McSnacks. Uitwijken naar de Burger King kon ook al niet: daar was hetzelfde probleem. </p>
<p><strong>Nederland, maart 2014: plofkip?</strong><br>'Nee hoor, wij gebruiken nooit plofkip,' schreef de Nederlandse McDonald's vorig jaar op de website als klanten vroegen naar de herkomst van hun lievelingssnack. Een leugen, oordeelden Wakker Dier en de Reclame Code Commissie: voor ze in nuggets veranderen hebben McDonald's-kippen een rotleven. Nu zet McDonald's dat er <a href="https://meerweten.mcdonalds.nl/254/zit-er-plofkip-in-jullie-chicken-mcnuggets">netjes bij</a> als klanten ernaar vragen, hoewel 'de voorkeur wordt gegeven aan de aanduiding reguliere kippen.'</p>
<p>En nu? De keten ligt onder vuur. De winst daalde in het derde kwartaal zelfs met dertig procent. Maar er is ook positief nieuws. Wie zich zorgen maakt over de kwaliteit van het vlees krijgt tegenwoordig op de McDonald's-website op alle <a href="https://meerweten.mcdonalds.nl/">prangende vragen</a> een antwoord. En biologisch of niet: culinaire experts kunnen McDonald's-snacks <a href="https://7dagen.netlify.app/artikel/192058#.VKwJidKG9Bl">niet onderscheiden</a> van de veel duurdere engeltjes die ze normaal over hun tong laten pissen. <em>They're lovin' it! </em></p>  
