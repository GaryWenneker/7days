---
id: b547da3c788d453a89b05556e2a7ce62
type: nieuws
layout: post
title: "Jacht op namen van agenten op Telegram"
permalink: /nieuws/jacht-op-namen-van-agenten-op-telegram/
date: 2022-05-11T19:16:41.067Z
author: 7biA1WiYB
excerpt: "In criminele groepen op de chat-app Telegram worden beloningen van honderden euro's uitgeloofd om achter de namen en adressen van agenten te komen. De politie heeft een verdachte opgepakt voor het bedreigen van twee agenten.  "
seo:
  description: "Jacht op namen van agenten op Telegram"
  title: "Jacht op namen van agenten op Telegram"
---
In criminele groepen op de chat-app Telegram worden beloningen van honderden euro's uitgeloofd om achter de namen en adressen van agenten te komen. De politie heeft een verdachte opgepakt voor het bedreigen van twee agenten.  

    <p>De leden van de chatgroepen op Telegram zijn op zoek naar privégegevens van agenten om ze te kunnen stalken of bedreigen, dat blijkt uit een onderzoek van <em><a href="https://www.rtlnieuws.nl/nieuws/nederland/artikel/4958866/telegram-groepen-criminelen-identiteit-politie-agenten-nederland" target="_blank">RTL Nieuws</a></em>. Er is een 23-jarige man opgepakt, die foto's deelde van een agent in zo'n chatgroep. Hij zou 500 euro beloofd hebben aan degene die de echte naam en het woonadres van een bepaalde politieagent kon achterhalen. Volgens het Openbaar Ministerie wilde de man die gegevens om de agent iets aan te kunnen doen. Inmiddels is de man weer vrijgelaten, al blijft hij verdachte.</p>
<h3>Versleutelde berichten</h3>
<p>Telegram is populair bij criminelen omdat de app geen gebruikersgegevens deelt met bijvoorbeeld overheden. Berichten worden versleuteld en daarom voelen criminelen zich er veiliger dan bijvoorbeeld op WhatsApp. Telegram wordt daarom bijvoorbeeld gebruikt om in drugs of wapens te handelen. En dus ook om op zoek te gaan naar gegevens van agenten, zo blijkt nu.</p>
<h3>Erg bedreigend</h3>
<p>Het delen van foto's en het zoeken naar privégegevens van politieagenten is op zichzelf niet strafbaar. Maar dat wordt het wel als de agent bedreigd wordt. Een woordvoerder van de Nederlandse Politiebond liet weten aan <em>RTL Nieuws</em> dat het uitloven van beloningen erg bedreigend en intimiderend is. Op Telegram wordt niet alleen gezocht naar gegevens van politieagenten maar ook naar gegevens van onder andere parkeerwachters en NS-conducteurs.</p>  
