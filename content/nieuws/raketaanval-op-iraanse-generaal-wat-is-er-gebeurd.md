---
id: 46daa833180d46e3af1a4fb7f9352f3b
type: nieuws
layout: post
title: "Raketaanval op Iraanse generaal, wat is er gebeurd?"
permalink: /nieuws/raketaanval-op-iraanse-generaal-wat-is-er-gebeurd/
date: 2022-05-11T19:16:41.067Z
author: 7biA1WiYB
excerpt: "Bij een Amerikaanse raketaanval in Irak is een hooggeplaatste Iraanse generaal omgekomen. Wat is er gebeurd? Drie vragen en antwoorden.  "
seo:
  description: "Raketaanval op Iraanse generaal, wat is er gebeurd?"
  title: "Raketaanval op Iraanse generaal, wat is er gebeurd?"
---
Bij een Amerikaanse raketaanval in Irak is een hooggeplaatste Iraanse generaal omgekomen. Wat is er gebeurd? Drie vragen en antwoorden.  

    <h3>1.Wat is er gebeurd?</h3>
<p>De hooggeplaatste Iraanse militair Soleimani is gedood door een raketaanval van het Amerikaanse leger. Soleimani was een generaal van de Iraanse Revolutionaire Garde. Bij de luchthaven van Bagdad vuurde een drone raketten af op de vrachtterminal. Bij de aanval kwamen zeker acht mensen om het leven, waaronder de generaal. De raketaanval werd uitgevoerd op bevel van president Trump. </p>
<h3>2.Waarom werd deze aanval uitgevoerd?</h3>
<p>Het Pentagon, het Amerikaanse ministerie van Defensie, zag de generaal als een gevaar. Amerika hield hem verantwoordelijk voor meerdere aanvallen op Amerikaanse bases in Irak. Soleimani zou ook betrokken zijn geweest bij een aanval op de Amerikaanse ambassade afgelopen woensdag. Volgens het Pentagon en het Witte Huis bereidde Soleimani actief plannen voor om Amerikaanse diplomaten en mensen van het leger in Irak aan te vallen. Deze raketaanval is volgens de Amerikaanse regering een actie om zichzelf te verdedigen.</p>
<p>Er zijn al langer spanningen tussen Iran en de VS. Die beginnen wanneer Trump in 2018 uit een atoomakkoord met Iran stapt, volgens Trump kon Iran door die deal namelijk doorgaan met het ontwikkelen van kernwapens. In 2019 lopen de spanningen steeds hoger op, nadat de Revolutionaire Garde in Iran door Amerika wordt bestempeld als terroristische organisatie en de VS meer militairen naar het Midden-Oosten stuurt. Deze raketaanval zorgt waarschijnlijk voor nog hogere spanningen. </p>
<h3>3.Wat voor gevolgen heeft de aanval?</h3>
<p>Hoe deze situatie zich verder ontwikkelt is niet met zekerheid te zeggen, maar veel deskundigen denken dat de aanslag zorgt voor nog meer spanningen tussen Iran en de VS. Iraanse ministers hebben laten weten dat ze de aanval als gevaarlijk zien en dat er consequenties zullen zijn. Ook de Iraakse premier heeft gereageerd, hij noemde de aanslag een daad van agressie en zegt dat de VS zich met de aanval niet gehouden heeft aan de afspraken over de militaire aanwezigheid in Irak. Rusland is bang dat de spanningen in het Midden-Oosten zullen toenemen. </p>
<p>In Amerika wordt wisselend gereageerd op de aanval, de leider van de Democraten in het Amerikaanse Huis van Afgevaardigden Nancy Pelosi noemde de aanval 'een risico voor escalatie'. Republikeinen zijn juist blij met de dood van Soleimani, ze noemen het een moedig en juist besluit. Donald Trump reageerde op het nieuws door een foto van de Amerikaanse vlag te delen op Twitter. </p>
<p><div class="media media-element-container media-default"><div id="file-539384" class="file file-document file-text-oembed">

        <h2 class="element-invisible"><a href="/files/donald-j-trump-1578039841">Donald J. Trump 1578039841</a></h2>
    
  
  <div class="content">
    
<blockquote class="twitter-tweet" data-width="550"><p lang="und" dir="ltr"><a href="https://t.co/VXeKiVzpTf">pic.twitter.com/VXeKiVzpTf</a></p>&mdash; Donald J. Trump (@realDonaldTrump) <a href="https://twitter.com/realDonaldTrump/status/1212924762827046918?ref_src=twsrc%5Etfw">January 3, 2020</a></blockquote>
<script async="" src="https://platform.twitter.com/widgets.js" charset="utf-8"></script>
  </div>

  
</div>
</div>  
