---
id: b3cf60a580024f8fb1d495a243776992
type: nieuws
layout: post
title: "Rotterdamse school in de rouw"
permalink: /nieuws/rotterdamse-school-in-de-rouw/
date: 2022-05-11T19:16:41.067Z
author: 7biA1WiYB
excerpt: "Groot verdriet op het Rotterdamse Designcollege. Daar werd dinsdagmiddag de zestienjarige Humeyra doodgeschoten door haar ex-vriend. Die is kort daarna aangehouden. Drie vragen en antwoorden.  "
seo:
  description: "Rotterdamse school in de rouw"
  title: "Rotterdamse school in de rouw"
---
Groot verdriet op het Rotterdamse Designcollege. Daar werd dinsdagmiddag de zestienjarige Humeyra doodgeschoten door haar ex-vriend. Die is kort daarna aangehouden. Drie vragen en antwoorden.  

    <p><strong>1. Wat gebeurde er precies?</strong><br>Rond één uur in de middag kwam een in het zwart geklede man naar het Designcollege, een vmbo-school in Rotterdam-West. Hij ging doelgericht op Humeyra af, een meisje met Turkse roots. Hij volgde haar de fietsenstalling in en schoot meerdere keren. Daarna vluchtte hij weg in een zwarte auto, maar hij werd al snel aangehouden door de politie. Humeyra heeft de schietpartij niet overleefd. <br><div class="media media-element-container media-default"><div id="file-535669" class="file file-image file-image-jpeg">

        
  
  <div class="content">
    <img alt="Forensisch onderzoek in het Designcollege  Foto ANP" title="Forensisch onderzoek in het Designcollege  Foto ANP" height="4472" width="6708" class="media-element file-default" data-delta="1" src="https://7dagen.netlify.app/sites/default/files/ANP-67767050-kleiner.jpg">  </div>

  
</div>
</div><br><strong>2. Waarom schoot de dader?</strong><br>Medeleerlingen van Humeyra zeggen dat de schutter haar 31-jarige ex-vriend is. Ook hij heeft een Turkse achtergrond. De twee zouden elkaar via Facebook hebben leren kennen. Ze zouden een moeilijke relatie hebben gehad. Toen het uit was zou de ex Humeyra meerdere keren hebben bedreigd, zeggen vrienden.<br><br><strong>3. Hoe gaat het nu verder?</strong><br>De politie is bezig met het verhoren van de dader en ooggetuigen. Forensisch deskundigen hebben sporenonderzoek op de school gedaan. De leerlingen en docenten van het college zijn in shock, zegt bestuursvoorzitter Marc Otto tegen de <em>NOS</em>. 'Dit is het ergste wat er kan gebeuren. Vreselijk. Een meisje van zestien.' De leerlingen en docenten kwamen vandaag naar school om elkaar te troosten en te praten over wat er gebeurd is. Slachtofferhulp was ook aanwezig. En de burgemeester van Rotterdam, Aboutaleb, kwam vanmorgen ook naar de school om zijn medeleven te betuigen. Bij het hek van de school branden waxinelichtjes en veel mensen leggen bloemen neer voor Humeyra.  
