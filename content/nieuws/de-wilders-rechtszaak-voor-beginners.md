---
id: 36057ca5cefd4c5989b82c1fa06c735e
type: nieuws
layout: post
title: "De Wilders-rechtszaak voor beginners"
permalink: /nieuws/de-wilders-rechtszaak-voor-beginners/
date: 2022-05-11T19:16:41.067Z
author: 7biA1WiYB
excerpt: "Is Geert Wilders te ver gegaan met zijn uitspraken over 'minder, minder' Marokkanen? Veel mensen vinden van wel en deden aangifte tegen de PVV-politicus. 7 vragen en antwoorden over deze rechtszaak, die vandaag begint.  "
seo:
  description: "De Wilders-rechtszaak voor beginners"
  title: "De Wilders-rechtszaak voor beginners"
---
Is Geert Wilders te ver gegaan met zijn uitspraken over 'minder, minder' Marokkanen? Veel mensen vinden van wel en deden aangifte tegen de PVV-politicus. 7 vragen en antwoorden over deze rechtszaak, die vandaag begint.  

    <h3>1. Wat is er ook alweer gebeurd?</h3>
<p>Na de gemeenteraadsverkiezingen in 2014, waar de PVV in Den Haag goed scoorde, hield Wilders een toespraak. Hij vroeg de mensen of ze meer of minder Marokkanen in de stad en Nederland wilden. ‘Minder, minder!’, scandeerde het publiek. Wilders zei daarna: ‘Dan gaan we dat regelen.’</p>
<h3>2. En toen?</h3>
<p>Veel mensen vonden dat te ver gaan. Zo’n 6400 van hen stapten naar de politie en deden aangifte tegen Wilders.</p>
<h3>3. Maar Wilders heeft toch recht op vrije meningsuiting?</h3>
<p>Klopt, maar dat betekent niet dat je alles mag zeggen in Nederland. Het aanzetten tot haat en discriminatie is verboden. Daar beschuldigt het Openbaar Ministerie hem nu van. Ook wordt hem ‘opzettelijk beledigen’ verweten.</p>
<h3>4. Is hij daar ook echt schuldig aan?</h3>
<p>Dat moet de rechter bepalen. Dat wordt nog een ingewikkelde klus, want waar ligt precies de grens? Het gaat in de zaak niet alleen om de 'minder minder'-toespraak. Ook uitspraken die Wilders een paar dagen eerder deed over dat er, als het even kon, minder Marokkanen moesten zijn,  worden meegenomen.</p>
<p><div class="media media-element-container media-default"><div id="file-16715" class="file file-video file-video-youtube">

        <h2 class="element-invisible"><a href="/files/wilders-meer-minder-marokkanen">Wilders: Meer of minder Marokkanen?</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Wilders: Meer of minder Marokkanen?" src="https://www.youtube.com/embed/Gz5_L3NvQzw?wmode=opaque&controls=" name="Wilders: Meer of minder Marokkanen?" frameborder="0" allowfullscreen="">Video van Wilders: Meer of minder Marokkanen?</iframe>
</div>
  </div>

  
</div>
</div>
<p><em>In dit filmpje zie je wat Wilders zei tijdens zijn beruchte toespraak</em></p>
<h3>5. Wat voor straf kan hij krijgen?</h3>
<p>In theorie kan Wilders twee jaar gevangenisstraf krijgen, maar dat is erg onwaarschijnlijk. Als hij al schuldig wordt bevonden, is de kans groter dat hij een boete moet betalen. </p>
<h3>6. Hoe heeft Wilders gereageerd?</h3>
<p>De PVV-leider komt zelf niet naar de rechtbank, want hij vindt dat hij daar niet thuis hoort. Een discussie over de uitspraken moet volgens hem in de Tweede Kamer gevoerd worden, want hij is tenslotte politicus. Wel schreef hij eerder al op Twitter dat het ‘onzinaanklachten’ zijn. Wilders heeft ook gezegd dat hij niet van plan is om zijn woorden terug te nemen of voortaan voorzichtiger te zijn.</p>
<h3>7. Is het de eerste keer dat Wilders voor de rechter staat?</h3>
<p>Nee, in 2010/2011 liep er ook al een zaak wegens haat zaaien en discriminatie. Na veel opschudding, waarbij de rechters zelfs moesten worden vervangen, werd hij uiteindelijk vrijgesproken.</p>
<p><em>Wat is dat eigenlijk voor een club, die PVV? Laatst hebben we de belangrijkste PVV-gebeurtenissen van de afgelopen tien jaar <a href="https://7dagen.netlify.app/nieuws/10-jaar-pvv-gefeliciteerd-geert">voor je op een rij gezet</a>. Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
