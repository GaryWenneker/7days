---
id: c1b49cf1a4214fe7bdd5c3e3c7778108
type: nieuws
layout: post
title: "Hoe word je president van de Verenigde Staten?"
permalink: /nieuws/hoe-word-je-president-van-de-verenigde-staten/
date: 2022-05-11T19:16:41.067Z
author: 7biA1WiYB
excerpt: "In de VS beginnen vandaag de voorverkiezingen. Bij de Republikeinen is het al duidelijk: president Trump gaat voor een tweede termijn. Maar wie gaat het tegen hem opnemen? En hoe word je eigenlijk president van de VS? Vijf vragen én antwoorden.  "
seo:
  description: "Hoe word je president van de Verenigde Staten?"
  title: "Hoe word je president van de Verenigde Staten?"
---
In de VS beginnen vandaag de voorverkiezingen. Bij de Republikeinen is het al duidelijk: president Trump gaat voor een tweede termijn. Maar wie gaat het tegen hem opnemen? En hoe word je eigenlijk president van de VS? Vijf vragen én antwoorden.  

    <p>De Amerikanen gaan pas op 3 november naar de stembus, maar voor die tijd zijn er verkiezingen die uitwijzen welke kandidaten gaan strijden om het presidentschap. Dat zijn altijd een Democraat en een Republikein.</p>
<h3>1. Democraten, Republikeinen?</h3>
<p>In de VS zijn er twee grote politieke partijen: de Democratische en de Republikeinse partij. De Amerikaanse president was in de afgelopen 175 jaar altijd lid van één van deze partijen.</p>
<p>Donald Trump is een Republikein. Zijn tegenstanders hopen dat hij in november verslagen wordt door een Democraat. Barack Obama, die van 2009 tot 2017 president was, hoorde bij de Democraten. </p>
<h3>2. Wat zijn de verschillen?</h3>
<p>Als je het vergelijkt met Nederland zijn Republikeinen rechtse stemmers. Al klopt dat niet helemaal. Op bepaalde onderwerpen (abortus of het homohuwelijk bijvoorbeeld) zijn ze rechtser dan in Nederland. Republikeinen hechten in het algemeen aan tradities. Ze vinden dat de overheid zich niet te veel met mensen moet bemoeien. Alleen als iemand het echt niet redt, moet de overheid te hulp schieten. De belangen van ondernemers en bedrijven staan centraal. Daarom zijn ze tegen hogere belastingen voor rijke Amerikanen. Veel Republikeinen hechten aan het recht dat elke Amerikaan een wapen mag bezitten. Er zijn ook minder conservatieve Republikeinen die ideeën over bijvoorbeeld gelijkheid tussen mensen en rechten van minderheden, met de Democraten delen.</p>
<p>Democraten kun je vergelijken met linkse stemmers in Nederland, al zijn ze ook nu minder links dan hier. De Democratische partij is liberaal en over het algemeen gericht op de belangen en rechten van 'gewone' Amerikanen. Democraten zijn vaak voorstander van hogere belastingen voor de rijken, het homohuwelijk en abortus. De regering zou mensen die het nodig hebben moeten ondersteunen, bijvoorbeeld met een ziektenkostenverzekering. De<a href="https://7dagen.netlify.app/nieuws/amerikaanse-protesten-tegen-vuurwapens" target="_blank"> wapenwet</a> moet volgens Democraten strenger worden. Niet iedereen zou zomaar een wapen mogen kopen.</p>
<h3>3. Wie mag zich kandidaat stellen?</h3>
<p>Een presidentskandidaat moet geboren zijn in de VS. Hij of zij moet minstens 35 jaar oud zijn en minstens veertien jaar achter elkaar in Amerika wonen. </p>
<p>Kandidaten hebben ook heel veel geld nodig, want meedoen met de Amerikaanse presidentsverkiezingen is duur. In 2016 kostten de verkiezingen vijf miljard dollar (ruim vier miljard euro). Dat geld verzamelen presidentskandidaten met heel veel praten en campagne voeren. Ze vragen bedrijven en (rijke) mensen om hen te helpen met een bijdrage. </p>
<h3>4. Hoe werken die Amerikaanse verkiezingen?</h3>
<p>Het Amerikaanse kiesstelsel is 'getrapt'. Dat betekent dat elk van de vijftig staten kiesmannen kiest. In totaal zijn er 538 kiesmannen te verdelen. Simpelweg betekent dat: wie de meeste kiesmannen binnenhaalt, wordt president. <a href="https://7dagen.netlify.app/nieuws/de-amerikaanse-verkiezingen-voor-beginners" target="_blank">Hier </a>wordt uitgelegd hoe het systeem precies werkt. </p>
<p>Een president mag maximaal twee keer een termijn van vier jaar aanblijven. </p>
<h3>5. Wie nemen het straks tegen elkaar op?</h3>
<p>Dat is de grote vraag. Voor de Republikeinen is het in elk geval duidelijk wie de partij naar voren schuift: Donald Trump. De Democraten bepalen tijdens de <em>National Convention </em>in juli wie hun presidentskandidaat wordt. Dat is het moment om als partij eensgezind achter een kandidaat te gaan staan. <em>De Volkskrant</em> noemt <a href="https://www.volkskrant.nl/nieuws-achtergrond/welke-democraat-kan-trump-verslaan-dit-zijn-de-kanshebbers~b0044e81/" target="_blank">deze kanshebbers</a>.</p>
<p>De twee presidentskandidaten gaan in september en oktober het land door om campagne te voeren en om met elkaar te debatteren. </p>
<p>Op 3 november gaan de Amerikanen naar de stembus. De stemmen worden geteld per staat. Iedere staat wordt in het Congres vertegenwoordigd door een bepaald aantal kiesmannen, afhankelijk van het aantal inwoners.  Sinds 1992 is de zittende president altijd herkozen voor een tweede termijn.</p>  
