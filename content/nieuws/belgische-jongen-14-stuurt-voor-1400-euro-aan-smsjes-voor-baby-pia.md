---
id: 06915d9245004b438c109f41afb2ca5f
type: nieuws
layout: post
title: "Belgische jongen (14) stuurt voor 1400 euro aan smsjes voor baby Pia"
permalink: /nieuws/belgische-jongen-14-stuurt-voor-1400-euro-aan-smsjes-voor-baby-pia/
date: 2022-05-11T19:16:41.067Z
author: 7biA1WiYB
excerpt: "722 sms'jes: zoveel had een 14-jarige jongen uit België over voor een levensreddend medicijn voor de zieke baby Pia. Dat dat 1400 euro kostte, had 'ie niet door.  "
seo:
  description: "Belgische jongen (14) stuurt voor 1400 euro aan smsjes voor baby Pia"
  title: "Belgische jongen (14) stuurt voor 1400 euro aan smsjes voor baby Pia"
---
722 sms'jes: zoveel had een 14-jarige jongen uit België over voor een levensreddend medicijn voor de zieke baby Pia. Dat dat 1400 euro kostte, had 'ie niet door.  

    <p>Degene die het meest baalt, is de moeder van de jongen. Ze vindt het fijn dat de jongen goede bedoelingen had, maar het is wel háár telefoonrekening die door de sms'jes is opgelopen tot 1444 euro.</p>
<h3>Baby Pia</h3>
<p>Haar zoon was niet de enige die baby Pia wilde helpen. De ouders van de Belgische Pia startten een sms-actie. Pia heeft een levensbedreigende ziekte en het medicijn dat haar leven kan redden is heel erg duur. De ouders haalden uiteindelijk 1,9 miljoen euro op, wat genoeg is voor het medicijn en de reis die erbij hoort. Mensen doneerden met ieder sms'je 2 euro.</p>
<h3>Hoe meer, hoe beter</h3>
<p>Maar van die kosten was de jongen niet op de hoogte. Hij dacht: hoe meer sms'jes ik stuur, hoe beter. 'Hij wist niet dat elk sms'je hem geld kostte,' vertelt zijn moeder Corinne aan <em>AD.nl.</em> Hij had begrepen dat in de bevestigings-sms'jes die hij kreeg, stond dat het gratis was. En dat hij dus zonder kosten kon blijven sms'en. Maar dat klopte dus niet.</p>
<h3>Waarschuwing</h3>
<p>Corinne vindt het belangrijk om andere ouders te waarschuwen. 'Ik wil graag mensen in nood helpen, maar wel met een bedrag dat ik kan betalen. Alleen volwassenen zouden moeten kunnen sms'en, en kinderen niet.'</p>
<p> </p>  
