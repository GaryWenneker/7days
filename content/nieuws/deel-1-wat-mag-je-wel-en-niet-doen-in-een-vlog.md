---
id: 9f5a2c3864c84ab99526da7af0aa397d
type: nieuws
layout: post
title: "Deel 1: Wat mag je wel en niet doen in een vlog"
permalink: /nieuws/deel-1-wat-mag-je-wel-en-niet-doen-in-een-vlog/
date: 2022-05-11T19:16:41.067Z
author: 7biA1WiYB
excerpt: "Amerikaanse vlogger Logan Paul werd 'ontslagen' door YouTube omdat hij filmde in een zelfmoordbos. Hij is niet de eerste die de mist in ging. Wat mag nou wel en niet in een vlog?  "
seo:
  description: "Deel 1: Wat mag je wel en niet doen in een vlog"
  title: "Deel 1: Wat mag je wel en niet doen in een vlog"
---
Amerikaanse vlogger Logan Paul werd 'ontslagen' door YouTube omdat hij filmde in een zelfmoordbos. Hij is niet de eerste die de mist in ging. Wat mag nou wel en niet in een vlog?  

    <p><strong>1. Je laat beelden van hakenkruizen en de hitlergroet zien in een video. Ook betaal je twee mannen om een bord te tonen met 'Dood aan alle joden' erop. Mag dat?</strong></p>
<p>De grootste YouTube-ster ter wereld: PewDiePie, staat bekend om zijn heftige video's. Maar wat hij vorig jaar deed mocht niet. Hij betaalde twee Sri Lankaanse mannen om een bord te tonen met daarop: 'Dood aan alle joden'. Ook de Hiltergroet, hakenkruizen en het volkslied van nazi-Duitsland waren op zijn kanaal te zien. YouTube cancelde zijn online serie en ook Disney verbrak de banden met PewDiePie. Ook zorgden ze ervoor dat de YouTube-er minder inkomsten uit reclame kreeg. </p>
<p><strong>2. Je loopt door het bos en ziet een overleden man liggen. Je filmt de man en laat je eigen reactie aan je kijkers zien. Mag dat?</strong></p>
<p>YouTube-er Paul Logan besloot om een video te gaan maken in een zelfmoordbos. Hij bracht de overleden man geblurred in beeld en dacht dat dit voldoende was. Maar toch mocht dit niet. YouTube verbrak de banden met de vlogger en gaat zijn kanaal en video's verwijderen. </p>
<p><strong>3. Je wil een nieuw bed uitzoeken en filmt je bezoek aan een beddenwinkel. Later plaats je nog een video met een kortingscode van deze winkel. Mag dat?</strong></p>
<p>Dat ligt eraan. Mascha van het YouTube-kanaal Vloggloss filmde haar zoektocht naar een bed van het merk Swiss sense. Nergens liet ze echter zien dat haar video gesponsord werd door het beddenmerk. Mascha werd door de <a href="https://www.reclamecode.nl" target="_blank">Reclame Code Commissie </a>op haar vingers getikt en mag in de toekomst niet meer zulke reclame maken. Alleen als ze het voortaan duidelijk vermeldt.</p>
<p><strong>4. Je hangt wat voor de supermarkt en vindt het een goed idee om een man met boodschappen van zijn fiets te meppen. Hij heeft volgens jou namelijk wat verkeerd gedaan. Mag dat? </strong></p>
<p>Dit was te zien in een van de bekende Hoodvlogs uit Zaandam. En nee, het mag niet. Het is openlijke geweldpleging of (poging tot) mishandeling. Maar de politie kan er alleen wat aan doen als het slachtoffer aangifte doet. Dat gebeurde eerst niet en dus leek de dader (17) er ongestraft mee weg te komen. Maandag kwam er alsnog een aangifte en werd de jongen opgepakt. </p>  
