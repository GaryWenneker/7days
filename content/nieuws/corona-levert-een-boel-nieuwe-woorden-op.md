---
id: ae470ae1738f4401a832161376e8ef22
type: nieuws
layout: post
title: "Corona levert een boel nieuwe woorden op"
permalink: /nieuws/corona-levert-een-boel-nieuwe-woorden-op/
date: 2022-05-11T19:16:41.067Z
author: 7biA1WiYB
excerpt: "De coronapandemie levert behalve een hoop ellende ook een flinke stapel nieuwe woorden op. En die zal nog wel even blijven groeien ook. Bijna elke dag komen er nieuwe bij. En daar zitten echte beauty’s tussen, toch Ton den Boon van Van Dale?  "
seo:
  description: "Corona levert een boel nieuwe woorden op"
  title: "Corona levert een boel nieuwe woorden op"
---
De coronapandemie levert behalve een hoop ellende ook een flinke stapel nieuwe woorden op. En die zal nog wel even blijven groeien ook. Bijna elke dag komen er nieuwe bij. En daar zitten echte beauty’s tussen, toch Ton den Boon van Van Dale?  

    <p>‘Nou en of!’ Je kunt de directeur van de bekende woordenboeken helemaal door de telefoon heen horen glunderen. ‘Nog maar kortgeleden had bijna niemand van het woord corona gehoord. En nu komt het op vrijwel elke pagina van de kranten voor en er worden allemaal nieuwe samenstellingen mee gemaakt. Van <em>coronacrash</em> tot <em>coronapaniek</em>.'</p>
<h3>Taalcreativiteit</h3>
<p>Er onstaan ook totaal nieuwe woorden, vertelt Den Boom. 'De <em>coronials</em> bijvoorbeeld. Dat zijn de baby’s die misschien negen maanden na het begin van de intelligente <em>lockdown</em> in een grote golf geboren worden. En de <em>quaranteens</em>, jullie lezers die nu niet naar school kunnen. Ik vind het mooi dat zelfs als we onder grote druk staan in crisistijd onze taalcreativiteit daar niet onder lijdt.’</p>
<h3>Informanten</h3>
<p>Den Boom begon een paar weken geleden een <a href="https://www.taalbank.nl/2020/03/14/coronawoordenboek/" target="_blank">coronalijstje</a> bij te houden. ‘Ik zag toen in de zaterdagkranten allemaal nieuwe vondsten staan. Het is voor mij niet veel extra moeite want ik houd voor de woordenboeken toch ook altijd al alle taalontwikkelingen bij, ook op social media. Daarnaast krijg ik van mensen woorden toegestuurd en in België heb ik informanten die mij doorgeven wat er daar allemaal ontstaat. Nu zit ik al op meer dan vierhonderd woorden.’</p>
<h3>De mooiste</h3>
<p>In het lijstje zitten exemplaren die we over een tijd niet meer zullen gebruiken. 'Gelegenheidswoorden, zoals <em>anticoronaparty</em>’, zegt Den Boom. ‘Maar er zitten ook blijvertjes tussen zoals <em>anderhalvemetereconomie</em>. De gevolgen van het virus blijven we nog lang merken en daar moeten we onze manier van leven en werken op aanpassen. Wat ik zelf ook een interessante vind is <em>grassprietje</em>. Dat gebruikte Rutte, als een teken van hoop. En dat wordt dan weer overgenomen door economie-journalisten. Zo krijgt een bestaand woord een totaal nieuwe betekenis. Da’s toch leuk. Wat mijn favoriete coronawoord is? Ehm… ja: <em>raamvisite</em>. De kraamvisite van grootouders die vanachter het raam hun pasgeboren kleinkind bewonderen.’</p>
<h3>Een paar mooie vondsten:</h3>
<p>Al meer dan vierhonderd coronawoorden. Dat zijn er teveel om hier op te noemen. Daarom zochten we er een paar mooie voor je uit. Kende jij ze al?<br>- voetgroet<br>- hoestschaamte<br>- niesnis<br>- ellebooggroet<br>- afstandsetentje<br>- anderhalvemeterpolitie<br>- balkonzanger<br>- coronadate<br>- hamstershamen<br>- kuchscherm<br>- mondmasker<br>- raamzwaaien</p>  
