---
id: ab5cf7535a3049e6b7056d3597337c5d
type: nieuws
layout: post
title: "3D-Dumoulin uit de printer"
permalink: /nieuws/3d-dumoulin-uit-de-printer/
date: 2022-05-11T19:16:41.067Z
author: 7biA1WiYB
excerpt: "Zondag won hij al zijn allereerste etappe in de Tour de France. En vandaag maakt de Nederlandse wielrenner Tom Dumoulin misschien weer kans op de overwinning. Aan zijn voorbereiding kan het niet liggen. Om een supersnel pak te testen, rolde er een 3D-Dumoulin uit de printer!  "
seo:
  description: "3D-Dumoulin uit de printer"
  title: "3D-Dumoulin uit de printer"
---
Zondag won hij al zijn allereerste etappe in de Tour de France. En vandaag maakt de Nederlandse wielrenner Tom Dumoulin misschien weer kans op de overwinning. Aan zijn voorbereiding kan het niet liggen. Om een supersnel pak te testen, rolde er een 3D-Dumoulin uit de printer!  

    <p>Vandaag staat er in de Tour een tijdrit op het programma. Eentje van 37,5 kilometer. Dumoulin vertelde aan de <a href="http://www.nu.nl/tour-2016/4293128/dumoulin-spaart-zich-in-mont-ventoux-etappe-tijdrit.html" target="_blank">start </a>bij de etappe van gisteren dat hij zich zou sparen, om vandaag te kunnen knallen.</p>
<p>Als favoriet ziet hij zichzelf niet, maar hij is wel tot in de puntjes voorbereid, want bij een tijdrit gaat het om seconden. Duizendsten van seconden zelfs! Zo won Tom Dumoulin dit jaar de tijdrit in de Giro d'Italia (de proloog in Utrecht) met maar 22-duizendste van een seconde voorsprong op de nummer 2.</p>
<p><strong>Speciale kleren</strong><br>Luchtweerstand is het toverwoord bij een tijdrit. Die moet je zien te verslaan. Met de juiste houding en materialen. Het pak dat Tom Dumoulin vandaag draagt, is getest in een speciale windtunnel. Onderzoekers van de Technische Universiteit Delft konden zo onderzoeken met welke stof een nog sneller pak gemaakt kon worden.</p>
<p>Maar Dumoulin zelf had natuurlijk helemaal geen tijd om dagenlang stil te zitten in een tunnel. Gelukkig hoefde de wielrenner maar een half uurtje tijd vrij te maken zodat 150 camera's tegelijkertijd foto's van hem konden maken. Dat zag er zo uit:</p>
<p><div class="media media-element-container media-default"><div id="file-20443" class="file file-image file-image-jpeg">

        
  
  <div class="content">
    <img title="Foto Marco de Swart / Team Giant Alpecin" height="476" width="800" class="media-element file-default" src="https://original.sevendays.nl/sites/default/files/Foto%20Marco%20de%20Swart%20Team%20Giant%20Alpecin%20klein.jpg" alt="">  </div>

  
</div>
</div>
<p><strong>Tijd zat</strong><br>Op basis van al deze foto's kon toen met een 3D-printer een tweede Dumoulin gemaakt worden. Eentje die wél tijd zat had om alle pakken uit te proberen die de onderzoekers van de TU Delft voor hem in petto hadden!</p>
<p>Met het pak dat als allersnelste uit de test kwam, fietst Dumoulin vandaag de tijdrit. De techneuten uit Delft denken dat hij met dit pak in de wedstrijd wel tien seconden winst kan pakken.</p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
