---
id: 0f2baadf5b1b4427a2aeaea7d2105db3
type: nieuws
layout: post
title: "Honderden jongeren gratis op vakantie"
permalink: /nieuws/honderden-jongeren-gratis-op-vakantie/
date: 2022-05-11T19:16:41.067Z
author: 7biA1WiYB
excerpt: "Ruim vijfhonderd 18-jarige Nederlanders mogen hun backpack of koffer inpakken. Zij werden door de Europese Commissie uitgekozen voor het DiscoverEU-programma van de Europese Commissie en mogen deze zomer een maand gratis door de Europese-Unie reizen.  "
seo:
  description: "Honderden jongeren gratis op vakantie"
  title: "Honderden jongeren gratis op vakantie"
---
Ruim vijfhonderd 18-jarige Nederlanders mogen hun backpack of koffer inpakken. Zij werden door de Europese Commissie uitgekozen voor het DiscoverEU-programma van de Europese Commissie en mogen deze zomer een maand gratis door de Europese-Unie reizen.  

    <p>Het idee om het ene moment op een terras in Italië te zitten om een week later op de Eiffeltoren te staan sprak veel jongeren wel aan. Bijna tienduizend Nederlandse achttienjarigen meldden zich aan voor het speciale programma. Elke deelnemer mag maximaal vier landen bezoeken. Stopt een trein niet in de plaats waar je naartoe wilt? Dan mogen de jongeren soms ook de bus of de veerboot pakken. De kosten van eten, drinken en een slaapplek betalen ze zelf. </p>
<h3>Vragen beantwoorden</h3>
<p>Ook achttienjarigen uit andere Europese landen maakten kans op de gratis reis. Uit de hele Europese Unie kwamen meer dan 100.000 aanvragen binnen. Om geselecteerd te worden moesten de deelnemers wel eerst vragen over de EU beantwoorden en een reisschema opsturen.</p>
<h3>Proef</h3>
<p>Het idee achter de gratis treinkaartjes is dat jongeren onderweg de diversiteit en rijkdom van Europa ontdekken. Daardoor zouden ze zich meer 'Europeaan' gaan voelen. Als de proef succesvol is, wil de commissie elk jaar 200.000 achttienjarigen op reis sturen.</p>  
