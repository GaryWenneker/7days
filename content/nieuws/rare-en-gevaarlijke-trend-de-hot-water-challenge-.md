---
id: ad2cb606f1bc4abf8535516d50e724da
type: nieuws
layout: post
title: "Rare en gevaarlijke trend: de 'Hot Water Challenge' "
permalink: /nieuws/rare-en-gevaarlijke-trend-de-hot-water-challenge-/
date: 2022-05-11T19:16:41.067Z
author: 7biA1WiYB
excerpt: "Na de Ice Bucket Challenge is er nu een nieuwe trend die over het internet gaat: de Hot Water Challenge. De trend is niet alleen bizar, maar ook erg gevaarlijk. Wat houdt het precies in?  "
seo:
  description: "Rare en gevaarlijke trend: de 'Hot Water Challenge' "
  title: "Rare en gevaarlijke trend: de 'Hot Water Challenge' "
---
Na de Ice Bucket Challenge is er nu een nieuwe trend die over het internet gaat: de Hot Water Challenge. De trend is niet alleen bizar, maar ook erg gevaarlijk. Wat houdt het precies in?  

    <p>Bij de <em>Hot Water Challenge</em> giet je kokend water over jezelf heen. Je begrijpt het al: geen slimme keuze. Toch zijn er al meerdere mensen verbrand of overleden doordat ze zich mee lieten slepen in deze 'trend'. </p>
<p>Vorig jaar stierf er bijvoorbeeld een 8-jarig meisje nadat ze kokend water had gedronken. Haar neef had haar uitgedaagd nadat hij op YouTube een filmpje had gezien. </p>
<h3>Niet doen</h3>
<p>Waarom mensen toch meedoen aan dit soort trends, blijft een raadsel. Massapsycholoog Jaap van Ginneken zegt dat het aan het volgende kan liggen: </p>
<p><strong>1. Indruk maken op je vrienden</strong>. ‘Als we in de pubertijd komen gaan we ons oriënteren. Onze leeftijdsgenoten worden heel belangrijk en we gaan rivaliseren om aandacht te trekken. Je wilt laten zien hoe dapper je bent’, legt hij uit. 'Wil je echt stoer doen? Laat dan zien dat je niet wilt meedoen. Dan val je ook op en maak je indruk’.<br><strong>2. </strong><strong>Het is een hype</strong>. ‘Challenges zijn echte hypes. Hypes krijgen heel snel aandacht, worden even enorm groot en zijn dan weer uit beeld. Ze zijn heel fascinerend en buiten proportie. Het is erg spannend om daar aan mee te doen: je hebt het idee dat je tot het uiterste gaat. Of soms net er overheen.’<br><strong>3. </strong><strong>Onvolgroeid brein</strong>. Het brein van jongeren is nog niet volgroeid, waardoor risico’s inschatten moeilijk is. ‘De prefrontale cortex moet nog groeien. Dat is het stukje in de hersenen boven je neus. Daarmee heb je je zelfbeheersing onder controle. Daarom zijn volwassenen verstandiger dan jongeren.’<br><strong>4. </strong><strong>Groepsdieren</strong>. ‘Mensen zijn echte groepsdieren. We leven voor de groep om ons heen. Daarom ervaren we die druk. Dat hoeft geen echte groep te zijn, dat kan ook in je eigen hoofd zitten. Als je denkt dat het door meerdere mensen van je verwacht wordt, is het al genoeg. En helemaal op internet. Daar heb je gelijk het gevoel dat je een miljoenenpubliek hebt.’<br><strong>5. </strong><strong>Internet</strong>. ‘Internet speelt sowieso een grote rol. Jongeren worden aan veel meer blootgesteld dan vroeger. Als spannende informatie via internet naar je toekomt dan verwerk je dat op een heel andere manier dan andere informatie. Het lijkt veel minder bedreigend en risicovol.’</p>
<h3>Gevaarlijk</h3>
<p>De Hot Water Challenge is ontzettend gevaarlijk, dus doe ons maar vooral jezelf een lol... begin er niet aan.</p>  
