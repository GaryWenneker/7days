---
id: c42b5a90f5c24b99972cf8b332196076
type: nieuws
layout: post
title: "Vragen over terreur: waarom juist in Londen aanslagen?"
permalink: /nieuws/vragen-over-terreur-waarom-juist-in-londen-aanslagen/
date: 2022-05-11T19:16:41.067Z
author: 7biA1WiYB
excerpt: "En weer was het raak in Londen. Een aanslag. In de nacht van zondag op maandag reed een man met een busje in op een groep moslims die de moskee verlieten. Daarbij is zeker een dode gevallen en raakten tien mensen gewond. Waarom is Londen wéér het toneel van een aanslag? En wat is er tegen te doen? Terrorisme-onderzoeker Teun van Dongen geeft antwoorden.  "
seo:
  description: "Vragen over terreur: waarom juist in Londen aanslagen?"
  title: "Vragen over terreur: waarom juist in Londen aanslagen?"
---
En weer was het raak in Londen. Een aanslag. In de nacht van zondag op maandag reed een man met een busje in op een groep moslims die de moskee verlieten. Daarbij is zeker een dode gevallen en raakten tien mensen gewond. Waarom is Londen wéér het toneel van een aanslag? En wat is er tegen te doen? Terrorisme-onderzoeker Teun van Dongen geeft antwoorden.  

    <h3><strong>Waarom is juist Londen het toneel van al deze aanslagen?</strong></h3>
<p>'Vorig jaar waren Duitsland en Frankrijk volop in de spotlights vanwege aanslagen, nu is het Groot-Brittannië. Hoe dat komt is lastig te verklaren. Het is enerzijds gewoon toeval, denk ik: de daders woonden er nou eenmaal in de buurt. Dat was in zowel Londen als Manchester het geval. Dat de Britten een grote rol spelen in de strijd tegen terrorisme in Syrië en Irak speelt natuurlijk ook mee.'</p>
<p>'Toch is er wel wat meer aan de hand in Londen. In de jaren negentig zijn veel radicale moslims naar de stad getrokken, omdat ze er redelijk eenvoudig asiel konden krijgen. Londen werd ook wel 'Londonistan' genoemd. De restanten van terroristische netwerken kunnen nog aanwezig zijn.'</p>
<p><div class="media media-element-container media-default"><div id="file-417941" class="file file-image file-image-png">

        
  
  <div class="content">
    <img alt="Auto rijdt in op bezoekers moskee Londen" title="Beeld: AFP" height="689" width="1028" class="media-element file-default" data-delta="2" src="https://7dagen.netlify.app/sites/default/files/Schermafbeelding%202017-06-19%20om%2016.16.11.png">  </div>

  
</div>
</div><em>Bij Finsbury Park in Londen viel een dode en meerdere gewonden nadat bezoekers van de moskee door een busje werden aangereden</em>
<h3><strong>Zijn alle aanslagen het werk van terreurgroep IS?</strong></h3>
<p>'Zeker niet. IS bestaat uit verschillende lagen. De harde kern zit in Irak en Syrië. Maar verspreid over heel Europa heb je ook aanhangers. Soms weet IS niets van hun plannen, maar eist de groep een aanslag na afloop toch op. Dat sterkt IS en zo’n eenling sterft dan niet als eenzame gek, maar als “heldhaftige strijder”.'</p>
<p>'En dan heb je nog aanslagen die helemaal niets met IS te maken hebben. Zoals die bij de moskee in Londen. Dat was juist een aanval óp moslims. Een soort tegenreactie.'</p>
<h3><strong>Bij de aanslagen in Londen reden de daders op een menigte in. Is dat een nieuwe vorm van terreur?</strong></h3>
<p>'Nee, in Palestijnse gebieden gebeurt dat al veel langer. Het zou goed kunnen dat de aanslag in Nice vorig jaar andere terroristen op een idee heeft gebracht. Een soort <em>copycat-</em>gedrag, dat zie je wel vaker. Deze manier van terreur is vrij eenvoudig voor te bereiden, helaas.'</p>
<p><div class="media media-element-container media-default"><div id="file-417942" class="file file-image file-image-png">

        
  
  <div class="content">
    <img alt="London Bridge na de aanslag" title="Beeld: AFP" height="689" width="1091" class="media-element file-default" data-delta="2" src="https://7dagen.netlify.app/sites/default/files/Schermafbeelding%202017-06-19%20om%2016.15.16.png">  </div>

  
</div>
</div><em>Op de London Bridge worden de slachtoffers van de aanslag van 3 juni 2017 herdacht.</em>
<h3>Zijn er de laatste jaren meer terroristische aanslagen dan vroeger?</h3>
<p>‘Dat lijkt zo, maar het aantal slachtoffers van aanslagen lag veertig jaar geleden een stuk hoger. In de jaren zeventig waren terreurgroepen actief die veel meer slachtoffers maakten dan IS nu. Door de vele foto’s en filmpjes die je op het nieuws ziet, lijkt de wereld gewelddadiger dan ooit. De media-aandacht groeit. Maar de wereld was vroeger nog een stuk gruwelijker.’</p>
<p><div class="media media-element-container media-default"><div id="file-417944" class="file file-image file-image-png">

        
  
  <div class="content">
    <img alt="Beveiliging bij Brits parlement" title="Beeld: AFP" height="690" width="1035" class="media-element file-default" data-delta="2" src="https://7dagen.netlify.app/sites/default/files/Schermafbeelding%202017-06-19%20om%2016.15.26.png">  </div>

  
</div>
</div>
<h3><strong>Kan er in Nederland ook een aanslag komen?</strong></h3>
<p>'In theorie zou het kunnen. We leven hier in vrijheid. Binnen die vrijheid kunnen mensen ook vreselijke dingen doen. Iets als absolute veiligheid kun je nooit garanderen, maar de kans dat je slachtoffer wordt van een aanslag is heel erg klein. Nederland vecht ook mee tegen IS, maar hier in ons land lijken de IS-aanhangers minder agressief dan in andere landen.'</p>
<h3><strong>Is terrorisme ooit te stoppen?</strong></h3>
<p>‘Het komt met golven. Veel landen treffen nu maatregelen, maar een eenling kan altijd een aanslag plegen. Geheime diensten moeten ook dat soort eenlingen goed in de gaten houden. Maar de afgelopen maanden laat zien dat het soms gebeurt dat de politie te laat is.'</p>
<p>'Als IS in Syrië op een gegeven moment aan kracht verliest, zullen ook die eenmansacties waarschijnlijk minder worden. Dan verliest IS haar aantrekkingskracht. Op een gegeven moment houdt het op. Al kan er altijd een ander soort terrorisme voor in de plaats komen.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op 7Days!</em></p>  
