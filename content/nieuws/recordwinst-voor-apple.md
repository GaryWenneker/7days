---
id: aa3e40d8fa7043dab977553d3b426204
type: nieuws
layout: post
title: "Recordwinst voor Apple"
permalink: /nieuws/recordwinst-voor-apple/
date: 2022-05-11T19:16:41.067Z
author: 7biA1WiYB
excerpt: "Raken de iPhones en Macs niet eens uit de mode? Voorlopig nog niet, want geen enkel bedrijf maakte ooit meer winst dan Apple. Dat maakte het vandaag trots bekend. De laatste drie maanden van 2014 wist het bedrijf 18 miljard dollar winst te maken. Dat moet gevierd worden!  "
seo:
  description: "Recordwinst voor Apple"
  title: "Recordwinst voor Apple"
---
Raken de iPhones en Macs niet eens uit de mode? Voorlopig nog niet, want geen enkel bedrijf maakte ooit meer winst dan Apple. Dat maakte het vandaag trots bekend. De laatste drie maanden van 2014 wist het bedrijf 18 miljard dollar winst te maken. Dat moet gevierd worden!  

    <p><img class="rechts" src="http://admin.sevendays.nl/getimage.php?id=11323&amp;l=image&amp;w=200&amp;h=0&amp;t=scl"></p>
<p><strong>Populair</strong><br>Maar liefst 74,5 miljoen iPhones vlogen er eind vorig jaar over de toonbank. Dat zijn negen iPhones per seconde! De iPhone 6 en 6 plus zijn onverwacht populair, mede dankzij hun grote scherm. </p>
<p>Naast iPhones verkocht Apple 5,5 miljoen Macs, dat is meer dan een jaar eerder. Alleen de iPad zag haar verkoopcijfers teruglopen. Niet dat iemand bij Apple daarom treurt: de winst van het bedrijf is namelijk historisch hoog. Nog nooit heeft een bedrijf zoveel winst (18 miljard dollar per kwartaal) gemaakt!</p>
<p><strong>China, bedankt!</strong><br>Niet alleen de populariteit van de nieuwe iPhone zorgt voor reusachtige verkoopcijfers. Ook de opmars van Apple in China is een belangrijke factor. Vorig jaar steeg de verkoop van de Apple-toestellen in dat land met 70 procent. Experts denken dat binnenkort niet Amerika, maar China de belangrijkste markt is voor Apple.</p>
<p><strong>Een horloge om het te vieren</strong><br>Bij de presentatie van de kwartaalcijfers maakte de baas van Apple, Tim Cook, meteen het nieuwe paradepaardje bekend. De langverwachte Apple Watch, het slimme horloge van het bedrijf, komt namelijk in april in de Amerikaanse winkels. Het is nog niet bekend wanneer het horloge in Nederland te koop is.</p>  
