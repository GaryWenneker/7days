---
id: 46ecea928df04085acc6a478b1e4bc80
type: nieuws
layout: post
title: "Wie zijn de rijksten op aarde?"
permalink: /nieuws/wie-zijn-de-rijksten-op-aarde/
date: 2022-05-11T19:16:41.067Z
author: 7biA1WiYB
excerpt: "Zou jij al blij zijn met één miljoen op je rekening? Ha! Een lachertje voor deze miljardairs. Het Amerikaanse zakenblad Forbes onderzoekt elk jaar wie de rijksten op aarde zijn.  "
seo:
  description: "Wie zijn de rijksten op aarde?"
  title: "Wie zijn de rijksten op aarde?"
---
Zou jij al blij zijn met één miljoen op je rekening? Ha! Een lachertje voor deze miljardairs. Het Amerikaanse zakenblad Forbes onderzoekt elk jaar wie de rijksten op aarde zijn.  

    <p>Om op de beroemde lijst van Forbes te komen moet je wel minstens een miljard dollar hebben. Miljonairs zijn natuurlijk maar armoedzaaiers. Over de hele wereld zijn er volgens het blad 1826 miljardairs.</p>
<p><strong>De rijkste drie </strong><br>De laatste jaren is het een nek-aan-nekrace tussen computernerd Bill Gates en gladde zakenman Carlos Slim. Vorig jaar was Slim net iets rijker dan Gates, maar nu is hij de zakenman te slim af. Met 79,2 miljard dollar is Bill Gates de rijkste man op aarde, omgerekend ruim 70 miljard euro. Carlos Slim heeft 'slechts' twee miljard minder: 77,1 miljard dollar. Op de derde plek staat de Amerikaanse investeerder Warren Buffett. Vroeger was hij de rijkste man op aarde, maar hè: met 72,7 miljard dollar mag je niet klagen.</p>
<p><strong>De rijkste Nederlander</strong><br>Veel miljardairs wonen in Amerika, maar ook hier in Nederland bulken sommige mensen van het geld. Charlene de Carvalho-Heineken is de rijkste Nederlander. Zij verwierf haar fortuin met dat ene biermerk van haar vader. Met 11,6 miljard dollar (10,4 miljard euro) op de bank staat ze op plek nummer 107. Daarmee kan Charlene best wel op een rondje trakteren.</p>
<p><div class="media media-element-container media-default"><div id="file-1461" class="file file-image file-image-jpeg">

        
  
  <div class="content">
    <img alt="Evan Spiegel Bobby Murphy Snapchat Forbes" title="Evan Spiegel (links) en Bobby Murphy hebben flink gecasht met hun app Snapchat. Beeld: AFP" height="419" width="926" class="media-element file-default" src="https://7dagen.netlify.app/sites/default/files/Snapchat%20AFP.jpg">  </div>

  
</div>
</div>
<p><strong>De rijkste jonkies </strong><br>Wil je miljardair worden? Bedenk dan een steengoede app. Evan Spiegel lukte het. Met zijn 24 jaar is hij de jongste miljardair, en dat allemaal dankzij de app Snapschat. Zijn vermogen wordt geschat op 1,5 miljard euro. Ook mede-oprichter Bobby Murphy heeft 1,5 miljard euro, maar die is al twee jaar ouder.</p>
<p><strong>De rijkste basketballer </strong><br>Dat is Michael Jordan. Met 11,7 miljard dollar dribbelt hij als nieuwkomer de lijst in. Met zijn eigen basketbalploeg Charlotte Hornets wist hij veel winst te maken en ook zijn sponsordeal met Nike tikt lekker aan: 90 miljoen dollar per jaar. Doe mij zo een deal.</p>  
