---
id: adc93036032442d2a42486228bdb81c2
type: nieuws
layout: post
title: "10x typisch Nadal"
permalink: /nieuws/10x-typisch-nadal/
date: 2022-05-11T19:16:41.067Z
author: 7biA1WiYB
excerpt: "Als de Spaanse Rafael Nadal zijn halve finale wint, maakt hij zondag kans om voor de tiende keer het grote Franse tennistoernooi Roland Garros te winnen. Iets wat zijn collega's nog nooit eerder is gelukt. Sowieso doet Nadal op de baan wel meer dingen die je andere tennissers nooit ziet doen. Tien dingen die Nadal typisch Nadal maken!  "
seo:
  description: "10x typisch Nadal"
  title: "10x typisch Nadal"
---
Als de Spaanse Rafael Nadal zijn halve finale wint, maakt hij zondag kans om voor de tiende keer het grote Franse tennistoernooi Roland Garros te winnen. Iets wat zijn collega's nog nooit eerder is gelukt. Sowieso doet Nadal op de baan wel meer dingen die je andere tennissers nooit ziet doen. Tien dingen die Nadal typisch Nadal maken!  

    <h3>1. Koning van het gravel</h3>
<p>Gravel is de perfecte ondergrond voor rally's die lekker lang duren en ballen waar je in een bijna-split naartoe kunt glijden. Precies waar Nadal van houdt. En dat maakt hem de koning van het gravel én de koning van Roland Garros: het enige grandslam-toernooi op gravel. Tot aan de halve finale van dit jaar won hij maar liefst 77 partijen en verloor hij er maar twee!</p>
<h3>2. Links met de hand...</h3>
<p>Nadal is eigenlijk rechtshandig, maar ging op aanraden van zijn coach linkshandig spelen omdat dit lastiger is voor je tegenstander. Slimme zet!</p>
<h3>3....rechts met de voet</h3>
<p>Maar met zijn voeten geeft Nadal nog steeds de voorkeur aan rechts. Of hij nou de baan op- of afstapt, altijd eerst met rechts.</p>
<h3>4. Flessenstress</h3>
<p>Na al die lange rally's, moet je natuurlijk goed drinken. Maar dan wel volgens een bepaald patroon. Zo heeft Nadal altijd twee flesjes (eentje uit de koeling, eentje niet) die per se schuin achter elkaar moeten staan en altijd met het etiket naar de baan toe. Dat weet iedereen, ook de ballenjongens en-meisjes. En dus weet deze jongen precies wat hij moet doen als een van de flesjes omvalt...</p>
<p><iframe allowfullscreen="" frameborder="0" height="500" scrolling="no" src="https://www.youtube.com/embed/WnrAcd6ljiA?rel=0" width="900"></iframe></p>
<h3>5. Even deppen</h3>
<p>Wat de ballenjongens en-meisjes ook weten, is dat Nadal tussen de punten door altijd even zijn handdoek wil om zijn zweet mee weg te vegen. Want aan die zweetbandjes, die hij ook altijd omheeft, heeft hij echt niet genoeg.</p>
<h3>6. Niet op je strepen staan!</h3>
<h3>
<iframe allowfullscreen="" frameborder="0" height="500" scrolling="no" src="https://www.youtube.com/embed/KE2NjuSd7-Y?rel=0" width="900"></iframe></h3><p>Verliezen doet hij dus bijna nooit op Roland Garros, maar wat je Nadal echt nóóit zal zien doen is stappen op de witte lijnen van het veld. Altijd eroverheen, en zie punt drie, altijd eerst met rechts.
</p><h3>7. Zit alles goed?</h3>
<p>Bij toernooien als Roland Garros hebben tennissers twintig seconden tussen twee punten. Moet te doen zijn, zou je zeggen. Maar niet als je weet wat Nadal allemaal doet voordat hij een bal serveert. Eerst vraagt hij drie ballen en kiest daar de beste twee uit, dan trekt hij zijn broek goed, vervolgens plukt hij (al stuiterend) bij de schouders aan zijn shirt, veegt zijn haar achter zijn linkeroor, gaat na een flinke knijp in de neus door naar zijn rechterkant om daar ook het haar achter zijn oor te vegen. En het heeft niks te maken met het feit of het haar al achter zijn oren zit of niet.<br></p>
<iframe allowfullscreen="" class="giphy-embed" frameborder="0" height="500" scrolling="no" src="https://giphy.com/embed/l3q2TxmRrcW1PBcmk" width="900"></iframe>
<h3>8. Gaat u maar voor</h3>
<p>Nadal is een echte heer in het tennisverkeer. Zo laat hij altijd de tegenstander voor bij het rusten tussen de punten. Na u!</p>
<h3>9. Ik zit hier prima</h3>
<p>Is de mini-pauze op de bankjes (die van Nadal staat altijd precies evenwijdig aan de baan) voorbij, dan wacht Nadal net zo lang tot zijn tegenstander is opgestaan. Dan pas stapt hij zelf de baan op. Met zijn rechtervoet eerst natuurlijk.</p>
<h3>10. Hap!</h3>
<p>Op de foto hierboven kon je het al zien. Nadal zet graag zijn tanden in een trofee. Hij deed het negen keer eerder en wie weet mag hij zondag voor de tiende keer zijn tanden testen op de <i>Coupe des Mousquetaires!</i></p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op 7Days!</em></p>  
