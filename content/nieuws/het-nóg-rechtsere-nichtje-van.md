---
id: d20a9a0e69ea411b870a3f0d39db51fb
type: nieuws
layout: post
title: "Het nóg rechtsere nichtje van..."
permalink: /nieuws/het-nóg-rechtsere-nichtje-van/
date: 2022-05-11T19:16:41.067Z
author: 7biA1WiYB
excerpt: "Le choc. Zo noemden Franse media de enorme winst van het rechtse en met de PVV vergelijkbare Front National bij de regionale verkiezingen van zondag 6 december. Een grote zege voor FN-leider Marine Le Pen. Maar ook voor het sterk op haar lijkende nichtje, dat steeds meer uit de schaduw van haar tante treedt. Wie is deze Marion Maréchal-Le Pen (nét 26)?  "
seo:
  description: "Het nóg rechtsere nichtje van..."
  title: "Het nóg rechtsere nichtje van..."
---
Le choc. Zo noemden Franse media de enorme winst van het rechtse en met de PVV vergelijkbare Front National bij de regionale verkiezingen van zondag 6 december. Een grote zege voor FN-leider Marine Le Pen. Maar ook voor het sterk op haar lijkende nichtje, dat steeds meer uit de schaduw van haar tante treedt. Wie is deze Marion Maréchal-Le Pen (nét 26)?  

    <p>Kunnen mij die regioverkiezingen boeien, denk je misschien. Maar zij voorspellen vaak het stemgedrag van de Fransen bij een landelijke verkiezing. En na de eerste ronde (de tweede was 13 december) bleek dat de stemming onder de stemmers is veranderd na de aanslagen van 13/11 in Parijs. Dat het Front National daarna vele malen waarschuwde voor ‘de gevaren van open Europese grenzen’ levert de partij blijkbaar stemmen op.</p>
<p><strong>Vluchtelingen</strong><br>De aanhoudende stroom vluchtelingen die vooral in het noorden van Frankrijk (Calais) voor problemen zorgt, ook. De anti-immigratie-partij behaalde bijna 30% en stevent erop af de grootste te worden. Een klap in het gezicht van de socialisten, de partij van president Hollande.</p>
<p>‘Geweldig!’, juichte FN-leider Marine die zichzelf al ziet als toekomstige president. Het succes heeft zij mede te danken aan haar nichtje Marion, met wie zij een gouden duo vormt. Marine trekt veel stemmen in het noorden, Marion doet hetzelfde in het zuiden. Tijd om de spotlight eens op ‘het nichtje van’ te richten…<br><div class="media media-element-container media-default"><div id="file-14037" class="file file-image file-image-jpeg">

        
  
  <div class="content">
    <img title="Marine Le Pen (links) met Marion tijdens een campagnebijeenkomst op 10 december in ParijsFoto EPA" height="2858" width="4096" class="media-element file-default" src="https://7dagen.netlify.app/sites/default/files/ANP-35373143.jpg" alt="">  </div>

  
</div>
</div><br><strong>Felle debater</strong><br>Marion (lange sluike haren, bruine licht loensende ogen) werd geboren in 1989 in een politiek nest. Opa Jean-Marie, oprichter en frontman van het Front, was een man met extreemrechtse ideeën die meerdere keren is veroordeeld voor haatzaaien en antisemitisme. Als kind zat Marion onder zijn bureau te spelen in zijn kasteeltje buiten Parijs.
<p>Ze is geboren na een korte romance tussen Jean-Maries dochter Yann en een Franse journalist. De vader ging ervandoor waarna tante Marine meehielp met de opvoeding. Al snel bleek dat ook in Marion het politieke vuur brandde. In 2012 werd de rechtenstudent op haar 22e in de Vaucluse verkozen tot lid van het parlement, als jongste Franse volksvertegenwoordiger ooit.</p>
<p><strong>Felle debat-skills</strong><br>Haar carrière ging als een speer, mede dankzij haar felle debat-skills. Een maand geleden won zij met een snelle serie krachtige soundbites glansrijk van oude rot in ’t vak Juppé (72). Op het eerste gezicht lijkt Marion (strakke broek, stoere riem) een glimlachende moderne versie van Marine.</p>
<p>Maar vergis je niet, deze jongedame heeft ouderwetse ideeën. Marion is voor het sluiten van de grenzen en voor de doodstraf. En verder vooral heel erg tegen van alles. Anti-homo, Anti-euro. Anti-euthanasie. En anti-immigratie. ‘De Rivièra is een favela aan het worden’, is één van haar stokpaardjes. De ideeën van Marion gooien Frankrijk vijftig jaar terug in de tijd, zegt de Franse auteur Cécile Alduy die het Front National grondig bestudeerde.<br><div class="media media-element-container media-default"><div id="file-14036" class="file file-image file-image-jpeg">

        
  
  <div class="content">
    <img title="Marion op een campagneposter met opa Le Pen" height="480" width="640" class="media-element file-default" src="https://7dagen.netlify.app/sites/default/files/marion-marechal-le-pen-en-bebe-cadum-et-son-grand-pere-posent-pour-une-affiche-electorale-en-1992_5302665.jpg" alt="">  </div>

  
</div>
</div><br>Wist je dat…<br>… Marion toen ze kleuter was al werd ingezet voor het FN? Ze stond model voor een verkiezingsposter van het FN. Met een pruillipje zit ze op de arm van opa Le Pen.<br>… Marion ooit opbiechtte dat ze thuis graag naar Afrikaanse rap uit de banlieues luistert?<br>… je op <a href="https://7dagen.netlify.app/nieuws/giga-winst-voor-franse-pvv">hier</a> een profiel van tante Marine kunt lezen?  
