---
id: 2afebd415738462ba0d073377fa084e6
type: nieuws
layout: post
title: "Via Lelystad naar de zon?"
permalink: /nieuws/via-lelystad-naar-de-zon/
date: 2022-05-11T19:16:41.067Z
author: 7biA1WiYB
excerpt: "Ga je wel eens met het vliegtuig op vakantie? Grote kans dat je altijd vanaf Schiphol vertrok. Maar binnenkort kan dat wel eens Lelystad worden.  "
seo:
  description: "Via Lelystad naar de zon?"
  title: "Via Lelystad naar de zon?"
---
Ga je wel eens met het vliegtuig op vakantie? Grote kans dat je altijd vanaf Schiphol vertrok. Maar binnenkort kan dat wel eens Lelystad worden.  

    <p>Het was vorig jaar uitzonderlijk druk op de Nederlandse luchthavens. Meer dan zestig miljoen reizigers stapten in en uit op Schiphol, blijkt uit cijfers van het <a href="http://www.cbs.nl/nl-NL/menu/themas/verkeer-vervoer/publicaties/artikelen/archief/2015/recordaantal-passagiers-via-nederlandse-luchthavens.htm">CBS</a>. Dat is een record. Veruit de meeste vluchten, negentig procent, vertrekken vanaf Schiphol. Het Amsterdamse vliegveld wordt steeds populairder, zowel onder Nederlanders als buitenlanders. Maar pech voor Schiphol: de luchthaven kan niet veel groter worden. Er is simpelweg geen ruimte meer. En dus moet er een oplossing worden gezocht. Het antwoord: Lelystad!</p>
<p><iframe frameborder="0" height="400" src="https://www.google.com/maps/embed?pb=!1m14!1m8!1m3!1d155540.26896293872!2d5.566852688194866!3d52.47340124794747!3m2!1i1024!2i768!4f13.1!3m3!1m2!1s0x47c62f62bcc6ff05%3A0x37c72c294a104956!2sLelystad+Airport!5e0!3m2!1snl!2snl!4v1427795038566" width="800"></iframe></p>
<p><strong>Een steuntje voor Schiphol</strong><br>Welkom op <a href="http://www.lelystadairport.nl/">Lelystad Airport</a>. Oké, het stelt nu nog weinig voor. De luchthaven in Flevoland is voornamelijk een bedrijventerrein, waar vliegscholen en onderhoudsbedrijven actief zijn. Er vertrekt nu nog geen enkel commercieel vliegtuig, maar daar komt snel verandering in. Het ministerie van Infrastructuur en Milieu heeft besloten dat Lelystad mag uitgroeien tot een grote regionale luchthaven. Net als Rotterdam The Hague Airport en Eindhoven Airport, twee kleinere luchthavens die Schiphol vooral ondersteunen. Dat gaat Lelystad ook doen. Het is de bedoeling dat er in 2043 (ja, dat is nog eens denken op de lange termijn) jaarlijks 45.000 vluchten vertrekken en er 6,7 miljoen mensen via Lelystad reizen. Ter vergelijking: Schiphol had vorig jaar 55 miljoen reizigers.</p>
<p><strong>Wie wil er naar Lelystad?</strong><br>Het is de vraag of dat wel zo'n vlucht zal nemen. Schiphol is maar wat blij dat Lelystad mag groeien: dat scheelt hun weer vliegtuigen. Maar niet iedereen staat te springen om de nieuwe luchthaven. Naast mopperende boeren en bezorgde natuurorganisaties zijn dat voornamelijk luchtvaartmaatschappijen zelf. EasyJet, Ryanair of ArkeFly voelen zich thuis op Schiphol. Ze vinden een verhuizing naar Lelystad riskant, omdat passagiers misschien geen zin hebben om naar Lelystad te rijden. Bovendien is zo'n verhuizing een duur grapje. Lelystad Airport probeert nu de vliegtuigen naar hun banen te lokken. Transavia overweegt de mogelijkheid om naar Lelystad te verhuizen.</p>
<p>Nu de regering groen licht heeft gegeven voor de uitbreiding van Lelystad Airport, beginnen alle motoren te draaien. Vanaf 2018 moeten de eerste grote vluchten, naar bijvoorbeeld Spanje of Turkije, vertrekken. 'Fasten your seatbelts!' </p>  
