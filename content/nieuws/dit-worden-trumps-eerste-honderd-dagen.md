---
id: 9bd6abd1f97c43249bd472cc0ee8559f
type: nieuws
layout: post
title: "Dit worden Trumps eerste honderd dagen"
permalink: /nieuws/dit-worden-trumps-eerste-honderd-dagen/
date: 2022-05-11T19:16:41.067Z
author: 7biA1WiYB
excerpt: "'Make America Great Again.' Dat was Donald Trumps verkiezingsslogan. Maar over hoe dat moest gebeuren  was de toekomstige president van de Verenigde Staten niet heel duidelijk. Nu heeft hij in een filmpje zijn plan voor de eerste honderd dagen als president op tafel gelegd.  "
seo:
  description: "Dit worden Trumps eerste honderd dagen"
  title: "Dit worden Trumps eerste honderd dagen"
---
'Make America Great Again.' Dat was Donald Trumps verkiezingsslogan. Maar over hoe dat moest gebeuren  was de toekomstige president van de Verenigde Staten niet heel duidelijk. Nu heeft hij in een filmpje zijn plan voor de eerste honderd dagen als president op tafel gelegd.  

    <p>Trump is druk bezig met het samenstellen van zijn toekomstige regering. Ondanks berichten in Amerikaanse media, lopen de voorbereidingen voor zijn presidentsschap volgens Trump zelf soepel en effectief. Nu, twee weken na zijn verkiezingswinst, is hij dan ook gekomen met de plannen voor zijn eerste honderd dagen als president. </p>
<h3>De plannen</h3>
<ul><li>Trump wil meteen op de allereerste dag uit het Trans-Pacific Partnership (TPP) stappen. Dat is een groot handelsverdrag tussen de Verenigde Staten, Nieuw-Zeeland, Australië, Japan en een hoop andere landen aan de Grote Oceaan. Volgens Trump kost dat de VS alleen maar banen. Hij wil onderhandelen over nieuwe verdragen.</li>
<li>De beperkingen van de Amerikaanse energiemarkt moeten worden teruggedraaid. Het beperken van de productie van energie uit onder andere schaliegas en kolen moet stoppen. Dat zou veel banen op moeten leveren.</li>
<li>Voor elke nieuwe regeling vanuit de overheid, moeten er twee geschrapt worden. Althans, als het aan Trump ligt. Hij wil er in zijn eerste honderd dagen voor zorgen dat dit een gewoonte wordt.</li>
<li>Er moet een plan komen om de bescherming tegen cyberaanvallen te verbeteren.</li>
<li>Alle visumregelingen die Amerikanen banen kosten moeten onder de loep worden genomen.</li>
<li>Overheidsmedewerkers mogen vijf jaar lang na hun vertrek bij de overheid geen lobbyist meer worden. En ze mogen hun leven lang niet werken voor een buitenlandse regering.</li>
</ul><p><div class="media media-element-container media-default"><div id="file-29267" class="file file-video file-video-youtube">

        <h2 class="element-invisible"><a href="/files/message-president-elect-donald-j-trump">A Message from President-Elect Donald J. Trump</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="A Message from President-Elect Donald J. Trump" src="https://www.youtube.com/embed/7xX_KaStFT8?wmode=opaque&controls=" name="A Message from President-Elect Donald J. Trump" frameborder="0" allowfullscreen="">Video van A Message from President-Elect Donald J. Trump</iframe>
</div>
  </div>

  
</div>
</div>
<h3>Wat hij niet zegt...</h3>
<p>Opvallend is dat Trump een aantal grote campagnepunten <em>niet </em>noemt. Bijvoorbeeld het bouwen van de beruchte muur tussen de VS en Mexico. Iets dat op zijn site overigens met stip boven aan zijn <a href="https://www.donaldjtrump.com/policies/immigration" target="_blank">to do-lijst</a> staat. ‘Beginnen op dag één’, staat er nog bij.</p>
<p>Ook zegt Trump niets over de vervolging van Hillary Clinton om haar e-mailschandaal, waarmee hij zijn kiezers opruide. Zelfs het schrappen of afbouwen van Obamacare komt niet voorbij. Ook deportatie van illegale immigranten (iets wat ook op dag één zou moet gebeuren volgens zijn site), het verbeteren van Amerikaanse wegen en bruggen, investeren in onderwijs, uit klimaatakkoorden stappen of het weren van mensen uit moslimlanden wordt niet genoemd.</p>
<p>Dat betekent niet dat Trump niet verder wil met die plannen, maar ze staan in ieder geval niet in de planning voor zijn eerste honderd dagen als president.</p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
