---
id: 003ef21cac574680a41abc2d07116fc4
type: nieuws
layout: post
title: "Wat weten we over de bombrieven?"
permalink: /nieuws/wat-weten-we-over-de-bombrieven/
date: 2022-05-11T19:16:41.067Z
author: 7biA1WiYB
excerpt: "Bij verschillende bedrijven in Nederland werden vorige week bombrieven bezorgd. De politie verwacht dat - in ieder geval- nog twee bedrijven in Amsterdam bombrieven gaan ontvangen. Die kregen afgelopen weekend al een waarschuwingsbrief. Wat is er aan de hand? Drie vragen en antwoorden.  "
seo:
  description: "Wat weten we over de bombrieven?"
  title: "Wat weten we over de bombrieven?"
---
Bij verschillende bedrijven in Nederland werden vorige week bombrieven bezorgd. De politie verwacht dat - in ieder geval- nog twee bedrijven in Amsterdam bombrieven gaan ontvangen. Die kregen afgelopen weekend al een waarschuwingsbrief. Wat is er aan de hand? Drie vragen en antwoorden.  

    <h3>1. Wat is er gebeurd?</h3>
<p>Bedrijven in Amsterdam, Rotterdam, Utrecht en Maastricht kregen vorige week bombrieven bezorgd. Het gaat om bedrijven zoals hotels, tankstations en een makelaarskantoor. Tot op heden is nog geen enkel explosief afgegaan. Alle bedrijven die een bombrief hebben ontvangen, kregen in de dagen daarvoor een waarschuwingsbrief.</p>
<h3>2. Van wie komen de brieven af? En wat stond er in?</h3>
<p>Vermoedelijk zijn de brieven verstuurd door één dader of meerdere daders die met elkaar samenwerken. Op de enveloppen staat het Centraal Invorderings Bureau (CIB) als afzender. Maar het CIB heeft helemaal niks te maken met de bombrieven. Een paar bedrijven zagen niet dat om valse brieven ging en stuurden ze terug naar het hoofdkantoor van CIB. Eén van deze brieven bereikte het incassobureau ook echt. Een andere brief werd onderschept bij een postsorteercentrum.</p>
<p>De politie wil (nog) niet zeggen wat er in eerdere de waarschuwingsbrieven stond. Wel maakte de politie een brief openbaar die werd verstuurd. Je ziet hem hieronder.<div class="media media-element-container media-default"><div id="file-539408" class="file file-image file-image-jpeg">

        
  
  <div class="content">
    <img alt="bombrieven" title="Foto: ANP" height="586" width="667" class="media-element file-default" data-delta="1" src="https://7dagen.netlify.app/sites/default/files/ANP-403886540.jpg">  </div>

  
</div>
</div>
<h3>3. Wat wordt er met de brieven gedaan?</h3>
<p>De waarschuwingsbrieven zijn meegenomen door de recherche voor verdere analyse. Het Nederlands Forensisch Instituut (NFI) gaat onderzoeken of er sporen te vinden zijn op de waarschuwingsbrieven. De andere dreig- en bombrieven die zijn verstuurd zijn ook in handen van het NFI.</p>
<h3>4. Worden er maatregelen getroffen voor postbezorgers?</h3>
<p>PostNL heeft laten weten dat er voorzorgsmaatregelen zijn getroffen waarmee ze hun medewerkers beschermen. Wat die maatregelen precies inhouden is niet bekend.</p>  
