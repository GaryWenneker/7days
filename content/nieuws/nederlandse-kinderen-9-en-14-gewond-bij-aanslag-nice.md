---
id: 4b79124a5be44fd78cd48de891b54162
type: nieuws
layout: post
title: "Nederlandse kinderen (9 en 14) gewond bij aanslag Nice"
permalink: /nieuws/nederlandse-kinderen-9-en-14-gewond-bij-aanslag-nice/
date: 2022-05-11T19:16:41.067Z
author: 7biA1WiYB
excerpt: "En wéér is het gruwelijk mis in Frankrijk. In Nice reed een vrachtwagen donderdagavond op een mensenmenigte in. De teller staat voorlopig op 84 doden. Tientallen mensen zijn gewond, onder wie twee kinderen uit Nederland van 9 en 14 jaar. Het is de zoveelste trieste aanslag, en dat op een Franse feestdag. Hieronder de feiten die we tot nu toe weten op een rij. - Door Marieke de Jong en Kim Einder  "
seo:
  description: "Nederlandse kinderen (9 en 14) gewond bij aanslag Nice"
  title: "Nederlandse kinderen (9 en 14) gewond bij aanslag Nice"
---
En wéér is het gruwelijk mis in Frankrijk. In Nice reed een vrachtwagen donderdagavond op een mensenmenigte in. De teller staat voorlopig op 84 doden. Tientallen mensen zijn gewond, onder wie twee kinderen uit Nederland van 9 en 14 jaar. Het is de zoveelste trieste aanslag, en dat op een Franse feestdag. Hieronder de feiten die we tot nu toe weten op een rij. - Door Marieke de Jong en Kim Einder  

    <p><strong>De aanslag</strong><br>Rond 22.30 uur reed een vrachtwagen vol neppe handgranaten en vuurwapens met hoge snelheid in op een grote groep mensen. Die stond op de beroemde boulevard van Nice, de Promenade d'Anglais, naar een vuurwerkshow te kijken ter ere van <em>Quatorze Juillet</em>, de Franse nationale feestdag. Zo reed de truck een paar kilometer door.</p>
<p><strong>De slachtoffers</strong><br>De bestuurder sleurde zo zo'n tachtig mensen letterlijk de dood in. Vrijdagmorgen vroeg stond de teller al op 84 doden, maar dat aantal kan nog oplopen als zwaargewonden alsnog overlijden. Onder de doden zijn ook twee kinderen.</p>
<p>Ook zijn er tientallen gewonden. De Franse president Hollande zegt dat zeker vijftig mensen zo zwaargewond zijn en dat het maar de vraag is of ze blijven leven. Ook twee Nederlandse kinderen raakten gewond bij de aanslag. Het gaat om een meisje van 14 en een jongen van 9. Het is niet bekend hoe erg ze eraan toe zijn, laat het ministerie van Buitenlandse Zaken weten. In totaal liggen minstens vijftig kinderen in het ziekenhuis.</p>
<p>Nice is een populaire vakantiebestemming, ook onder Nederlanders. De aanslag kostte het leven aan twee Amerikanen, een Zwitser, een Rus, een Oekraïner en een Armeniër. Tot nu toe zijn er nog geen berichten dat er ook Nederlanders zijn gedood.</p>
<p><div class="media media-element-container media-default"><div id="file-20495" class="file file-image file-image-jpeg">

        
  
  <div class="content">
    <img alt="nice" title="Foto: AFP" height="579" width="850" class="media-element file-default" data-delta="1" src="https://7dagen.netlify.app/sites/default/files/nice%204.jpg">  </div>

  
</div>
</div>
<p><strong>De dader</strong><br>De vrachtwagenchauffeur is doodgeschoten door de politie. De dader is een 31-jarige Frans-Tunesische man die in Tunesië is geboren, maar in Nice woonde. Hij had papieren in de auto liggen waar dat op stond en de politie heeft zijn huis doorzocht. Het is onbekend waarom de man de aanslag heeft gepleegd.</p>
<p>De verdachte is een bekende zijn van de politie maar een 'kleine crimineel', niet iemand die bekendstond als terrorist. Hij zou eerder wel geweld hebben gepleegd en iets hebben gestolen. Misschien is er een tweede dader, die na de actie op de vlucht is geslagen. Ook dat is nog niet duidelijk.</p>
<p><div class="media media-element-container media-default"><div id="file-20494" class="file file-image file-image-png">

        
  
  <div class="content">
    <img alt="nice aanslag" title="AFP" height="500" width="850" style="font-size: 13.008px; line-height: 20.0063px;" class="media-element file-default" data-delta="1" src="https://7dagen.netlify.app/sites/default/files/nice%20AFP.png">  </div>

  
</div>
</div><br><strong>Het terrorisme</strong><br>Maar terrorisme, dat is dit zeker. Een vrachtwagen kan absoluut nooit 'toevallig' met handgranaten en wapens achterin 's avonds laat 'per ongeluk' op een mensenmassa inrijden en blíjven rijden.
<p>Is dit een daad van terreurgroep IS? Dat zou best kunnen, maar ook dáár is nog niks over duidelijk. De daad is in elk geval nog niet opgeëist (bekend). Iets wat terroristen vaak wel doen om te pronken met hun actie en andere mensen bang te maken.</p>
<p><strong>Het gevolg</strong><br>Frankrijk is opnieuw in shock en rouw. Het is de derde grote aanslag in anderhalf jaar. Januari 2015 werd al een groep redacteuren van het satirische blad Charlie Hebdo <a href="https://7dagen.netlify.app/nieuws/charlie-hebdo-hoe-zat-dat-ook-alweer">vermoord</a>. En afgelopen november werden 130 mensen <a href="https://7dagen.netlify.app/nieuws/de-aanslagen-parijs-van-minuut-tot-minuut">gedood</a> in cafés, restaurants, een concertzaal en een voetbalstadion. En nu dit dus. 'Wanneer houdt deze hel een keer op?', vragen veel Fransen zich af op Twitter.</p>
<p>De Franse premier Hollande neemt weer veiligheidsmaatregelen: de noodtoestand in Frankrijk wordt met drie maanden verlengd. Dat betekent onder andere dat de politie verdachte mensen sneller mag arresteren. Een paar uur vóór de aanslag in Nice had de premier juist nog bekendgemaakt dat de noodtoestand, die sinds de aanslagen van november gold, eind juli zou worden opgeheven. 'Het heeft geen zin om die oneindig te verlengen', zei hij toen nog. Maar ja: de noodtoestand heeft déze aanslag in elk geval niet kunnen voorkomen.</p>
<p>De aanslag heeft voor Nederland nog geen gevolgen. De overheid houdt mensen die misschien een aanslag willen plegen nog steeds goed in de gaten. Maar er worden geen extra maatregelen genomen, omdat de kans op een aanslag in ons land niet is toegenomen.</p>
<p><em>Kan dit ook in Nederland gebeuren? Het antwoord daarop lees je <a href="https://7dagen.netlify.app/nieuws/laat-je-niet-bang-maken-door-aanslagen">hier</a>. Schrik je van zulk naar nieuws als dit? Blijf er niet te lang mee rondlopen. Hier <a href="https://7dagen.netlify.app/nieuws/7-tips-om-heftig-nieuws-beter-te-verteren">zeven tips om heftig nieuws beter te verteren</a>. </em></p>  
