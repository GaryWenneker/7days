---
id: 1d87f7ffcead49ac91d3a33844244826
type: nieuws
layout: post
title: "3 vragen over orkaan Idai in zuidelijk Afrika"
permalink: /nieuws/3-vragen-over-orkaan-idai-in-zuidelijk-afrika/
date: 2022-05-11T19:16:41.067Z
author: 7biA1WiYB
excerpt: "Langzaam wordt duidelijk hoe groot de schade is die orkaan Idai in de zuidelijke Afrikaanse landen Mozambique, Malawi en Zimbabwe vorige week heeft aangericht. Drie vragen (en antwoorden) daarover.  "
seo:
  description: "3 vragen over orkaan Idai in zuidelijk Afrika"
  title: "3 vragen over orkaan Idai in zuidelijk Afrika"
---
Langzaam wordt duidelijk hoe groot de schade is die orkaan Idai in de zuidelijke Afrikaanse landen Mozambique, Malawi en Zimbabwe vorige week heeft aangericht. Drie vragen (en antwoorden) daarover.  

    <h3>1. Wat is er gebeurd?</h3>
<p>Vorige week trok orkaan Idai over Mozambique, Malawi en Zimbabwe, drie landen in het zuidoosten van Afrika. </p>
<p>Idai kwam donderdag aan land bij Mozambique en trok met een snelheid van 177 kilometer per uur verder. Huizen, auto's, en zelfs vliegtuigen werden opgetild en verwoest. De storm veroorzaakte ook heel veel regen, waardoor grote gebieden overstroomden. Omdat de grond door de droogte van de afgelopen jaren uitgedroogd is, zakt het water niet snel genoeg in de aarde.</p>
<p>'Het water staat zo hoog dat je de boomtoppen niet kunt zien', zei journalist Bram Vermeulen tegen de <a href="https://nos.nl/artikel/2276869-mozambique-getroffen-door-mogelijk-grootste-natuurramp-op-zuidelijk-halfrond.html" target="_blank"><em>NOS</em></a>. </p>
<h3>2. Is het gebied bereikbaar voor hulp?</h3>
<p>De overstroomde en verwoeste gebieden zijn voor hulpverleners moeilijk bereikbaar. Daarom weet niemand precies hoeveel slachtoffers er zijn. Tot nu toe zijn er zeker 350 mensen gevonden die door de storm zijn overleden. Waarschijnlijk zijn er veel meer dodelijke slachtoffers. </p>
<p>Mensen schuilen op hoge gebouwen die nog net boven het water uitsteken. Ze wachten daar op eten en hulp. Omdat de wegen onbegaanbaar zijn en de stroom overal is uitgevallen, zijn veel plaatsen afgesloten van de buitenwereld. Ook is er te weinig schoon drinkwater. Dat is gevaarlijk, want via vervuild water kunnen besmettelijke ziektes als diarree en cholera zich makkelijk verspreiden.</p>
<h3>3. Wat gaat er nu gebeuren?</h3>
<p>Hulporganisaties kregen pas laat in de gaten hoe groot de schade is die de orkaan heeft aangericht. Toen dat duidelijk werd, noemden de Verenigde Naties het 'de grootste natuurramp ooit op het zuidelijk halfrond.' Helikopters en vliegtuigen van de regering van Mozambique en internationale organisaties brengen nu eten, medicijnen en spullen naar mensen in de getroffen gebieden.</p>
<p><a href="https://actie.savethechildren.nl/donatie_cycloon_mozambique" target="_blank">Save the Children</a> is bezorgd over de situatie van ruim 260.000 kinderen. Velen hebben waarschijnlijk hun ouders verloren. De organisatie probeert ouders en kinderen die elkaar zoeken nu bij elkaar te brengen.</p>
<p>Sigrid Kaag, minister voor Buitenlandse handel en Ontwikkelingssamenwerking, zei dat Nederland 3,5 miljoen euro voor noodhulp geeft. <div class="media media-element-container media-default"><div id="file-536632" class="file file-document file-text-oembed">

        <h2 class="element-invisible"><a href="/files/sigrid-kaag-1553166402">Sigrid Kaag 1553166402</a></h2>
    
  
  <div class="content">
    
<blockquote class="twitter-tweet" data-width="550"><p lang="nl" dir="ltr">Verschrikkelijk natuurgeweld door cycloon Idai in zuidelijk Afrika. Veel behoefte aan voedsel, water, onderdak, gezondheidszorg en wederopbouw. Daarom stelt Nederland 3,5 miljoen euro beschikbaar voor deze noodhulp aan getroffenen in <a href="https://twitter.com/hashtag/Mozambique?src=hash&amp;ref_src=twsrc%5Etfw">#Mozambique</a> en <a href="https://twitter.com/hashtag/Malawi?src=hash&amp;ref_src=twsrc%5Etfw">#Malawi</a> <a href="https://t.co/S4kQwgDdUQ">https://t.co/S4kQwgDdUQ</a></p>&mdash; Sigrid Kaag (@SigridKaag) <a href="https://twitter.com/SigridKaag/status/1108431362757922818?ref_src=twsrc%5Etfw">March 20, 2019</a></blockquote>
<script async="" src="https://platform.twitter.com/widgets.js" charset="utf-8"></script>
  </div>

  
</div>
</div>  
