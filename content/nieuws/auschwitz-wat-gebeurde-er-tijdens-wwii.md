---
id: 166cc1edb72d4da3bca01c1e7fc2c146
type: nieuws
layout: post
title: "Auschwitz: wat gebeurde er tijdens WWII?"
permalink: /nieuws/auschwitz-wat-gebeurde-er-tijdens-wwii/
date: 2022-05-11T19:16:41.067Z
author: 7biA1WiYB
excerpt: "Concentratiekamp Auschwitz werd tijdens de Tweede Wereldoorlog door nazi-Duitsland opgezet rondom de Poolse stad Oświęcim. Vandaag herdenken we dat het precies 75 jaar geleden is dat het kamp werd bevrijd door het Rode Leger.  "
seo:
  description: "Auschwitz: wat gebeurde er tijdens WWII?"
  title: "Auschwitz: wat gebeurde er tijdens WWII?"
---
Concentratiekamp Auschwitz werd tijdens de Tweede Wereldoorlog door nazi-Duitsland opgezet rondom de Poolse stad Oświęcim. Vandaag herdenken we dat het precies 75 jaar geleden is dat het kamp werd bevrijd door het Rode Leger.  

    <p>In de Tweede Wereldoorlog wilde Hitler een groot rijk stichten, dat hij het Derde Rijk noemde. Hij wilde Europese landen zoals Nederland, België, Frankrijk, Oostenrijk, Polen en Hongarije aan 'zijn Duitsland' toevoegen en zo een groot Duits Rijk bouwen.</p>
<h3>Westerbork</h3>
<p>Omdat Hitler een hekel had aan Joodse mensen wilde hij hen allemaal doden en liet daarvoor concentratiekampen bouwen. Dit is een plek waar mensen worden vastgehouden. De bekendste voorbeelden zoals het Nederlandse Westerbork of het Poolse Auschwitz komen uit de Tweede Wereldoorlog, maar dit soort kampen werden voor WWII ook al gebouwd en gebruikt.</p>
<h3>Onderduiken</h3>
<p>Tijdens de oorlog werden Joodse mensen naar de kampen gebracht waar ze hard moesten werken, nauwelijks eten kregen en uiteindelijk werden gedood. Joodse mensen doken onder zodat zij niet naar de kampen hoefden. Dat onderduiken deden ze bij niet-Joodse mensen thuis, hun kantoren of in kerken. De bekendste verstopplek ken je misschien wel, het Achterhuis in Amsterdam waar <a href="https://7dagen.netlify.app/nieuws/anne-frank-toch-niet-verraden" target="_blank">Anne Frank</a> met haar familie onderdook. Zij werden in augustus 1944 gearresteerd door de Duitsers en naar Westerbork gebracht. Later werden ze naar Auschwitz vervoerd. Anne Frank overlijdt uiteindelijk in concentratiekamp Bergen-Belsen. </p>
<p>Er bestonden verschillende soorten concentratiekampen. Werkkampen, doorvoerkampen, vernietigingskampen, interneringkampen en reserveringskampen. In werkkampen werden gevangenen ingezet om arbeid te verrichten. Soms was dit in een fabriek, andere keren werden ze ingezet om het kamp verder uit te breiden. Vernietigingskampen werden gebruikt om heel veel mensen tegelijk te doden. Dat gebeurde meestal in gaskamers.</p>
<p><em>De tekst gaat verder onder de foto.</em></p>
<p><div class="media media-element-container media-default"><div id="file-539597" class="file file-image file-image-jpeg">

        
  
  <div class="content">
    <img alt="Foto: ANP" title="Foto: ANP" height="3030" width="4250" class="media-element file-default" data-delta="1" src="https://7dagen.netlify.app/sites/default/files/ANP-405295020.jpg">  </div>

  
</div>
</div><em>Concentratiekamp Auschwitz</em>
<h3>Het grootste kamp</h3>
<p>Auschwitz was het grootste concentratiekamp van alle Duitse kampen en bestond uit meerdere kampen. Het basiskamp was Auschwitz I. Daarnaast bestonden vernietigingskamp Auschwitz II-Birkenau, werkkamp Auschwitz III-Monowitz en nog tientallen subkampen. Naar Auschwitz werden ongeveer 1,3 miljoen mensen verbannen. Hiervan kwamen ongeveer 1,1 miljoen mensen om het leven. In de oorlog werden niet alleen veel Joden opgepakt, maar ook Polen, zigeuners, Russische gevangen en andere slachtoffers kwamen hier om. </p>
<p>Ongeveer zevenhonderd gevangenen probeerden te ontsnappen uit Auschwitz. Zo'n driehonderd van hen slaagden hierin, waarvoor andere gevangenen werden bestraft. Op mislukte ontsnappingspogingen stond vaak uithongering als straf. </p>
<p>In Auschwitz II kwam het op 7 oktober 1944 tot een georganiseerde opstand. Die zou worden begonnen door het Sonderkommando (sterk uitziende mannelijke gevangenen die kampleiders moesten helpen, red.). Het was de bedoeling om met explosieven gaskamers en crematoria op te blazen. Het lukte om crematorium IV dusdanig te vernietigen dat die niet meer kon worden gebruikt.</p>
<h3>Herdenking</h3>
<p>Het is vandaag precies 75 jaar geleden dat Auschwitz werd bevrijd. Bij de herdenking in Polen zijn vandaag koning Willem-Alexander, koningin Máxima en premier Rutte aanwezig. In Nederland vond gisteren de jaarlijkse Nationale Holocaust Herdenking plaats. Bij het monument <em>Nooit Meer Auschwitz</em> werden bloemen gelegd.</p>  
