---
id: 2dd741957fea4fdaa33dababb6de7ef8
type: nieuws
layout: post
title: "Nieuwe wet voor psychische hulp: hoe zit dat?"
permalink: /nieuws/nieuwe-wet-voor-psychische-hulp-hoe-zit-dat/
date: 2022-05-11T19:16:41.067Z
author: 7biA1WiYB
excerpt: "Sinds 1 januari geldt in Nederland een nieuwe wet voor mensen met psychische problemen die te maken krijgen met verplichte zorg. Door deze wet krijgt niet alleen de familie een grotere rol, ook de patiënt zelf krijgt meer invloed.  "
seo:
  description: "Nieuwe wet voor psychische hulp: hoe zit dat?"
  title: "Nieuwe wet voor psychische hulp: hoe zit dat?"
---
Sinds 1 januari geldt in Nederland een nieuwe wet voor mensen met psychische problemen die te maken krijgen met verplichte zorg. Door deze wet krijgt niet alleen de familie een grotere rol, ook de patiënt zelf krijgt meer invloed.  

    <p>Vanaf 1 januari is een nieuwe wet ingegaan, de Wet verplichte geestelijke gezondheidszorg (Wvggz). In de Wvggz worden de rechten van mensen met een psychische aandoening geregeld. De nieuwe wet is ingevoerd om zo veel mogelijk verplichte opnames te voorkomen. Psychiatrische patiënten kunnen verplicht worden opgenomen als er kans is op gevaar voor henzelf, of hun omgeving. Met deze wet komt er meer zorg op maat en daardoor zou het aantal gedwongen opnames moeten verminderen.</p>
<h3>Meer invloed</h3>
<p>Door de nieuwe wet krijgen patiënten zelf meer invloed op het traject van de verplichte zorg. Vanaf nu kunnen zij bijvoorbeeld een eigen plan van aanpak maken. Ook kunnen ze op een zorgkaart aangeven welke zorg ze nodig denken te hebben bij een eventuele verplichte opname en een vertrouwenspersoon kiezen. Daarnaast krijgen familieleden en andere naasten een meer officiële rol in het zorgtraject. Hulpverleners moeten vanaf nu bijvoorbeeld eerst familieleden spreken voordat iemand verplicht wordt opgenomen.</p>
<h3>Thuis verplichte zorg</h3>
<p>Vanaf nu kunnen patiënten ook thuis verplichte zorg krijgen. Onder verplichte zorg valt bijvoorbeeld verplichte medicatie, vrijheidsbeperking of toezicht op de persoon. Dat kon hiervoor alleen wanneer iemand al een keer verplicht was opgenomen. De wet levert naast oplossingen ook mogelijke problemen op. De uitvoering van de Wvggz zorgt namelijk voor extra belasting op hulpverleners, dat geldt met name voor de psychiaters. En dat terwijl er een groot tekort is in die beroepsgroep.</p>  
