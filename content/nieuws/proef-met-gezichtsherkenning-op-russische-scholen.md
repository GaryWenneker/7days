---
id: 4de48155177b4a5885108104e07b5e4c
type: nieuws
layout: post
title: "Proef met gezichtsherkenning op Russische scholen"
permalink: /nieuws/proef-met-gezichtsherkenning-op-russische-scholen/
date: 2022-05-11T19:16:41.067Z
author: 7biA1WiYB
excerpt: "Scholen in de Russische provincie Novosibirsk gaan experimenteren met gezichtsherkenning. De proef moet beginnen in het tweede kwartaal van dit jaar. Dat meldt het Russische persbureau TASS.  "
seo:
  description: "Proef met gezichtsherkenning op Russische scholen"
  title: "Proef met gezichtsherkenning op Russische scholen"
---
Scholen in de Russische provincie Novosibirsk gaan experimenteren met gezichtsherkenning. De proef moet beginnen in het tweede kwartaal van dit jaar. Dat meldt het Russische persbureau TASS.  

    <p>De videotechnologie moet ervoor zorgen dat vreemden een schoolgebouw niet meer zomaar binnen kunnen. Daarnaast houdt de technologie mensen in de gaten die zich 'verdacht' gedragen. De gezichtsherkenning wordt gemaakt in samenwerking met de technische universiteit van Novosibirsk.</p>
<h3>Proef</h3>
<p>Het bedrijf dat de gezichtsherkenning gaat bouwen beschrijft de technologie als een vriend-of-vijandsysteem. Alleen vrienden krijgen toegang tot scholen. In het tweede kwartaal van 2020 gaan ze met de proef beginnen. Op dit moment wordt nog gekeken naar welke scholen geschikt zijn om mee te doen met de proef en de gezichtsherkenning in te gaan voeren.</p>
<h3>In strijd met</h3>
<p>Het gebruik van gezichtsherkenning is twijfelachtig. Dat komt omdat er gevoelige gegevens worden verwerkt. Tegenstanders zeggen dat het op grote schaal herkennen van gezichten in strijd is met burgerrechten en privacy. Ook herkent de technologie vrouwen en zwarte mensen minder goed.</p>
<h3>Verhoudingen meten</h3>
<p>Gezichtsherkenning is een biometrische techniek die gebruikt kan worden als herkennings- en identificatiemethode. Door eigenschappen van het gezicht van een persoon te registreren en vast te leggen kan later worden bepaald of de te identificeren persoon voldoet aan de eigenschappen die zijn bewaard. Meestal worden verhoudingen gemeten zoals grootte en afstand van de ogen, mond, neus en oren.</p>  
