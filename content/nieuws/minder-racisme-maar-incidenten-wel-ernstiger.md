---
id: b16bb6c6b43f4c919d021738c1b78d8b
type: nieuws
layout: post
title: "Minder racisme, maar incidenten wel ernstiger"
permalink: /nieuws/minder-racisme-maar-incidenten-wel-ernstiger/
date: 2022-05-11T19:16:41.067Z
author: 7biA1WiYB
excerpt: "De politie heeft vorig jaar minder racistische incidenten geregistreerd dan in het jaar ervoor, maar de ernst van die incidenten nam wel toe. Zo waren ze vaker gewelddadig of bedreigend. Volgens onderzoekers, die deze uitkomsten vandaag presenteren, krijgen extreemrechtse ideeën ook meer ruimte in de politiek.  "
seo:
  description: "Minder racisme, maar incidenten wel ernstiger"
  title: "Minder racisme, maar incidenten wel ernstiger"
---
De politie heeft vorig jaar minder racistische incidenten geregistreerd dan in het jaar ervoor, maar de ernst van die incidenten nam wel toe. Zo waren ze vaker gewelddadig of bedreigend. Volgens onderzoekers, die deze uitkomsten vandaag presenteren, krijgen extreemrechtse ideeën ook meer ruimte in de politiek.  

    <p>Het Verwey-Jonker Instituut deed zijn <a href="https://www.verwey-jonker.nl/publicaties/2018/zevende-rapportage-racisme-antisemitisme-en-extreemrechts-geweld-in-nederland" target="_blank">onderzoek</a> in opdracht van de<a href="https://www.annefrank.org/nl/" target="_blank"> Anne Frank Stichting</a>. Volgens de onderzoekers daalde het aantal registraties van racisme en antisemitisme in 2017. Aan de andere kant waren deze racistische incidenten wel ernstiger dan in de jaren daarvoor.</p>
<p>In totaal vonden de onderzoekers in het politiesysteem bijna 3500 registraties, tegen ruim 4000 een jaar eerder. Van alle gevallen ging 13% over geweld. Bedreigingen vormden ruim 12% van het totaal, tegen 2,8% in 2016. Hiervoor geven de onderzoekers geen verklaring. De meeste registraties draaien om beledigingen, zoals scheldpartijen.</p>
<h3>Bedreigingen</h3>
<p>Antisemitische (anti-joodse) incidenten verschoven van 'slachtofferloze incidenten' (spreekkoren tijdens voetbal, schelden op social media) naar 'intentioneel antisemitische incidenten'. Dat zijn (gewelddadige) bedreigingen of beledigingen die zich richten op mensen, synagogen en joodse scholen of plekken die herinneren aan de Tweede Wereldoorlog. Deze incidenten stegen van 35 in 2016 naar 46 in 2017.</p>
<h3>Vernielingen</h3>
<p>De daling van het aantal gevallen van moslimdiscriminatie zet door in 2017. Die heeft volgens de onderzoekers mogelijk te maken met het afnemen van de vluchtelingencrisis. De afgelopen vijf jaar is het aantal incidenten wel toegenomen. In 2013 ging het nog om 35 meldingen, met als hoogtepunt in 2015 466 meldingen. Maar in 2017 is dat gedaald naar 213. Opvallend is dat het steeds vaker om vernielingen gaat.</p>
<h3>Politiek</h3>
<p>In de politiek en op sociale media is het volgens de onderzoekers geen taboe meer om extreemrechtse ideeën te laten horen. Als voorbeeld noemen ze politici die menen dat bepaalde bevolkingsgroepen intelligenter zijn dan andere. Of <a href="https://www.nrc.nl/nieuws/2018/09/14/wat-leeft-er-in-de-wereld-van-nederlandse-complottheorieen-a1616555" target="_blank">complottheorieën</a> waarin de overheid migratie zou bevorderen om 'de autochtone Europese bevolking te vernietigen.'</p>  
