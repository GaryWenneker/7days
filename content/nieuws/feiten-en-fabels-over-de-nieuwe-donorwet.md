---
id: 9d1abeb1c6334b048df5a7aa57a17996
type: nieuws
layout: post
title: "Feiten en fabels over de nieuwe donorwet"
permalink: /nieuws/feiten-en-fabels-over-de-nieuwe-donorwet/
date: 2022-05-11T19:16:41.067Z
author: 7biA1WiYB
excerpt: "Na jaren discussie is de nieuwe donorwet eindelijk een feit. De Eerste Kamer heeft vóór gestemd en dus is binnenkort iedereen vanaf achttien jaar voortaan automatisch orgaandonor. Nu ben je dat alleen als je zelf aangeeft dat je dat wilt. Over de nieuwe wet, en de regels rond orgaandonatie, bestaan nog veel onduidelijkheden. De feiten en de fabels op een rij.   "
seo:
  description: "Feiten en fabels over de nieuwe donorwet"
  title: "Feiten en fabels over de nieuwe donorwet"
---
Na jaren discussie is de nieuwe donorwet eindelijk een feit. De Eerste Kamer heeft vóór gestemd en dus is binnenkort iedereen vanaf achttien jaar voortaan automatisch orgaandonor. Nu ben je dat alleen als je zelf aangeeft dat je dat wilt. Over de nieuwe wet, en de regels rond orgaandonatie, bestaan nog veel onduidelijkheden. De feiten en de fabels op een rij.   

    <h3>De nieuwe wet moet ervoor zorgen dat er meer organen beschikbaar komen</h3>
<h2>Feit</h2>
<p>Veel politici denken dat er zo’n enorm tekort is aan donoren omdat mensen het moeilijk vinden om na te denken over wat er na hun dood met hun lichaam moet gebeuren. De nieuwe wet dwingt hen daartoe. Tegenstanders vinden dat de overheid dat helemaal niet mag doen. Mensen moeten daar vrij in zijn.</p>
<h3>Als je donor bent, doen artsen minder goed hun best<u> </u></h3>
<h2>Fabel </h2>
<p>Elke arts zal er altijd alles aan doen om het leven van zijn patiënt te redden. Dat is zijn plicht en daar heeft hij zelfs een eed voor afgelegd. Pas als het onvermijdelijk is dat een patiënt overlijdt, raadpleegt de arts het donorregister. Eerder niet. </p>
<h3>Straks is de overheid dus de baas over mijn lichaam </h3>
<h2>Fabel</h2>
<p> Je bent zelf nog steeds degene die kiest of je donor wordt of niet. Nu is het alleen zo dat je in actie moet komen als je donor wilt zijn. Bijvoorbeeld door je digitaal te registreren. Straks wordt dat omgedraaid. Dan moet je in actie te komen als je géén donor wilt zijn. Het is ook niet zo dat je nooit meer van mening mag veranderen. Als je wilt, kun je je keuze elke dag aanpassen. </p>
<h3>De kans dat je organen gebruikt gaan worden na je dood is maar heel klein </h3>
<h2>Feit </h2>
<p>De omstandigheden waaronder je donor kunt zijn , luisteren heel nauw. Je moet bijvoorbeeld in een ziekenhuis doodgaan. Als je thuis sterft, of bij een ongeluk, kun je dus al geen orgaandonor zijn. Dan gaat er simpelweg te veel tijd verloren. </p>
<h3>Als je organen doneert, zie je er niet meer goed uit op je uitvaart. </h3>
<h2>Fabel </h2>
<p>Het uitnemen van organen gebeurt heel zorgvuldig en in overleg met nabestaanden. Er wordt niets weggenomen op plekken die zichtbaar zijn als iemand wordt opgebaard. Nooit in het gezicht, hals of handen. </p>
<h3>Ik ben toch te jong om donor te mogen zijn </h3>
<h2>Fabel </h2>
<p>Je mag je al vanaf je twaalfde in het donorregister laten opnemen. En Je ouders hoeven hier geen toestemming voor te geven. Wanneer minderjarigen voor hun zestiende overlijden, mogen de ouders een donatie wel weigeren.</p>  
