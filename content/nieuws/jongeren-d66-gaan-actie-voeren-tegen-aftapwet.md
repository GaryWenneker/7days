---
id: 399f3e41b0264fd3a670060ec82db45e
type: nieuws
layout: post
title: "Jongeren D66 gaan actie voeren tegen aftapwet"
permalink: /nieuws/jongeren-d66-gaan-actie-voeren-tegen-aftapwet/
date: 2022-05-11T19:16:41.067Z
author: 7biA1WiYB
excerpt: "Een regering die jouw e-mails en appjes mag bekijken. Dat wordt mogelijk met een nieuwe wet: de aftapwet. De jongerentak van D66 is het daar niet mee eens en gaat actie voeren tegen deze wet.  "
seo:
  description: "Jongeren D66 gaan actie voeren tegen aftapwet"
  title: "Jongeren D66 gaan actie voeren tegen aftapwet"
---
Een regering die jouw e-mails en appjes mag bekijken. Dat wordt mogelijk met een nieuwe wet: de aftapwet. De jongerentak van D66 is het daar niet mee eens en gaat actie voeren tegen deze wet.  

    <p>Afgelopen jaar stemden de Eerste en de Tweede Kamer in met de Wet op de Inlichtingen en Veiligheid, afgekort de WIV. De wet geeft inlichtingendiensten nieuwe bevoegdheden om mensen online af te luisteren. D66 was in het verleden kritisch over de WIV. Maar nu de partij officieel in de regering zit, wordt de wet gesteund. De jongerentak heeft een andere mening en gaat daarom actie voeren. </p>
<h3>Actie</h3>
<p>Op 21 maart wordt er een landelijk <a href="https://7dagen.netlify.app/nieuws/nederland-krijgt-nieuw-referendum">referendum</a> gehouden tegen de wet. Alle Nederlanders mogen dan stemmen of ze voor of tegen de WIV zijn. De jongeren van D66 willen campagne voeren tegen de wet. Hiervoor hebben ze 50.000 euro subsidie nodig. Daarvan willen ze een bus financieren waarmee ze door het land kunnen rijden. Ook willen ze gadgets uitdelen waarmee mensen hun webcams kunnen bedekken.</p>
<h3>Privacy</h3>
<p>Het kabinet hoopt met de WIV terrorismeverdachten beter te kunnen opsporen. Maar bij het zoeken naar die verdachten wordt er ook veel data van onschuldige burgers verzameld. En dat is een schending van de privacy vinden veel mensen. De wet wordt daarom ook wel de aftapwet of de <a href="https://www.sleepwet.nl/" target="_blank">sleepwet</a> genoemd.</p>  
