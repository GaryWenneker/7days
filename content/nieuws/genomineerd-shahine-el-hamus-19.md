---
id: de1901dd9a2841aebfe579ad6d37b153
type: nieuws
layout: post
title: "Genomineerd: Shahine El-Hamus (19)"
permalink: /nieuws/genomineerd-shahine-el-hamus-19/
date: 2022-05-11T19:16:41.067Z
author: 7biA1WiYB
excerpt: "Hoe verschillend de genomineerden voor de 7Days Jongere van het Jaar ook zijn, ze presteerden dit jaar allemaal iets bijzonders. Shahine El-Hamus (19) speelde de sterren van de hemel in de bioscoopfilm De Belofte van Pisa.  "
seo:
  description: "Genomineerd: Shahine El-Hamus (19)"
  title: "Genomineerd: Shahine El-Hamus (19)"
---
Hoe verschillend de genomineerden voor de 7Days Jongere van het Jaar ook zijn, ze presteerden dit jaar allemaal iets bijzonders. Shahine El-Hamus (19) speelde de sterren van de hemel in de bioscoopfilm De Belofte van Pisa.  

    <h3>Hoe heb jij 2019 ervaren?</h3>
<p>‘Als een hele grote rollercoaster. <em>De belofte van Pisa</em> is uitgekomen en dat is groter geworden dan verwacht. Zulke goede recensies en uitverkochte zalen had ik niet durven dromen. Daardoor beginnen mensen mij te herkennen op straat. Ik had al wel vaker geacteerd, maar dit was mijn eerste hoofdrol in een bioscoopfilm.’</p>
<h3>Wat verwacht je van de toekomst?</h3>
<p>‘Er zijn nog heel veel leuke mensen met wie ik wil samenwerken. Mooie films om te maken. Er komt muziek aan. Ik wil ontdekken of theater iets voor mij is. En internationaal wil ik ook acteren, maar alles op z’n tijd. Nu ga ik eerst de hoofdrol in een nieuwe Videoland-serie spelen. De opnames zijn net begonnen en volgend jaar is de serie te zien.’</p>
<h3>Welke boodschap wil je andere jongeren meegeven?</h3>
<p>‘Maak gebruik van het voorrecht dat we in een land wonen waar je echt alles kan worden, en in een tijd leven waarin echt niks onmogelijk is. Zet je doelen, hoe groot ze ook zijn en ga ze achterna. Hoe cliché dat ook klinkt...’</p>
<h3>Waarom moeten jongeren op jou stemmen?</h3>
<p>‘Ik zou het een eer vinden als andere mensen het de moeite waard vinden om op mij te stemmen, zelf zou ik daar oprecht geen antwoord op kunnen geven. We hebben met z’n allen een hele mooie film gemaakt over belangrijke onderwerpen. Ik realiseer me dat ik daardoor misschien wel een voorbeeldfunctie heb gekregen. Ik probeer daar zo goed mogelijk naar te handelen. Als je de film een succes vond en de thema’s je trokken, zou ik zeggen: stem op mij!’</p>  
