---
id: ab34250dc6fc4fb89d70cd7d599bd200
type: nieuws
layout: post
title: "Numerus fixus? 90 procent van die studies zit niet vol"
permalink: /nieuws/numerus-fixus-90-procent-van-die-studies-zit-niet-vol/
date: 2022-05-11T19:16:41.067Z
author: 7biA1WiYB
excerpt: "Studies waar meer interesse voor is dan dat er studieplekken zijn, hebben vaak een numerus fixus. Slechts een beperkt aantal studenten mag aan de studie beginnen. Maar uit onderzoek van NOS op 3 blijkt dat deze opleidingen vaak helemaal niet vol zitten.  "
seo:
  description: "Numerus fixus? 90 procent van die studies zit niet vol"
  title: "Numerus fixus? 90 procent van die studies zit niet vol"
---
Studies waar meer interesse voor is dan dat er studieplekken zijn, hebben vaak een numerus fixus. Slechts een beperkt aantal studenten mag aan de studie beginnen. Maar uit onderzoek van NOS op 3 blijkt dat deze opleidingen vaak helemaal niet vol zitten.  

    <p>Wie een studie met een numerus fixus wil doen, moet meestal aan verschillende eisen voldoen. Goede cijfers, een motivatiebrief en/of een online toets bepalen daarbij de kans dat je geselecteerd wordt.</p>
<h3>35 procent toegelaten</h3>
<p>In 2018 waren er 47 universitaire opleidingen met een numerus fixus. Dit jaar zijn dat er 56. Vorig jaar werd maar 35 procent van de studenten die zich voor een numerus-fixusstudie aanmeldde toegelaten tot de opleiding van hun keuze. De rest moest op zoek naar een andere studie of het een jaar later weer proberen.</p>
<h3>Andere studie</h3>
<p>Toch zit meer dan 90 procent van de numerus-fixusopleidingen niet vol. Veel toegelaten studenten kiezen toch voor een andere studie of haken om een andere reden af. De uitslag van de numerus fixus is half april, terwijl het studiejaar vier maanden daarna pas begint.</p>
<h3>Meer dan honderd afhakers</h3>
<p><em>NOS op 3</em> zette <a href="https://nos.nl/op3/artikel/2298469-veel-numerus-fixusopleidingen-zitten-helemaal-niet-vol.html" target="_blank">op een rij</a> hoeveel plekken van de universitaire numerus-fixusopleidingen vorig jaar ook echt gevuld werden, uitgezonderd de studies geneeskunde en tandheelkunde (daarvan bepalen universiteiten niet zelf hoeveel plekken er beschikbaar zijn). Van de 35 overige numerus-fixusstudies zaten er maar drie (!) helemaal vol. Bij sommige studies werden maar twee plekken niet opgevuld, maar er zijn ook numerus-fixusopleidingen waarvoor meer dan honderd van de geselecteerde studenten afhaken.</p>
<h3>Andere wet voor numerus fixus</h3>
<p>De numerus fixus levert spanning op bij scholieren en zorgt ervoor dat sommige nooit de studie van hun dromen kunnen volgen. Andere proberen het niet eens, bang om teleurgesteld te worden. Onderwijsminister Ingrid van Engelshoven wil er dan ook vanaf. Ze werkt aan een wet waarmee niet de universiteit, maar het onderwijsministerie bepaalt of een studie een numerus fixus krijgt.</p>  
