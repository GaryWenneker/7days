---
id: 5d342aa470d04b6a9ff4e0dda4f5a7e4
type: nieuws
layout: post
title: "Meike (19) in Brussel: 'Ik dacht: shit, dit gaat fout'"
permalink: /nieuws/meike-19-in-brussel-ik-dacht-shit-dit-gaat-fout/
date: 2022-05-11T19:16:41.067Z
author: 7biA1WiYB
excerpt: "Studente Meike (19, niet op de foto hierboven) woont in de Brusselse wijk Molenbeek, ongeveer een kilometer van de plek waar terreurverdachte Salah Abdeslam vorige week werd opgepakt. 'Het rampenscenario waar iedereen bang voor was, is vandaag werkelijkheid geworden', zegt ze over de aanslagen van vandaag.  "
seo:
  description: "Meike (19) in Brussel: 'Ik dacht: shit, dit gaat fout'"
  title: "Meike (19) in Brussel: 'Ik dacht: shit, dit gaat fout'"
---
Studente Meike (19, niet op de foto hierboven) woont in de Brusselse wijk Molenbeek, ongeveer een kilometer van de plek waar terreurverdachte Salah Abdeslam vorige week werd opgepakt. 'Het rampenscenario waar iedereen bang voor was, is vandaag werkelijkheid geworden', zegt ze over de aanslagen van vandaag.  

    <p>'"Shit, dit gaat fout", zeiden mijn huisgenoot en ik vanmorgen tegen elkaar. We zaten net te ontbijten toen het nieuws binnenkwam dat er een bom ontploft was op het vliegveld Zaventem. Het voelde toen nog relatief ver weg, dus we zijn een uur later gewoon naar school gegaan.'</p>
<p>'Eenmaal daar was iedereen met het nieuws bezig: alle studenten hingen aan de telefoon of zaten achter de computer om vrienden en familie te laten weten dat ze veilig waren. Onze leraar schrapte de les en zette in plaats daarvan een beamer aan met daarop een livestream van het journaal.' </p>
<p><strong>Broodjes ham en kaas</strong><br>'Al snel kwam het bericht dat er ook in de metro bommen waren ontploft. Dat was wel even heftig: afgelopen weekend was ik nog twee keer langs dat station gekomen! Ook het vriendje van mijn vriendin neemt elke dag die metro, precies op het tijdstip van de ontploffing. En zo kende iedereen ineens iemand. We mochten de school niet meer uit. Om de sfeer wat vrolijker te maken draaiden we muziek en kregen we een hele berg broodjes ham en kaas.'</p>
<p>Of ik bang was? Nee, gek genoeg minder bang dan na de <a href="https://7dagen.netlify.app/nieuws/brussel-gaat-weer-naar-school-hoe-zit-dat"><em>l</em></a><a href="https://7dagen.netlify.app/nieuws/brussel-gaat-weer-naar-school-hoe-zit-dat"><em>ockdown</em></a> afgelopen november. Toen hing er constant een dreiging, dat voelde voor mij vervelender.'</p>
<p><div class="media media-element-container media-default"><div id="file-17101" class="file file-image file-image-jpeg">

        
  
  <div class="content">
    <img height="634" width="956" class="media-element file-default" src="https://7dagen.netlify.app/sites/default/files/Meike_2.jpg" alt="">  </div>

  
</div>
</div><br><strong>Gewapende agenten</strong><br>'Een paar uur later mochten we weer naar buiten. Ik woon in Molenbeek, op een kilometer van de plek waar Salah Abdeslam vrijdag is opgepakt. Op weg naar huis werd de spanning op straat ineens weer heel erg duidelijk. Er staat een groot hek rond het politiebureau (in Molenbeek) en er staan gewapende agenten en soldaten die het afgezette gebied bewaken. "Even" naar het politiebureau zit er dus niet in vandaag.'
<p><strong>Tijd nodig</strong><br>'Ik vind het nog allemaal vrij surrealistisch wat er aan de hand is en ik denk dat het nog even duurt voor ik doorkrijg wat er vandaag precies is gebeurd. Dat rampenscenario waar iedereen bang voor was, is vandaag werkelijkheid geworden.'</p>
<p><em><strong>Meer weten over de aanslagen in Brussel? Lees in ons dossier:</strong><br>1. <a href="https://7dagen.netlify.app/nieuws/aanslagen-brussel-dit-weten-we-tot-nu-toe">Aanslagen in Brussel: dit weten we tot nu toe</a><br>2. <a href="https://7dagen.netlify.app/nieuws/aanslagen-brussel-dit-zijn-de-gevolgen">Aanslagen in Brussel: dit zijn de gevolgen</a><br>3. <a href="https://7dagen.netlify.app/nieuws/gaat-ook-aanslagen-plegen-nederland">Gaat IS nu ook aanslagen plegen in Nederland?</a><br>4. <a href="https://7dagen.netlify.app/nieuws/meike-19-brussel-ik-dacht-shit-dit-gaat-fout">Meike (19) in Brussel: 'Ik dacht: shit, dit gaat fout'</a><br>5. <a href="https://7dagen.netlify.app/nieuws/terreurgroep-voor-beginners">Terreurgroep IS voor beginners</a></em><br><em>6. <a href="https://7dagen.netlify.app/nieuws/7-tips-om-heftig-nieuws-beter-te-verteren">7 tips om heftig nieuws beter te verteren</a><br>7. <a href="https://7dagen.netlify.app/nieuws/brussel-kaarsjes-krijt-en-een-klopjacht">Brussel: kaarsjes, krijt en een klopjacht</a><br>8. <a href="https://7dagen.netlify.app/nieuws/mason-19-overleefde-boston-%C3%A9n-brussel">Mason (19) overleefde Boston én Brussel</a><br>9. <a href="https://7dagen.netlify.app/nieuws/belgi%C3%AB-wist-van-plannen-aanslag">'België wist van plannen aanslag'</a></em></p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuws-app</a> of neem een <a href="https://7dagen.netlify.app/abonnement">proefabonnement</a> op de papieren 7Days!</em></p>  
