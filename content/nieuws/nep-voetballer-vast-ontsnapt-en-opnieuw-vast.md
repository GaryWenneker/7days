---
id: 6c47f7d0501749478800a47e134670e0
type: nieuws
layout: post
title: "Nep-voetballer vast, ontsnapt en opnieuw vast"
permalink: /nieuws/nep-voetballer-vast-ontsnapt-en-opnieuw-vast/
date: 2022-05-11T19:16:41.067Z
author: 7biA1WiYB
excerpt: "Voetballen kan de Nederlander Bernio Verhagen niet zo goed, maar liegen des te beter. Zo goed zelfs dat hij al bij verschillende profclubs een contract ondertekende. Maar hij liep tegen de lamp en werd gearresteerd. En hij wist weer te ontsnappen door razendsnel een politiebusje uit te rennen.  "
seo:
  description: "Nep-voetballer vast, ontsnapt en opnieuw vast"
  title: "Nep-voetballer vast, ontsnapt en opnieuw vast"
---
Voetballen kan de Nederlander Bernio Verhagen niet zo goed, maar liegen des te beter. Zo goed zelfs dat hij al bij verschillende profclubs een contract ondertekende. Maar hij liep tegen de lamp en werd gearresteerd. En hij wist weer te ontsnappen door razendsnel een politiebusje uit te rennen.  

    <p>Lang duurde de vrijheid niet. Een paar uur later werd hij na een tip weer in de boeien geslagen. Via Instagram liet Bernio weten dat hij onderweg was naar Zweden: 'Vandaag heb ik de gevangenis verlaten en op dit moment ben ik onderweg naar een vriend in Zweden. Ik zal mij op de achtergrond houden, totdat mijn zaak voorkomt op 10 januari.' Met die boodschap probeerde hij de Deense politie op het verkeerde been te zetten, maar dat is hem niet gelukt. Iemand had de voetballer in de Deense stad Holstenbro gezien en tipte de politie. En dus werd hij in de nacht van maandag op dinsdag opnieuw in de boeien geslagen.</p>
<h3>'Supersnelle speler'</h3>
<p>Begin november presenteerde de Deense club Viborg vol trots hun nieuwe speler: Bernio Verhagen. ‘Een supersnelle en agressieve speler’, meldt de club op z’n website. Ook de Nederlander zelf liet van zich horen: ‘Ik zal mijn best doen om mijn team te helpen.’ Maar op het trainingsveld bleek al snel dat hij er maar weinig van bakte. Viborg had hem aangenomen zonder hem te zien spelen. Want met eerdere contracten bij clubs als FC Dinamo -Auto (Moldavië), Cape Town City FC (Zuid Afrika), Audax Italiano (Chili) zat dat toch wel goed? En zijn zaakwaarnemer kwam van Stellar Group, een bekend voetbalmakelaarskantoor. </p>
<h3>Arrestatie </h3>
<p>De Denen gingen toch maar eens op onderzoek uit en ontdekte dat niet alleen de zaakwaarnemer nep was, maar dat Verhagen bij die andere clubs nooit gespeeld heeft omdat hij zogenaamd geblesseerd was. Een journalist van Vice die de speler al langer volgde, besloot de KNVB te bellen. De voetbalbond kende Verhagen alleen uit het amateurvoetbal en wist niets van een transfer naar het buitenland.'Tegen Verhagen loopt in Denemarken al een rechtszaak wegens beroving, mishandeling en bedreiging van verschillende mensen. De nepvoetballer zegt onschuldig te zijn.</p>  
