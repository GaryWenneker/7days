---
id: c425bfd3da3d43108bab2a3a22d63bf1
type: nieuws
layout: post
title: "Komt er een nieuwe donorwet?"
permalink: /nieuws/komt-er-een-nieuwe-donorwet/
date: 2022-05-11T19:16:41.067Z
author: 7biA1WiYB
excerpt: "Vandaag debatteert de Eerste Kamer over de nieuwe wet over orgaandonatie. Als alles doorgaat ben je straks automatisch orgaandonor, tenzij je daar bezwaar tegen hebt gemaakt.  "
seo:
  description: "Komt er een nieuwe donorwet?"
  title: "Komt er een nieuwe donorwet?"
---
Vandaag debatteert de Eerste Kamer over de nieuwe wet over orgaandonatie. Als alles doorgaat ben je straks automatisch orgaandonor, tenzij je daar bezwaar tegen hebt gemaakt.  

    <p>In 2016 stemde de Tweede Kamer positief over het voorstel voor de <a href="https://7dagen.netlify.app/nieuws/donor-tenzij-7-vragen-over-de-nieuwe-donorwet">nieuwe donorwet</a>. Dat was onverwacht, want veel politici in de Tweede Kamer waren tegen het plan. Volgende week moeten de leden van de Eerste Kamer stemmen en daarom is er vandaag een debat.</p>
<h3>Zelf kiezen</h3>
<p>In het algemeen zijn de VVD, PVV, Partij voor de Dieren en christelijke partijen zoals CDA, ChristenUnie en SGP tegen de nieuwe wet. Leden van D66, de PvdA, SP en de VVD zijn vaak voor. Maar niet altijd. Eerste Kamerleden hoeven zich bij dit onderwerp niet per se aan de lijn van hun partij te houden. Ze mogen zelf kiezen of ze voor of tegen stemmen.</p>
<h3>Discussie</h3>
<p>Maar hoe zit het nu precies? In de bestaande wet is niemand automatisch orgaandonor. Je staat na je overlijden alleen organen af, als je daarvoor toestemming hebt gegeven.</p>
<p>Door de lange wachtlijsten voor donororganen, stelde D66-kamerlid Pia Dijkstra voor de wet om te draaien. Dat betekent dat iedere Nederlander na zijn of haar overlijden orgaandonor is, tenzij je schriftelijk aangeeft dat je dat <em>niet</em> wilt. Het voorstel voor het omdraaien van 'nee, tenzij' naar 'ja, tenzij' zorgt voor veel discussie.</p>
<h3>Vrijheid</h3>
<p>Veel mensen denken dat de nieuwe wet hun vrijheid aantast. Ze vinden dat de overheid zich bemoeit met beslissingen die eigenlijk privé zijn. Voorstanders zeggen dat de nieuwe wet veel meer orgaandonoren oplevert. En dat is zeggen zij, goed nieuws voor mensen die wachten op bijvoorbeeld een nieuwe nier of lever. De stemming in de Eerste Kamer is volgende week.</p>  
