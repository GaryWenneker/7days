---
id: e09e4300effb48829b694fbeeea8b5ea
type: nieuws
layout: post
title: "7 manieren om lekker los te gaan na een lange week"
permalink: /nieuws/7-manieren-om-lekker-los-te-gaan-na-een-lange-week/
date: 2022-05-11T19:16:41.067Z
author: 7biA1WiYB
excerpt: "Iedereen kent het gevoel wel: de vrijdag na een zware toetsweek of een week met veel deadlines. Je hebt hard gewerkt, dus nu mag je even stoom afblazen. Hier de zeven beste manieren om lekker los te gaan op een rijtje. Je hebt het verdiend!  "
seo:
  description: "7 manieren om lekker los te gaan na een lange week"
  title: "7 manieren om lekker los te gaan na een lange week"
---
Iedereen kent het gevoel wel: de vrijdag na een zware toetsweek of een week met veel deadlines. Je hebt hard gewerkt, dus nu mag je even stoom afblazen. Hier de zeven beste manieren om lekker los te gaan op een rijtje. Je hebt het verdiend!  

    <h3>1. Uitgaan</h3>
<p>Bij het woord 'losgaan' zullen de meeste mensen gelijk denken 'uitgaan'. Er zijn zat leuke tenten waar je ook onder de achttien naar binnen mag. Wil je een keer iets anders proberen? Ga dan eens naar een rollerdisco. Geschikt voor alle leeftijden en je kunt er gegarandeerd losgaan.</p>
<h3>2. Feestje</h3>
<p>Je kunt uitgaan, maar waarom zou je in deze kou naar buiten gaan als je ook zelf een feestje kan bouwen? Zet je bluetoothspeaker klaar met je favoriete afspeellijst, sla drinken en snacks in, versier het huis met ballonnen en app al je vrienden het goede nieuws: VANAVOND FEESTJE BIJ MIJ THUIS! O ja, vergeet natuurlijk niet om je ouders om toestemming te vragen voor het gebruiken van hun huis als discotheek.</p>
<h3>3. Filmavondje</h3>
<p>Mochten je ouders van zijn lang-zal-ze-leven geen toestemming geven om hun huis te laten omtoveren tot feesttent, dan kun je het ook bescheidener houden. Een paar vrienden of vriendinnen met zakken chips en alle delen van <em>Harry Potter</em> kunnen je ook helemaal tot rust laten komen. Maar dit is een losgaanlijst, dus vergeet dan niet om tussen elke film door even een gek dansje te doen.</p>
<p><div class="media media-element-container media-default"><div id="file-535401" class="file file-image file-image-gif">

        
  
  <div class="content">
    <img alt="losgaan" title="Gif: Giphy" height="270" width="480" class="media-element file-default" data-delta="1" src="https://7dagen.netlify.app/sites/default/files/giphy_67.gif">  </div>

  
</div>
</div>
<h3>4. Ga toch fietsen</h3>
<p>'Spring maar achterop bij mij, achterop mijn fiets. En ik weet nog niet waar we naartoe gaan samen, maar dat boeit me ook helemaal niets.' Wijze woorden. Niks lucht zo op als een hoop beweging en een hap frisse lucht. Pak de fiets en fiets eens een kant op waar je nog nooit bent geweest. Het is misschien wel handig om je telefoon met Google Maps mee te nemen, voor het geval je de weg terug niet meer weet.</p>
<h3>5. Gameavond</h3>
<p>Stel dat je geen geduld hebt om met je vrienden alle delen van <em>Harry Potter</em> af te gaan kijken, kun je ook je Wii of Playstation tevoorschijn halen. Ga helemaal los bij GTA of Mario Kart of versla je vriendinnen in een <em>We Sing</em>- of <em>Just Dance</em>-battle.</p>
<h3>6. Escaperoom</h3>
<p>Misschien had je hier nog niet aan gedacht, maar je krijgt nergens zo veel adrenaline van als opgesloten zitten in een kamer en er binnen een uur uit moeten komen. Zo blijft je brein toch nog een beetje bezig, maar dan op een hele leuke en spannende manier. Let op: relaties kunnen op het spel komen te staan als je de seconden ziet wegtikken en die vriend van je het slot maar niet open krijgt.</p>
<h3>7. Mozaïeken</h3>
<p>Mocht die vriend het slot nou niet op tijd hebben opgekregen, ga hem dan niet gelijk slaan. Geweld is nooit de oplossing. Tenzij je wil mozaïeken en je daarvoor materialen nodig hebt. Zet een veiligheidsbril op en sla er met een hamer lekker op los op wat oud servies dat je oma nog had liggen. Dat lucht op! Voor sommigen was dit genoeg om weer tot rust te komen. Als je echter ook nog eens een mooi fotolijstje aan je driftbui wil overhouden, koop er dan een bij bijvoorbeeld de Action en lijm je stukjes servies erop. Die kan mooi in je kamer staan met een foto van jou en je vriend, die het slot niet open kreeg, erin.</p>  
