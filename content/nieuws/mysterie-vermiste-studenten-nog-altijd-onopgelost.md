---
id: ecfafe323c544c8cba10641bb39e495d
type: nieuws
layout: post
title: "Mysterie vermiste studenten nog altijd onopgelost"
permalink: /nieuws/mysterie-vermiste-studenten-nog-altijd-onopgelost/
date: 2022-05-11T19:16:41.067Z
author: 7biA1WiYB
excerpt: "Al twee jaar lang worden ze vermist: 43 Mexicaanse studenten. Ze verdwenen op 26 september 2014 toen een demonstratie uitliep op rellen. Volgens de regering zijn ze vermoord door een drugsbende, maar hun familieleden geloven juist dat de overheid erbij betrokken is. De maandenlange onzekerheid over het lot van de studenten maakt hen radeloos.  "
seo:
  description: "Mysterie vermiste studenten nog altijd onopgelost"
  title: "Mysterie vermiste studenten nog altijd onopgelost"
---
Al twee jaar lang worden ze vermist: 43 Mexicaanse studenten. Ze verdwenen op 26 september 2014 toen een demonstratie uitliep op rellen. Volgens de regering zijn ze vermoord door een drugsbende, maar hun familieleden geloven juist dat de overheid erbij betrokken is. De maandenlange onzekerheid over het lot van de studenten maakt hen radeloos.  

    <p>Regelmatig organiseren familie, vrienden en kennissen van 'de 43' protesten tegen politie en regering. Die moeten veel beter onderzoek doen in deze zaak, vinden zij. Ook internationale deskundigen zijn kritisch over het onderzoek en de beweringen van de overheid. Wie zijn de hoofdrolspelers in deze gruwelijke tragedie? </p>
<p><strong>De vermiste studenten</strong><br>Op 26 september 2014 gingen tientallen mannelijke studenten van de lerarenopleiding in het zuidelijke Ayotzinapa naar het dichtbij gelegen Iguala. Om te protesteren tegen de overheid. Het liep uit op rellen. De politie schoot en raakte zes jongeren dodelijk. Een dag later bleken 43 studenten spoorloos. Een tijd lang werd er vergeefs gezocht. Na een anonieme tip werden rondom Iguala massagraven gevonden. Maar de lichamen waren niet van de studenten. Van wie dan wel, is nog een mysterie.</p>
<p>In november werd bekend dat in een rivier bij het plaatsje Cocula zakken met as en beenderen gevonden waren. Volgens de minister van Justitie is het zo goed als zeker dat de 43 zijn vermoord en verbrand door een drugsbende. Drie gearresteerde bendeleden hebben bekend. Maar van nog maar een student is het zeker dat de stoffelijke resten zijn gevonden. Waar de anderen zijn, is nog altijd niet duidelijk.</p>
<p><div class="media media-element-container media-default"><div id="file-11788" class="file file-image file-image-jpeg">

        
  
  <div class="content">
    <img alt="Mexico demonstratie 43 studenten" title="Foto: AFP" height="3037" width="4562" class="media-element file-default" src="https://7dagen.netlify.app/sites/default/files/ANP-34343588.jpg">  </div>

  
</div>
</div>
<p><strong>De corrupte politie</strong><br>De bendeleden zeggen dat ze de jongeren kregen overgeleverd door de politie. Met de woorden: ‘De burgemeester wil dat we ze een lesje leren.’ Op beelden van de protestdag is te zien hoe de politie inderdaad jongeren wegvoert. Ooggetuigen bevestigen dat. Het is algemeen bekend dat de politie in Iguala corrupt is en nauwe banden heeft met de plaatselijke drugsmaffia. Ondertussen zijn er tientallen agenten gearresteerd. Maar de politiechef is nog altijd voortvluchtig. </p>
<p><strong>De gewelddadige bende</strong><br>Drugsbende Guerreros Unidos heeft in Iguala veel macht en speelt onder één hoedje met de politie. Die wordt omgekocht zodat de bendeleden hun gang kunnen gaan met het opzetten van criminele zaakjes en het afpersen en ontvoeren van mensen. Op de bewuste protestdag zouden zij de studenten hebben weggevoerd in twee vrachtwagens naar een vuilnisbelt bij Cocula. Daar zouden ze de jongeren hebben doodgeschoten en verbrand.</p>
<p><strong>Het foute burgemeestersstel</strong><br>De burgemeester gaf de opdracht, zegt de drugsbende. En alles wijst erop dat dit klopt. Volgens getuigen was burgemeester Abarca boos omdat de studenten tijdens het protest een toespraak van zijn vrouw verstoorden. Vier dagen na de verdwijning van ‘de 43’ sloegen Abarca en zijn vrouw op de vlucht. Begin november werden ze opgepakt. Ze hadden zich verstopt gehouden in een klein huisje in Mexico-Stad.</p>
<p>Het stel, in Iguala bekend als ‘het keizerlijk paar’, zou de spil vormen in een web van criminele activiteiten. Ze zouden nauwe banden hebben met Guerreros Unidos en corrupte agenten voor hun karretje spannen. Maar of er iets uit de verhoren van de twee is gekomen, is nog altijd niet bekend.</p>
<p><div class="media media-element-container media-default"><div id="file-11789" class="file file-image file-image-jpeg">

        
  
  <div class="content">
    <img alt="Mexico demonstratie 43 studenten" title="Foto: AFP" height="3280" width="4928" class="media-element file-default" src="https://7dagen.netlify.app/sites/default/files/ANP-34338536.jpg">  </div>

  
</div>
</div><br><strong>De woedende Mexicanen</strong><br>Familie en vrienden van de studenten en vele tienduizenden andere Mexicanen hebben het vertrouwen in de politiek en de politie totaal verloren. Die zouden hen juist moeten beschermen tegen het geweld van de drugsbendes maar blijken nu samen te werken. De Mexicanen gaan regelmatig de straat op. En niet alleen in Iguala. Want de al acht jaar durende drugsoorlog die zeker 100.000 levens heeft gekost, teistert heel het land. 'Dit is een misdaad van de staat', roepen de boze Mexicanen. En ze eisen het aftreden van de president.<br><br><strong>De ontwijkende president</strong><br>Die president, dat is Enrique Peña Nieto. Hij houdt zich vrij afzijdig van het drama rond ‘de 43’. In november in het jaar van de verdwijningen, toen de protesten op zijn hevigst waren, vertrok hij gewoon op een trip naar China en Australië. Ondanks kritiek dat hij beter in Mexico kon blijven toen het zo onrustig was. De kritiek is extra fel omdat het juist Peña Nieto was die bij zijn aantreden in 2012 beloofde het drugsgeweld aan te pakken. Hij wist inderdaad wat kopstukken te arresteren. Maar de macht van de Mexicaanse maffia is nog onverminderd sterk. Peña Nieto heeft inmiddeld de twijfelachtige eer de minst populaire Mexicaanse president aller tijden te zijn. En de familieleden van de vermiste 43 zitten nog altijd in onzekerheid. Mensenrechtenorganisaties hebben er vorige week bij politie en regering op aangedrongen dat ze het onderzoek naar de mysterieuze vermissing hoog op de agenda zetten.  
