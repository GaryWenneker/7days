---
id: d1c727be4fe5404ea139072969cff4d4
type: nieuws
layout: post
title: "Massatoerisme: waarom gaan we allemaal naar...?"
permalink: /nieuws/massatoerisme-waarom-gaan-we-allemaal-naar/
date: 2022-05-11T19:16:41.067Z
author: 7biA1WiYB
excerpt: "De vakantieperiode is begonnen en dus trekken veel mensen eropuit. Maar op je dooie gemak door Rome of Barcelona struinen? Think again! Populaire bestemmingen hebben last van massatoerisme.  "
seo:
  description: "Massatoerisme: waarom gaan we allemaal naar...?"
  title: "Massatoerisme: waarom gaan we allemaal naar...?"
---
De vakantieperiode is begonnen en dus trekken veel mensen eropuit. Maar op je dooie gemak door Rome of Barcelona struinen? Think again! Populaire bestemmingen hebben last van massatoerisme.  

    <p>Veel toeristen op eenzelfde bestemming, dat is massatoerisme. Het komt voor in grote steden in Europa, zoals bijvoorbeeld Barcelona en Venetië. Ook in Amsterdam is het aantal toeristen ontelbaar.</p>
<h3>Friesland of Spanje</h3>
<p>‘Waarom de ene plek er wel last van heeft en de ander niet heeft meerdere oorzaken’, zegt Arie Stoffelen, toerismegeograaf van Rijksuniversiteit Groningen. ‘Het is te simpel om te zeggen dat er sprake is van massatoerisme als Ryanair er met vliegtuigen komt. Het heeft ook te maken met wat een plek te bieden heeft én wat voor beeld mensen erbij hebben. De kust van Friesland is bijvoorbeeld niet de kust van Spanje. Verder speelt het toerismebeleid een rol. Doet een gemeente zijn best om bezoekers te trekken?’</p>
<h3>Overtoerisme</h3>
<p>Massatoerisme is volgens Stoffelen niet per se iets negatiefs, want het is natuurlijk goed voor de economie van een stad of land. Maar als er teveel bezoekers komen is het niet alleen voor de vakantiegangers zelf vervelend, ook de inwoners hebben er last van. Dit verschijnsel noemen we ‘overtoerisme’. Stoffelen: ‘Heel Europa is op zoek naar een manier om daarmee om te gaan.'</p>
<h3>Toeristenbubbel</h3>
<p>'Er is geen kant-en-klaar draaiboek voor, maar ik denk dat het belangrijk is om te zorgen dat plekken niet alléén maar voor vakantiegangers zijn. Dat is in Venetië bijvoorbeeld voor een groot deel wel zo. De meeste winkels daar zijn gericht op toeristen. Een toeristenbubbel. Hoe je je eigen inwoners niet vergeet? Nou, bijvoorbeeld door genoeg markten, parken en speelplekken voor kinderen te hebben.’</p>  
