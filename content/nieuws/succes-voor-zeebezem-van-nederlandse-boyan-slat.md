---
id: 99e7510c376c4176bd552543a0a445ee
type: nieuws
layout: post
title: "Succes voor zeebezem van Nederlandse Boyan Slat"
permalink: /nieuws/succes-voor-zeebezem-van-nederlandse-boyan-slat/
date: 2022-05-11T19:16:41.067Z
author: 7biA1WiYB
excerpt: "Het ging een paar keer mis, maar de uitvinding van de Nederlandse plasticopruimer Boyan Slat (25) lijkt nu te werken. Een testversie van zijn zeebezem heeft deze week afval opgeveegd.  "
seo:
  description: "Succes voor zeebezem van Nederlandse Boyan Slat"
  title: "Succes voor zeebezem van Nederlandse Boyan Slat"
---
Het ging een paar keer mis, maar de uitvinding van de Nederlandse plasticopruimer Boyan Slat (25) lijkt nu te werken. Een testversie van zijn zeebezem heeft deze week afval opgeveegd.  

    <p>Met zijn organisatie <em>The Ocean Cleanup </em>wil Boyan de plasticsoep in oceanen met de helft verminderen. Dat doet hij met een enorme buis van zeshonderd meter lang, waar onder water een groot scherm aanhangt. Al drijvend moet die buis plastic troep verzamelen. Daarna komt een schip het afval ophalen. Dat verzamelen lukte steeds niet omdat al het afval weer wegdreef. Begin dit jaar brak ook nog een stuk van de buis af, waardoor het project een tijd stil lag.</p>
<h3>Miniversie</h3>
<p>Na zoveel pech lijkt het nu beter te gaan. Boyan en zijn collega's hebben een miniversie van de buis gemaakt om te testen. Daaraan hebben ze een soort anker met een parachute vastgemaakt, zodat ze het makkelijker kunnen afremmen en meer afval mee kunnen nemen. Dat zie je op de foto hierboven. De zeebezem ligt nu in de drijvende vuilnisbelt in de Grote Oceaan tussen Californië en Hawaï. Dat gebied is drie keer zo groot als Frankrijk en er dobberen naar schatting 1800 miljard stukken afval in die plasticsoep.</p>
<h3>Profielwerkstuk</h3>
<p>Boyan is al sinds zijn zestiende bezig met het plasticprobleem in de oceanen. 'Ik was toen op vakantie in Griekenland en kwam tijdens het duiken meer plastic zakken dan vissen tegen', vertelde hij destijds. 'Dus ik vroeg me af: waarom kunnen we dat niet opruimen? Dat heb ik toen onderzocht voor mijn profielwerkstuk.’ De uitvinder kreeg veel mensen enthousiast en kon daardoor ook echt beginnen met het bouwen van zijn opruimer. En daar is Boyan nu nog steeds mee bezig. Of het uiteindelijk ook echt goed gaat werken, moet nog wel blijken. De volgende stap is nu om een grote versie van de buis te maken.</p>
<p><em>Benieuwd hoe de uitvinding precies werkt? Dat zie je in het filmpje hieronder.</em><br><div class="media media-element-container media-default"><div id="file-538510" class="file file-document file-text-oembed">

        <h2 class="element-invisible"><a href="/files/ocean-cleanup-1570095107">The Ocean Cleanup 1570095107</a></h2>
    
  
  <div class="content">
    
<blockquote class="twitter-tweet" data-width="550"><p lang="en" dir="ltr">In case you missed it, here is a short recap of our announcement today. <a href="https://t.co/bGhrkty5W6">pic.twitter.com/bGhrkty5W6</a></p>&mdash; The Ocean Cleanup (@TheOceanCleanup) <a href="https://twitter.com/TheOceanCleanup/status/1179430600337428482?ref_src=twsrc%5Etfw">October 2, 2019</a></blockquote>
<script async="" src="https://platform.twitter.com/widgets.js" charset="utf-8"></script>
  </div>

  
</div>
</div>  
