---
id: 371fdd2060694e1786f6bacf6911121e
type: nieuws
layout: post
title: "3 vragen over de protesten in India"
permalink: /nieuws/3-vragen-over-de-protesten-in-india/
date: 2022-05-11T19:16:41.067Z
author: 7biA1WiYB
excerpt: "Duizenden Indiërs gingen gisteren overal in het land de straat op. Ze zijn woedend over de aanpassing van een wet die mensen uit de 'laagste kaste' beschermt tegen discriminatie.  "
seo:
  description: "3 vragen over de protesten in India"
  title: "3 vragen over de protesten in India"
---
Duizenden Indiërs gingen gisteren overal in het land de straat op. Ze zijn woedend over de aanpassing van een wet die mensen uit de 'laagste kaste' beschermt tegen discriminatie.  

    <p>Volgens de Indiase wet kan iemand die een ander discrimineert omdat hij tot de 'laagste kaste' hoort, onmiddellijk gearresteerd worden. Deze wet zou gebruikt worden om onschuldige mensen op te laten pakken. Daarom bepaalde het hooggerechtshof op 20 maart dat iemand pas gearresteerd mag worden, als er méér bewijs is dan alleen de aangifte van degene die zich gediscrimineerd voelt.</p>
<p>Maar hoe zit dit precies? Drie vragen over de protesten in India en het kastenstelsel.</p>
<h3>Wat gebeurde er gisteren?</h3>
<p>De demonstranten, waarvan de meesten zelf bij de 'laagste kaste' horen, zijn boos over de aanpassing van de wet. Dalits, zoals mensen in de 'laagste kaste' heten, hebben al veel te maken met discriminatie. Ze zijn bang dat hun positie nu nog slechter wordt. Uit protest blokkeerden ze wegen en spoorlijnen en staken bussen en politiebureaus in brand. In gevechten met de politie vielen al tien dodelijke slachtoffers.</p>
<h3>Hoe zit dat met het kastenstelsel?</h3>
<p>Het Indiase kastenstelsel is al duizenden jaren oud. Het is een ingewikkeld systeem dat mensen indeelt in groepen. In grote lijnen bestaat het uit vier kasten (groepen), elk met eigen rituelen en regels over hoe je moet leven. De kaste waarin je geboren wordt kun je niet veranderen.</p>
<p>De brahmanen die tot de hoogste kaste horen, vormen de priesterkaste. De kshatriya zijn edelen en krijgers. Boeren en handelaren horen bij de kaste van de vaishya's. De vierde kaste zijn de shudra's, de arbeiders. Er is nog een vijfde kaste, die van de kastelozen. Zij noemen zichzelf dalits, 'de onderdrukten'. Dalits doen vaak vies en zwaar werk zoals leerlooien, dieren slachten of vuilnis opruimen. </p>
<h3>Bestaat het nog steeds?</h3>
<p>Het kastensysteem is zo'n vijftig jaar geleden officieel afgeschaft. Mensen uitsluiten vanwege hun kaste is sinds die tijd verboden. De positie van de meer dan 200 miljoen dalits is daarom wel verbeterd. Toch hebben zij nog altijd te maken met allerlei vormen van discriminatie. Ze kunnen bijvoorbeeld niet zomaar trouwen met iemand van een andere kaste. In veel dorpen moeten dalits apart wonen en mensen uit hogere kasten willen vaak niet samen met hen eten. </p>
<p>De regering heeft na de protesten gevraagd of het hooggerechtshof de uitspraak over de wet kan herzien.</p>  
