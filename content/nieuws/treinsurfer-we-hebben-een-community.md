---
id: 8f1f4d9207ae40ebac7f71d32223d823
type: nieuws
layout: post
title: "Treinsurfer: 'We hebben een community'"
permalink: /nieuws/treinsurfer-we-hebben-een-community/
date: 2022-05-11T19:16:41.067Z
author: 7biA1WiYB
excerpt: "YouTuber The Climbing Dutchman plaatste deze week een video waarin hij aan de zijkant van een trein hangt. ProRail was woedend op hem én op YouTube: de video bleef te lang online staan.   "
seo:
  description: "Treinsurfer: 'We hebben een community'"
  title: "Treinsurfer: 'We hebben een community'"
---
YouTuber The Climbing Dutchman plaatste deze week een video waarin hij aan de zijkant van een trein hangt. ProRail was woedend op hem én op YouTube: de video bleef te lang online staan.   

    <p>Volgens de spoorbeheerder leiden zulke filmpjes ertoe dat mensen het gaan nadoen. Wij spraken de treinsurfer (die anoniem wil blijven).</p>
<h3>Freerunning</h3>
<p>De <em>Dutchman</em> reisde een paar minuten door Noord-Brabant aan de zijkant van een trein. Hij sprong er in Lage Zwaluwe op en in Zevenbergen weer af, terwijl hij alles filmde met een actiecamera. Op zijn YouTube-account stonden ook filmpjes waarop hij op bruggen en hoge gebouwen klimt, aan bussen hangt en aan <em>freerunning</em> doet. Een paar dagen na het plaatsen van de treinsurf-video werd zijn hele YouTube-account verwijderd.</p>
<p>Spoorbeheerder Prorail deed aangifte. 'Deze actie is volslagen idioot. Ik heb hier echt geen woorden voor', vertelt woordvoerder René Vegter aan <a href="http://www.omroepbrabant.nl/?news/2739261073/Treinsurfer+slaat+weer+toe,+dit+keer+tussen+Zevenbergen+en+Lage+Zwaluwe.aspx">Omroep Brabant.</a> Volgens ProRail is het niet alleen gevaarlijk, maar ook heel hinderlijk voor andere reizigers omdat het treinverkeer op zo'n moment stilgelegd moet worden.</p>
<h3>Als een baas</h3>
<p>De treinsurfer begrijpt niet dat zijn account is verwijderd. 'Er staan veel meer filmpjes op YouTube van mensen die gevaarlijke dingen doen. Ik vind dat alles online moet blijven staan. Ik begrijp wel dat het gevaarlijk is, maar dat zet ik er altijd bij. Maar deze week werd mijn video vaak doorgeplaatst zonder die zin erbij. Dan kan ik er ook niet veel aan doen.’ Volgens hem zullen de meeste mensen niet begrijpen waarom hij dit doet. 'Ik kan niet uitleggen hoe het voelt om dit te doen, maar je voelt je super alert omdat je op moet letten dat je niet valt. Dat voelt heel goed. Je voelt je als een baas.' <em>(De tekst gaat verder onder de foto). </em><br><div class="media media-element-container media-default"><div id="file-420933" class="file file-image file-image-png">

        
  
  <div class="content">
    <img height="2880" width="5120" style="width: 1000px; height: 563px;" class="media-element file-default" data-delta="1" src="https://7dagen.netlify.app/sites/default/files/treinsurfer%202.29%201.png" alt="">  </div>

  
</div>
</div><em>De treinsurfer hangt aan de zijkant van de trein (still uit zijn video).</em>
<h3>Community</h3>
<p>Volgens de treinsurfer gaat het hem niet om het aantal <em>views</em> dat zijn video's krijgen. 'Ik vind het grappig dat mijn filmpjes vaak bekeken worden, maar daar doe ik het niet voor. Ik doe het vooral voor de kick die ik ervan krijg.' Hij blijft dus ook doorgaan en zijn volgende stunt komt er binnenkort aan. 'Wanneer dat is zie je wel op YouTube, want ik ga wel weer proberen om een nieuw account aan te maken.' En als dat niet lukt? Ook dan gaat hij door. 'We hebben een <em>community</em> van mensen die zulke stunts doen in Nederland en het buiteland. Treinsurfen, op hoge gebouwen klimmen of in lege gebouwen rondkijken waar je normaal niet kunt komen, bijvoorbeeld. Het gaat me er vooral om dat zij het zien. Ik moedig hen ook aan. Hoe ik die mensen bereik zegt ik liever niet. Ik wil niet dat onze <em>community</em> wordt opgerold.' </p>
<h3>Spagaat</h3>
<p>Is het de taak van YouTube om zulke video's zo snel mogelijk te verwijderen? Volgens Charles Vaneker, hoogleraar communicatiewetenschappen aan de Vrije Universiteit in Amsterdam, zit YouTube wat dat betreft in een spagaat. ‘Aan de ene kant moet rekening gehouden worden met de vrijheid van meningsuiting: mensen moeten kunnen plaatsen wat ze willen. Maar aan de andere kant gaat het ook om de voorbeeldfunctie die YouTubers hebben. Het zijn rolmodellen en het is niet de bedoeling dat de kijkers zulke stunts na gaan doen en ongelukken krijgen.’ </p>
<p><em>Hoever kun je eigenlijk gaan op YouTube? Dat lees je in de krant (verschijningsdatum 26 januari 2018).</em></p>  
