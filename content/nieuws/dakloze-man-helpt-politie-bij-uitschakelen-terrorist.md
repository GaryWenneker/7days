---
id: d72fbeb1378542ee986d08efdc991dee
type: nieuws
layout: post
title: "Dakloze man helpt politie bij uitschakelen terrorist"
permalink: /nieuws/dakloze-man-helpt-politie-bij-uitschakelen-terrorist/
date: 2022-05-11T19:16:41.067Z
author: 7biA1WiYB
excerpt: "Michael Rogers (46) zat rustig op de stoep toen hij zag hoe een man zijn auto in brand stak en daarna met een mes op voorbijgangers begon in te steken. Een man overleefde het niet, twee mensen raakten gewond. Ook agenten die op de man afkwamen, werden bedreigd.  "
seo:
  description: "Dakloze man helpt politie bij uitschakelen terrorist"
  title: "Dakloze man helpt politie bij uitschakelen terrorist"
---
Michael Rogers (46) zat rustig op de stoep toen hij zag hoe een man zijn auto in brand stak en daarna met een mes op voorbijgangers begon in te steken. Een man overleefde het niet, twee mensen raakten gewond. Ook agenten die op de man afkwamen, werden bedreigd.  

    <p>Rogers hielp de agenten door met een winkelwagen op de terrorist in te rijden. De dader werd uiteindelijk door de politie neergeschoten en overleed in het ziekenhuis. <a href="https://nos.nl/artikel/2258626-aanslagpleger-melbourne-geinspireerd-door-is.html" target="_blank">Volgens de politie</a> was de aanslagpleger geradicaliseerd en geïnspireerd door terreurorganisatie <a href="https://7dagen.netlify.app/dossier-terrorisme" target="_blank">IS</a>. </p>
<h3>Trolleyman</h3>
<p>De hulppogingen van Rogers werden door omstanders gefilmd en gedeeld op social media. Daar kreeg hij al snel de bijnaam 'Trolleyman'. De directeur van een daklozenorganisatie meldde dat 'Trolleyman' dakloos is en dat door zijn reddingsactie zijn telefoon was vernield. Boven de online inzamelingsactie die daarna voor Rogers werd opgezet stond: 'Niet alle helden dragen capes'.</p>
<p>Inmiddels is er volgens <em><a href="https://www.abc.net.au/news/2018-11-12/trolley-man-fundraiser-pellegrini-bourke-street-attack-sisto/10486800" target="_blank">ABC</a></em> al honderdduizend Australische dollar opgehaald, dat is bijna 64.000 euro. De daklozenorganisatie liet weten dat Rogers hulp krijgt bij het beheren van zijn geld. <div class="media media-element-container media-default"><div id="file-535274" class="file file-document file-text-oembed">

        <h2 class="element-invisible"><a href="/files/bdavin68-1542025504">BDavin68 1542025504</a></h2>
    
  
  <div class="content">
    
  </div>

  
</div>
</div>
<h3>Held</h3>
<p>Rogers vertelde Australische media dat hij 'geen held' is en dat hij alleen maar wilde helpen. Een woordvoerder van de politie zei begrip te hebben voor de 'instinctieve' actie van Rogers, maar waarschuwt ook dat omstanders altijd voorzichtig moeten zijn als er politie is: 'Laat agenten hun werk doen.'</p>  
