---
id: 2b4ac3cf428f42fe800891474a36aba6
type: nieuws
layout: post
title: "Vermiste meisjes (16) zijn terecht"
permalink: /nieuws/vermiste-meisjes-16-zijn-terecht/
date: 2022-05-11T19:16:41.067Z
author: 7biA1WiYB
excerpt: "Ze werden al sinds dinsdag vermist en hun familie en vrienden werden steeds wanhopiger. De Brabantse vriendinnen Femke en Sam (allebei 16) gaven dinsdag plotseling hun smartphones aan een vriendin, stapten op het vliegtuig naar Spanje en daar hield het spoor zo goed als op. Maar nu zijn ze terecht.   "
seo:
  description: "Vermiste meisjes (16) zijn terecht"
  title: "Vermiste meisjes (16) zijn terecht"
---
Ze werden al sinds dinsdag vermist en hun familie en vrienden werden steeds wanhopiger. De Brabantse vriendinnen Femke en Sam (allebei 16) gaven dinsdag plotseling hun smartphones aan een vriendin, stapten op het vliegtuig naar Spanje en daar hield het spoor zo goed als op. Maar nu zijn ze terecht.   

    <p>Vandaag werd bekend dat Femke en Sam ongedeerd in het Portugese stadje Albufeira zijn gevonden. Er is nog niet veel gezegd over hoe de twee meisjes daar verzeild raakten, maar volgens de politie lijkt er geen sprake te zijn van een misdrijf. Hieronder lees je wat er allemaal gebeurde sinds hun vermissing: </p>
<p><strong>1. </strong>De twee meisjes zijn dinsdag vanuit school naar Eindhoven Airport gegaan en<strong> naar de Zuid-Spaanse badplaats Málaga gevlogen.</strong> Daar werden ze op camerabeelden gespot. In Málaga hebben ze zeker één nacht in een hotel geslapen en geld opgenomen. Ze belden vrijdag met een vriendin, maar vertelden toen niet waar ze waren.</p>
<p><strong>2. </strong>Femke en Sam hadden (voor zover bekend)<strong> niemand verteld over hun reisplannen. </strong>Ook hadden ze amper bagage bij zich: alleen een Cowboy-tas. Hun mobieltjes en laptops namen ze niet mee. Voor zover hun familie weet, kenden de meisjes niemand in Spanje. </p>
<p><strong>3. </strong>De politie kreeg <strong>slechts een handjevol tips</strong><strong>. </strong>Eén tipgever beweerde dat de meisjes in Marbella, zo'n 60 kilometer verderop, waren gespot. </p>
<p><strong>4. </strong>Er kwamen <strong>geen aanwijzingen dat de meisjes iets ernstigs is overkomen.</strong> De verdwijning <em>leek </em>een actie die de meisjes zelf wilden, al is dat nog allesbehalve zeker. 'Het lijkt een zelfstandige actie, maar het is wel een raar verhaal', liet de politie weten aan <em>de Telegraaf</em>. Agenten speurden hun mobieltjes, laptops en bankrekeningen af, op zoek naar aanwijzingen.</p>
<p><strong>5. </strong>De vaders van de meisjes vlogen naar Spanje om hostels af te zoeken en vermissingsflyers uit te delen. <strong>Ze waren, net als hun moeders, ontzettend ongerust.</strong> 'We snappen niet wat er aan de hand is. Als ouders zien we geen aanknopingspunten waarom de meisjes naar Málaga zijn gereisd. We maken ons grote zorgen. Ze zijn gewone, normale, rustige pubers met een grote vriendengroep', schreef een van de twee moeders op Facebook.<br><br>Het lijkt er nu dus op dat de familie en vrienden van de twee weer rustig adem kunnen halen. Ze zijn terecht. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
