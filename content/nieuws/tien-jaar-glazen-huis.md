---
id: 1faeccd9c07d4d7083069c54d6123052
type: nieuws
layout: post
title: "Tien jaar Glazen Huis"
permalink: /nieuws/tien-jaar-glazen-huis/
date: 2022-05-11T19:16:41.067Z
author: 7biA1WiYB
excerpt: "Het is bijna net zo'n traditie als kerst zelf: het Glazen Huis. Het is doodnormaal dat drie dj's een week lang opgesloten zitten. Maar waarom bestaat de actie eigenlijk? Een terugblik op tien jaar Serious Request.  "
seo:
  description: "Tien jaar Glazen Huis"
  title: "Tien jaar Glazen Huis"
---
Het is bijna net zo'n traditie als kerst zelf: het Glazen Huis. Het is doodnormaal dat drie dj's een week lang opgesloten zitten. Maar waarom bestaat de actie eigenlijk? Een terugblik op tien jaar Serious Request.  

    <p>Radio maken voor het goede doel: zo zou je 3FM Serious Request het beste kunnen omschrijven. Eén keer in het jaar wordt het Glazen Huis bewoond door drie dj's van NPO 3FM. Met een redelijk rammelende maag draaien zij zes dagen lang plaatjes, in ruil voor geld. Hiermee vragen ze aandacht voor een 'stille ramp', waar dringend hulp voor nodig is.</p>
<p><strong>De eerste Serious Request</strong><br>De paniek was groot bij radiostation 3FM, toen in 2004 de populaire dj's Rob Stenders en Ruud de Wild vertrokken. De zender moest zich opnieuw uitvinden. Eén van de nieuwe aanwinsten was Giel Beelen. Ook kwam er een nieuwe slogan: 'Serious Radio'. Al snel kwam het idee om in december een goed doel te steunen, in samenwerking met het Rode Kruis. De eerste Serious Request stond in het teken van de vluchtelingensituatie in Darfur. Een piepjonge Giel Beelen, Claudia de Breij en ene Wouter van der Goes namen plaats in het Glazen Huis.</p>
<p><strong>Stille rampen</strong><br>De actie was een succes, en samen met het Rode Kruis werd de jaren daarna aandacht gevraagd voor andere 'stille rampen'. Kindsoldaten in Congo, landmijnen, schoon drinkwater, vluchtelingen, malariaslachtoffers, kinderen met aids, moeders in oorlogsgebieden, babysterfte en diarree: het waren de goede doelen van de afgelopen tien jaar.</p>
<p><strong>Opbrengst</strong><br>In het eerste jaar was de opbrengst nog bescheiden: de drie dj's wisten 915.995 euro bij elkaar te draaien. De jaren daarna werd het record alsmaar gebroken: in 2005 werd al ruim twee miljoen euro opgehaald, in 2007 vijf miljoen euro en vorig jaar ruim twaalf miljoen.</p>
<p><div class="media media-element-container media-default"><div id="file-1079" class="file file-image file-image-png">

        
  
  <div class="content">
    <img height="370" width="575" class="media-element file-default" src="https://7dagen.netlify.app/sites/default/files/14.png" alt="">  </div>

  
</div>
</div><br><em>Gerard Ekdom zat in 2007 al in het Glazen Huis. Foto: ANP</em>
<p><strong>De dj's</strong><br>Giel Beelen en Gerard Ekdom delen de eer: zij hebben allebei het vaakst in het Glazen Huis gezeten, namelijk acht keer. Coen Swijnenberg staat op een goede derde plaats, met vijf opsluitingen. En zo'n opsluiting is best afzien: de dj's mogen namelijk niet eten - ze mogen alleen maar gezonde sapjes drinken. Van slapen komt het ook weinig, want er moet non-stop radio worden gemaakt. Ja, bij Serious Request gaat het er serieus aan toe!</p>  
