---
id: 13117ef5646d41b9956fefe5c921c78f
type: nieuws
layout: post
title: "Wat is er gebeurd in Drachten?"
permalink: /nieuws/wat-is-er-gebeurd-in-drachten/
date: 2022-05-11T19:16:41.067Z
author: 7biA1WiYB
excerpt: "In een café in Drachten werd vorige week een 16-jarige jongen neergestoken. Twee jongens van 14 en 15 jaar werden kort daarna opgepakt en zitten nog vast. Het slachtoffer is inmiddels overleden. Wat is er gebeurd? Vier vragen en antwoorden.  "
seo:
  description: "Wat is er gebeurd in Drachten?"
  title: "Wat is er gebeurd in Drachten?"
---
In een café in Drachten werd vorige week een 16-jarige jongen neergestoken. Twee jongens van 14 en 15 jaar werden kort daarna opgepakt en zitten nog vast. Het slachtoffer is inmiddels overleden. Wat is er gebeurd? Vier vragen en antwoorden.  

    <h3>1. Wat is er gebeurd?</h3>
<p>Op 22 december vond rond 21.00 uur een steekincident plaats voor café Pietje Bel in Drachten. Een 15-jarige jongen werd met zware verwondingen naar het ziekenhuis in Groningen gebracht. Tijdens zijn verblijf in het ziekenhuis werd het slachtoffer 16 jaar. Hij is inmiddels overleden. De daders gingen ervandoor, maar de politie wist later op de avond twee verdachten aan te houden.</p>
<p>Na het incident gingen ook omstanders met elkaar op de vuist. Daarbij raakte een agent gewond aan zijn hoofd en brak zijn neus.</p>
<h3>2. Is er iemand opgepakt?</h3>
<p>Een 15-jarige jongen uit Gorredijk en een 14-jarige jongen uit Drachten zijn opgepakt voor het steekincident. Burgemeester Jan Rijpstra van de gemeente Smallingerland (waar Drachten onder valt) heeft laten weten dat er nog veel onduidelijk is. Waarom de tiener in het café is neergestoken is nog niet opgehelderd.</p>
<h3>3. Hoe is er gereageerd?</h3>
<p>De politie noemt de jonge leeftijd van de verdachten erg zorgelijk. 'Wat doe je op die leeftijd al met een wapen op straat?', vertelde een woordvoerder aan <a href="https://nos.nl/artikel/2316721-drachten-geschokt-door-dood-neergestoken-jongen-heel-hard-aangekomen.html" target="_blank">NOS</a>.</p>
<p>'Dit is heel hard aangekomen bij ons. Het is ongelofelijk dat het gebeurd is. Hier in de gemeente en de omgeving heeft dit heel veel impact', zegt Rijpstra op NPO Radio 1. Volgens hem zijn de inwoners van de gemeente erg bezig met het overlijden van de jongen. Er komen niet alleen veel reacties vanuit het hele land, ook leggen veel mensen bloemen op de plek waar het gebeurd is.</p>
<h3>4. Hoe gaat het nu verder?</h3>
<p>De burgemeester gaat vanmiddag naar de ouders om ze persoonlijk te condoleren. </p>
<p>Waarom de jongen is neergestoken blijft vooralsnog een onbeantwoorde vraag. Of het een op zichzelf staand incident is of dat er meer achter zit, dat moet duidelijk worden uit onderzoek van de politie. De burgemeester zegt ervan uit te gaan dat de slachtoffers en daders bekenden van elkaar zijn.</p>  
