---
id: 6f7d10ef583a4798bd7e5a5267da9326
type: nieuws
layout: post
title: "Nike-schoenen uit winkels gehaald vanwege foute vlag"
permalink: /nieuws/nike-schoenen-uit-winkels-gehaald-vanwege-foute-vlag/
date: 2022-05-11T19:16:41.067Z
author: 7biA1WiYB
excerpt: "Het moest een feestelijke gymschoen zijn, de Nike Air Max 1. Speciaal ontworpen ter ere van de Amerikaanse Independence Day op 4 juli. Maar het werd een stel schaamsneakers. Na protest heeft het sportmerk ze als een haas uit de winkels gehaald. Wat is er precies aan de hand?  "
seo:
  description: "Nike-schoenen uit winkels gehaald vanwege foute vlag"
  title: "Nike-schoenen uit winkels gehaald vanwege foute vlag"
---
Het moest een feestelijke gymschoen zijn, de Nike Air Max 1. Speciaal ontworpen ter ere van de Amerikaanse Independence Day op 4 juli. Maar het werd een stel schaamsneakers. Na protest heeft het sportmerk ze als een haas uit de winkels gehaald. Wat is er precies aan de hand?  

    <p>We doen de Amerikaanse vlag op de achterkant, dacht <em>Nike</em>. Dat is feestelijk en hoort helemaal bij <em>Independence Day</em>. Tijdens deze nationale feestdag wordt gevierd dat de Amerikaanse Onafhankelijkheidsverklaring werd aangenomen. Dat gebeurde op 4 juli 1776. Daarom heet de Onafhankelijkheidsdag ook wel <em>Fourth of July</em>. In de verklaring werd vastgelegd dat de dertien Britse koloniën in de VS onafhankelijk zouden worden van Groot-Brittannië. Elk jaar wordt de <em>Fourth of July</em> gevierd met parades, honkbalgames, barbecues en vuurwerk. En <em>Nike </em>dacht het dit keer te vieren met een speciale Independence-gymp.</p>
<h3><br><div class="media media-element-container media-default"><div id="file-537664" class="file file-image file-image-jpeg">

        
  
  <div class="content">
    <img alt="Beeld Wikipedia" title="Beeld Wikipedia" height="807" width="1532" class="media-element file-default" data-delta="4" src="https://7dagen.netlify.app/sites/default/files/stars%20and%20stripes.jpg">  </div>

  
</div>
</div><br>Sterren</h3>
<p>Alleen... iemand heeft niet zo goed opgelet en pakte een plaatje van de verkeerde vlag. Een oude versie van de vlag. Namelijk die uit de periode van de Amerikaanse onafhankelijkheidsoorlog, waarin de koloniën zich afscheidden van de Britten. Daarop staan dertien witte sterren linksboven in een rondje. In de huidige vlag (de <em>Stars en Stripes</em>) zijn er dertien strepen en vijftig sterren in een blauw vlak. Die met de dertien sterren heet de <em>Betsy Ross Flag</em> en hij stamt uit de tijd van slavernij en rassenongelijkheid in de VS. Vandaag de dag wordt de vlag gebruikt door een aantal extreemrechtse groepen die hem zien als symbool voor hun ideeën.<br><div class="media media-element-container media-default"><div id="file-537662" class="file file-image file-image-jpeg">

        
  
  <div class="content">
    <img alt="Foto EPA" title="Foto EPA" height="3285" width="4928" class="media-element file-default" data-delta="2" src="https://7dagen.netlify.app/sites/default/files/ANP-57536417.jpg">  </div>

  
</div>
</div>
<h3>Knielprotest</h3>
<p>Toen de fout werd opgemerkt barstte een storm van kritiek los. Ook Colin Kaepernick mengde zich in de discussie. De voormalig American Football-ster werd in de zomer van 2016 op slag beroemd toen hij met zijn knielprotest in opstand kwam tegen het alomtegenwoordige geweld van de politie tegen Afro-Amerikanen in de VS. De boomlange quarterback met de fraaie afro zakte tijdens het volkslied voor een wedstrijd met zijn rechterknie op het veld en boog z'n hoofd. ‘Ik ben niet trots op een land dat gekleurde mensen onderdrukt’, zei hij. En daarna knielde hij bij een volgende wedstrijd weer.</p>
<h3>Excuses van <em>Nike</em></h3>
<p>Sommige sporters volgden zijn voorbeeld. Maar er waren ook Amerikanen die de actie van Kaepernick respectloos vonden. Tijdens het <em>National Anthem</em> hoorde je te gaan staan. Punt. Kaepernick zit nu zonder baan, waarschijnlijk door zijn gedurfde actie. Maar hij laat zich niet de mond snoeren en is het gezicht geworden van de strijd tegen rassenongelijkheid. En hij is ook het gezicht van <em>Nike</em>. Zo maakte het sportmerk billboards met een foto van de footballer en de tekst: 'Geloof ergens in. Ook als het betekent dat je alles moet opgeven.' Precies deze Kaepernick vraagt nu aan <em>Nike </em>om de <em>Independence</em>-sneaker terug te halen omdat-ie beledigend is. En <em>Nike </em>luistert. En biedt excuses aan.</p>  
