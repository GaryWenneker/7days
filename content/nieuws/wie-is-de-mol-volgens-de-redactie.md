---
id: d7ecbfecb3074f17883ae649ba2f3b3d
type: nieuws
layout: post
title: "Wie is de Mol volgens de redactie?"
permalink: /nieuws/wie-is-de-mol-volgens-de-redactie/
date: 2022-05-11T19:16:41.067Z
author: 7biA1WiYB
excerpt: "Ook op de redactie van 7Days is er deze weken maar één vraag die ons bezighoudt: wie is de Mol? Vier redacteuren vertellen waarom zij de enige juiste Mol in het vizier hebben. Ben je het met ze eens?  "
seo:
  description: "Wie is de Mol volgens de redactie?"
  title: "Wie is de Mol volgens de redactie?"
---
Ook op de redactie van 7Days is er deze weken maar één vraag die ons bezighoudt: wie is de Mol? Vier redacteuren vertellen waarom zij de enige juiste Mol in het vizier hebben. Ben je het met ze eens?  

    <p><strong>Jelger verdenkt: Marlijn</strong><br>'Laat ik het er meteen maar bij zeggen: ik heb het altijd fout. Maar ik heb het vermoeden dat Marlijn dit seizoen de Mol is. Ze deed bijvoorbeeld heel opvallend tijdens de foto-opdracht in aflevering 4. De kandidaten moesten de juiste mensen op de foto zetten, om zo geld te verdienen voor de pot. Bij één van de foto's moest iedereen met New York als favoriete stad op de foto. Viktor zei dat hij twijfelde, maar Marlijn stond ook op de foto. Zij heeft ingehaakt op de twijfel van Viktor (die inmiddels uit het spel is). Er werd heel veel nadruk gelegd op het feit dat Viktor het fout deed, maar stiekem denk ik dat Marlijn niet op de foto thuishoorde. Ze zou best wel eens de Mol kunnen zijn.'</p>
<p><img src="http://admin.sevendays.nl/getimage.php?id=11377&amp;l=image&amp;w=0&amp;h=0&amp;t=scl"><br><br><strong>Lotte verdenkt: Chris</strong><br>'Chris houdt zich heel erg koest, maar hij blijft ook niet onopvallend. Hij doet op de goede momenten met de groep mee, zonder heel erg veel geld op de halen. Hij speelt heel slim en tactisch, maar is ondertussen wel aan het mollen. Bijvoorbeeld toen hij samen met Rik uit een watervliegtuigje stapte in aflevering 3. Hij rende zo een enveloppe met geld voorbij en sprong opeens in een bootje om een toeristisch uitstapje te maken. Het kan dat hij de enveloppe écht niet had gezien, maar dat geloof ik niet. En ik hoop ook dat hij de Mol is want ik vind 'm leuk. Als deelnemer dan, hè.'</p>
<p><img class="rechts" src="http://admin.sevendays.nl/getimage.php?id=11376&amp;l=image&amp;w=0&amp;h=0&amp;t=scl"><strong>Kim verdenkt: Rik</strong><br>'Ik verdenk de makers van Wie is de Mol? ervan dat zij altijd de deelnemer met (bijna) het hoogste IQ uitkiezen als Mol. Je moet ook wel hersenen hebben om goed te kunnen mollen. Volgens mij zijn Rik en Chris de slimsten, en daar komt bij dat Rik van alle deelnemers zo'n beetje het minste geld heeft opgehaald bij de opdrachten. Bij de opdracht in de boeddhistische tempel, in aflevering 5, was Rik heel verdacht bezig. Terwijl Marlijn jokers aan het stelen was liep Rik langs, maar zei er niks van. Of hij heeft het echt niet gezien, of hij is gewoon de Mol. Ik denk het laatste.'</p>
<p><strong>Menno verdenkt: Margriet</strong><br>'Niet alleen Rik, ook Margriet haalt opvallend weinig geld op voor de pot. Als penningmeester heeft ze zelfs 200 euro uit de pot gestolen. De meest opvallende hint is dat Margriet bij de test in aflevering 5 op zichzelf stemde als Mol. Ze moest aangeven welk bakje de Mol had gekozen bij de opdracht in de tempel, een aflevering daarvoor. Ze vulde 'bakje 11' in, maar dat is haar eigen bakje! Zou zij, omdat ze de Mol is, de test daarom altijd goed invullen?'</p>
<p><em>Zitten de 7Days-redacteuren een beetje op het goede spoor? Of verdenk jij een hele andere deelnemer? Laat het hieronder weten!</em></p>  
