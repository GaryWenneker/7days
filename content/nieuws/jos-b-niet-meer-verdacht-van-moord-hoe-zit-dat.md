---
id: 18378e2cbc3e490880b142f6d0c8d510
type: nieuws
layout: post
title: "Jos B. niet meer verdacht van moord, hoe zit dat?"
permalink: /nieuws/jos-b-niet-meer-verdacht-van-moord-hoe-zit-dat/
date: 2022-05-11T19:16:41.067Z
author: 7biA1WiYB
excerpt: "Jos B. wordt niet meer verdacht van moord, maar nog wel van doodslag. Dat zeggen de rechters die de zaak behandelen. Er is te weinig bewijs dat B. Nicky Verstappen met opzet zou hebben omgebracht.  "
seo:
  description: "Jos B. niet meer verdacht van moord, hoe zit dat?"
  title: "Jos B. niet meer verdacht van moord, hoe zit dat?"
---
Jos B. wordt niet meer verdacht van moord, maar nog wel van doodslag. Dat zeggen de rechters die de zaak behandelen. Er is te weinig bewijs dat B. Nicky Verstappen met opzet zou hebben omgebracht.  

    <p>Afgelopen zomer werd Jos B. <a href="https://7dagen.netlify.app/nieuws/jos-b-aangehouden-spanje">opgepakt</a> op verdenking van betrokkenheid bij de dood van Nicky Verstappen. Nicky werd in 1998 omgebracht en de zaak was eigenlijk bestempeld als <em>cold case</em>, een zaak waarvan het niet gelukt is hem op te lossen. Van de zomer kwam er na een groot DNA-onderzoek <a href="https://7dagen.netlify.app/nieuws/belangrijke-doorbraak-20-jaar-oude-moordzaak" target="_blank">een doorbraak</a>. Jos B.'s DNA werd herkend en hij werd na een grote zoektocht op gepakt. Nu zit hij dus vast op verdenking van doodslag.</p>
<h3>Doodslag</h3>
<p>Maar wat is het verschil tussen moord en doodslag? Bij moord heeft de dader alles van tevoren gepland. Bij doodslag bedenkt de dader ter plekke of en hoe hij het slachtoffer om het leven wil brengen. Het feit dat Jos B. niet meer verdacht wordt van moord is in zijn voordeel. Voor moord kun je in Nederland namelijk een levenslange gevangenisstraf krijgen. Voor doodslag is dit 'maar' vijftien jaar.</p>
<h3>Geen verrassing</h3>
<p>Deze beslissing van de rechters komt niet als een verrassing voor Peter R. de Vries, de misdaadverslaggever die de familie Verstappen al jaren helpt in de zaak. Tegen NOS vertelt hij: 'Het was vrijwel van meet af aan duidelijk dat moord niet is te bewijzen. Dat zie je eigenlijk bij alle cold cases. Doodslag is het hoogst haalbare, tenzij de verdachte zelf moord bekent. De familie weet en begrijpt dit.' Dat hoeft echter niet te betekenen dat B. wordt veroordeeld voor doodslag. Volgens het OM kan hij alsnog veroordeeld worden voor moord als hij dit bijvoorbeeld bekent.</p>  
