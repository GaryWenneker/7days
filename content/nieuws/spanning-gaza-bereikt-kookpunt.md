---
id: 18cff704885946ee95cbb55dd295efc0
type: nieuws
layout: post
title: "Spanning Gaza bereikt kookpunt"
permalink: /nieuws/spanning-gaza-bereikt-kookpunt/
date: 2022-05-11T19:16:41.067Z
author: 7biA1WiYB
excerpt: "Het is al meer dan een maand onrustig in Gaza, waar Palestijnen bezig zijn met een groot protest. Maar deze week is het tot een kookpunt gekomen. Ruim vijftig Palestijnen zijn omgekomen.   "
seo:
  description: "Spanning Gaza bereikt kookpunt"
  title: "Spanning Gaza bereikt kookpunt"
---
Het is al meer dan een maand onrustig in Gaza, waar Palestijnen bezig zijn met een groot protest. Maar deze week is het tot een kookpunt gekomen. Ruim vijftig Palestijnen zijn omgekomen.   

    <p>Sinds 2014 zijn in de Gazastrook nog niet zoveel doden op één dag gevallen als vandaag. Onder de slachtoffers zouden onder meer een man in een rolstoel en een jongen van 14 jaar oud zijn.</p>
<h3>15 mei</h3>
<p>De spanning in het gebied neemt toe in de aanloop naar morgen. 15 mei is een beladen dag in het conflict tussen Israël en de Palestijnen. Israëliërs vieren dan dat de staat Israël zeventig jaar bestaat. Maar voor de 1,8 miljoen Palestijnen in de Gazastrook is het geen feestdag. Zij herdenken dat zij zeventig jaar geleden door de Israëliërs verdreven werden van de plek waar ze woonden. Sindsdien zitten ze vast in Gaza, een strook land bij Israël dat streng bewaakt wordt door Israëlische militairen.</p>
<h3>Mars van de Terugkeer</h3>
<p>Sinds eind maart zijn er hevige Palestijnse protesten geweest aan de grens tussen de Gazastrook en Israël. De Grote Mars van de Terugkeer wordt het protest ook wel genoemd. Daarbij zijn de afgelopen weken tientallen Palestijnen om het leven gekomen bij confrontaties met het Israëlische leger. De demonstranten willen stilstaan bij de gebeurtenissen van zeventig jaar geleden en vragen aandacht voor hun situatie. </p>  
