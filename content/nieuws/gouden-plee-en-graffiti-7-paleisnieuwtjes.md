---
id: 90b942554eb845778891f016c61d0041
type: nieuws
layout: post
title: "Gouden plee en graffiti: 7 paleisnieuwtjes"
permalink: /nieuws/gouden-plee-en-graffiti-7-paleisnieuwtjes/
date: 2022-05-11T19:16:41.067Z
author: 7biA1WiYB
excerpt: "Paleizen saai? Niet echt, de laatste tijd. De Turkse president Erdogan nodigt iedereen uit om in zijn paleis te zoeken naar een gouden wc bril, de verbouwing van Huis ten Bosch is peperduur en in Thailand staat het paleis weer eens leeg. 7 keer paleisnieuws op een rij.  "
seo:
  description: "Gouden plee en graffiti: 7 paleisnieuwtjes"
  title: "Gouden plee en graffiti: 7 paleisnieuwtjes"
---
Paleizen saai? Niet echt, de laatste tijd. De Turkse president Erdogan nodigt iedereen uit om in zijn paleis te zoeken naar een gouden wc bril, de verbouwing van Huis ten Bosch is peperduur en in Thailand staat het paleis weer eens leeg. 7 keer paleisnieuws op een rij.  

    <p><strong>1. Gouden bril</strong><br>‘President Erdogan verspilt ons geld aan gouden toiletbrillen’. Dat zei een Turkse oppositieleider vorige week in aanloop naar de parlementsverkiezingen op 7 juni. Erdogan (foto) reageerde woensdag woest en nodigde iedereen uit om bij hem thuis te komen zoeken naar goud op zijn plee. Dat is er namelijk niet, zegt hij.<br><br><strong>2. Graffiti</strong><br>‘<a href="https://7dagen.netlify.app/nieuws/verboden-fuck-de-koning">Fuck de koning.</a>’ Die beroemde leus stond op 6 mei met vette graffiti-letters op de muur van het Paleis op de Dam in Amsterdam. De politie zoekt nog naar de dader. Echt erg is het niet, want er zat net een nieuwe antispuit-laag op de muur. De leus eraf vegen was daardoor een makkie.<br><br><strong>3. Kwakkelkoning</strong><br>In Thailand staat een paleis leeg. Koning Bhumibol (87) werd deze week opgenomen in een ziekenhuis in Thailand. En hij was net drie weken thuis. De langstzittende vorst ter wereld kwakkelt enorm met zijn gezondheid. Veel mensen denken dat hij bijna doodgaat, maar volgens zijn artsen is-ie zo weer de oude.   <br><br><strong>4. Paleis plus pretpark</strong><br>Honderd miljoen dollar. Dat is de vraagprijs voor Neverland. De droomwereld van de overleden popster Michael Jackson staat sinds deze week te koop. Op het terrein, dat ongeveer net zo groot is als de Efteling, staat naast een paleis ook een pretpark, een bioscoop en een dierentuin (met nog maar één lama).<br><br><strong>5. Open die poort</strong><br>Als het aan het CDA en de PvdA in Den Haag ligt, gaat paleis Noordeinde open voor publiek. Dat maakten ze woensdag bekend. De partijen vinden die dichte deuren zonde van al die pracht en praal. Het Koninklijk Huis heeft tot nu toe altijd nee gezegd op de vraag.<br><br><strong>6. Weer thuis</strong><br>Het was een poosje stil in het paleis van president Nkuruzunziza van Burundi. Er was een coup gepleegd in het Afrikaanse land. Maar die mislukte. Nu scharrelt de president weer door zijn vertrekken. Voor hoe lang? Dat is de vraag. Het blijft heel onrustig in het Afrikaanse land. Op 26 juni zouden er nieuwe verkiezingen zijn, maar waarschijnlijk gaan die niet door.<br><br><strong>7. Oplappen</strong><br>Ondertussen kibbelen Nederlandse politici over de verbouwing van Huis ten Bosch, waar prinses Beatrix tot vorig jaar woonde. Nu staat het paleis leeg. Het opkalefateren ervan valt ietsje duurder uit dan gepland (geen 35 maar 60 miljoen euro). Achterstallig onderhoud, zegt premier Rutte. Maar daar neemt de oppositie geen genoegen mee. Wordt vervolgd dus. Vóór 2018 moet de boel tot in de puntjes perfect zijn: dan wil de koning er met zijn gezin gaan wonen.   </p>  
