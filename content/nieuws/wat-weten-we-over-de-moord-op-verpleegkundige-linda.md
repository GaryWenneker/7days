---
id: bacda9df7c13406890da14590f6422f1
type: nieuws
layout: post
title: "Wat weten we over de moord op verpleegkundige Linda?"
permalink: /nieuws/wat-weten-we-over-de-moord-op-verpleegkundige-linda/
date: 2022-05-11T19:16:41.067Z
author: 7biA1WiYB
excerpt: "Maandag werd verpleegkundige Linda van der Giesen doodgeschoten voor het ziekenhuis waar ze werkte, in Waalwijk. Nu blijkt dat ze al langer werd bedreigd door haar ex, de verdachte. Én aangifte had gedaan tegen hem. Hoe zit dat precies? Een tijdlijn.    "
seo:
  description: "Wat weten we over de moord op verpleegkundige Linda?"
  title: "Wat weten we over de moord op verpleegkundige Linda?"
---
Maandag werd verpleegkundige Linda van der Giesen doodgeschoten voor het ziekenhuis waar ze werkte, in Waalwijk. Nu blijkt dat ze al langer werd bedreigd door haar ex, de verdachte. Én aangifte had gedaan tegen hem. Hoe zit dat precies? Een tijdlijn.    

    <p><strong>Maandag: de moord</strong><br>Een vrouw wordt doodgeschoten op de parkeerplaats van het TweeSteden Ziekenhuis in Waalwijk terwijl ze in haar auto stapt. De dader vlucht. De politie begint een onderzoek. <br><br><strong>Dinsdag: de eerste feiten</strong><br>Bekend wordt dat het om de 28-jarige Linda van der Giesen gaat, een verpleegster uit het ziekenhuis. Ze laat een zoontje van vier achter. Volgens familie en vrienden werd ze bedreigd door haar ex, die overigens niet de vader van haar zoon is. De politie bevestigt dat hij verdachte is in de zaak en dat zij vlak voor haar dood aangifte tegen hem heeft gedaan. Hij zou haar hebben bedreigd. Ook zou ze bij de politie hebben gemeld dat hij een wapen had. Het onderzoek gaat verder. <br><br>’s Middags wordt een condoleanceregister geopend. <br><br>De ex-vrouw van de verdachte, met wie hij al vóór zijn tijd met Linda tien jaar samen was, vertelt dat hij heeft gedreigd eerst Linda, daarna haar en tenslotte zichzelf te doden. Maar ze had nooit gedacht dat-ie dat echt zoiets zou doen. <br><br>Aan het eind van de middag meldt de verdachte zich bij het politiebureau. Hij wordt gearresteerd.</p>
<p><em><div class="media media-element-container media-default"><div id="file-5970" class="file file-image file-image-jpeg">

        
  
  <div class="content">
    <img title="Foto: ANP" height="2612" width="4232" class="media-element file-default" src="https://7dagen.netlify.app/sites/default/files/ANP-33727675.jpg" alt="">  </div>

  
</div>
</div>Op de parkeerplaats van het ziekenhuis worden bloemen neergelegd.</em><br><br><strong>Woensdag: 'verkeerd ingeschat'</strong><br>Een Facebook-pagina en online condoleanceregister worden geopend. De politie kondigt aan een intern onderzoek te beginnen naar de aangiftes. <br><br>Volgens de ex-vrouw van de verdachte is hij vaker veroordeeld voor geweld. <br><br>Politiechef Dick Schouten geeft toe dat de politie de zaak 'verkeerd heeft ingeschat'. Toen de melding over het wapen binnenkwam, hebben agenten dat onterecht niet onderzocht. 'We hadden een huiszoeking moeten doen.' Ook werd geen verband gelegd meer eerdere aangiftes tegen de verdachte door andere exen. <br><br>D66 wil een reactie van minister Ard van der Steur van Veiligheid over de inschattingsfout van de politie. </p>
<p>De ex-vrouw van de verdachte laat weer van zich horen. Volgens haar stuurde Linda van der Giesen leden van <a href="https://7dagen.netlify.app/bende">motorbende Satudarah</a> op de verdachte af af, waardoor hij moest onderduiken. Dat zei ze tegen Hart van Nederland. Daarom zou de man een wapen hebben gekocht. Ook zou hij aangifte tegen Van der Giesen hebben gedaan. Of dat allemaal waar is, is nog niet bekend. Maar één ding staat als een paal boven water: de politie heeft steken laten vallen in deze zaak.</p>  
