---
id: 08db98e35d474ff484635c64a50c4968
type: nieuws
layout: post
title: "Pluto op z’n prachtigst"
permalink: /nieuws/pluto-op-zn-prachtigst/
date: 2022-05-11T19:16:41.067Z
author: 7biA1WiYB
excerpt: "Zo scherp als hierboven zie je Pluto zelden. Deze foto is gemaakt door ruimtesonde New Horizons, die tien jaar voor dit plaatje heeft moeten reizen. Maar het was ’t wachten waard.  "
seo:
  description: "Pluto op z’n prachtigst"
  title: "Pluto op z’n prachtigst"
---
Zo scherp als hierboven zie je Pluto zelden. Deze foto is gemaakt door ruimtesonde New Horizons, die tien jaar voor dit plaatje heeft moeten reizen. Maar het was ’t wachten waard.  

    <p>Het is bijna tien jaar geleden dat New Horizons op pad ging. Vind Pluto en maak foto’s van de planeet, was de belangrijkste opdracht die wetenschappers van ruimtevaartorganisatie NASA hem meegaven. Na 4,5 miljard kilometer vliegen kwam New Horizons afgelopen zomer bij Pluto aan. De sonde nam vele kiekjes van de kleine planeet. De eerste zijn al doorgestuurd. Deze hierboven is half juli geschoten, een kwartier nadat New Horizons langs Pluto was gevlogen. De ruimtesonde bevindt zich op een afstand van 18.000 kilometer van de planeet en kijkt als het ware om.<br><br>Het plaatje kwam pas vorige week aan bij NASA. De dataverbinding die New Horizons met de aarde heeft, is namelijk erg traag. Maar toen-ie eenmaal binnenkwam gingen de wetenschappers uit hun dak. Want de foto is ongekend scherp en je kunt er van alles op zien. Bevroren vlaktes, hoge bergen, gletsjers, de dampkring… En dan te weten dat dit nog maar het begin is. Er zitten nog veel meer mooie Pluto-foto’s vol details in de pijplijn, schrijft onderzoeker Stuart Robbins op de site van NASA.</p>
<p><em>Benieuwd wat we allemaal al weten over Pluto sinds de eerste kiekjes zijn doorgestuurd? Een overzicht van de eerste bevindingen vind je <a href="https://7dagen.netlify.app/nieuws/zo-zagen-we-pluto-nog-nooit">hier</a>.</em></p>  
