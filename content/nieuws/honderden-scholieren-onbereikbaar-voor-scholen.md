---
id: e9e212238e4a486581a101a9781a79c7
type: nieuws
layout: post
title: "Honderden scholieren onbereikbaar voor scholen"
permalink: /nieuws/honderden-scholieren-onbereikbaar-voor-scholen/
date: 2022-05-11T19:16:41.067Z
author: 7biA1WiYB
excerpt: "Door het coronavirus krijgen alle leerlingen thuis les. Van honderden leerlingen is nu alleen niet bekend waar ze zijn want ze hebben geen contact meer met hun school. Alleen al in Den Haag en omgeving gaat het om bijna vierhonderd leerlingen die 'kwijt' zijn, dat meldt Omroep West.  "
seo:
  description: "Honderden scholieren onbereikbaar voor scholen"
  title: "Honderden scholieren onbereikbaar voor scholen"
---
Door het coronavirus krijgen alle leerlingen thuis les. Van honderden leerlingen is nu alleen niet bekend waar ze zijn want ze hebben geen contact meer met hun school. Alleen al in Den Haag en omgeving gaat het om bijna vierhonderd leerlingen die 'kwijt' zijn, dat meldt Omroep West.  

    <p>Zo'n 78 scholen uit Den Haag en omgeving vallen onder Van Lucas Onderwijs. 'Ik maak mij zorgen om de ruim tweehonderd leerlingen met wie wij helemaal geen contact kunnen krijgen', zegt Ewald van Vliet van Lucas Onderwijs.</p>
<p>Eerder deze week bleek al dat De Haagse Scholen - hier vallen 52 scholen onder - geen contact kunnen krijgen met 170 van hun leerlingen. Zelf nemen ze hun telefoon niet op. Maar ook hun ouders zijn niet bereikbaar.</p>
<h3>Andere plekken</h3>
<p>Het probleem is bekend bij de gemeente Den Haag, die vrijwel dagelijks contact heeft met schoolbesturen. Ook op andere plekken in het land krijgen scholen geen contact met sommige leerlingen. Om hoeveel scholieren het precies gaat is (nog) niet bekend.</p>
<p>Een woordvoerder van Onderwijswethouder Hilbert Bredemeijer (CDA) laat weten dat het zorgwekkend is. Daarom is nu aan alle scholen en schoolbesturen gevraagd om te laten weten met hoeveel kinderen er geen contact te krijgen is.</p>
<h3>Land van herkomst</h3>
<p>Als een kind buiten beeld raakt, probeert de school altijd eerst zelf contact te leggen. Lukt dat na een aantal keren niet, dan meldt de leraar dat bij de gemeente, bij de afdeling Leerplicht. Er wordt geprobeerd om contact te leggen via telefoon, maar ook worden er brieven gestuurd (in verschillende talen) en gaan ze bij de familie langs. Een reden dat scholen geen contact krijgen, zou kunnen zijn dat sommige scholieren met hun ouders naar het land van herkomst zijn gegaan zoals Bulgarije of Polen.</p>
<h3>Onveilig</h3>
<p>Scholen maken zich trouwens niet alleen zorgen om kinderen met wie er nu geen contact is. De voorzitter van het collega van bestuur van Sophia Scholen (uit Voorhout), Omar Ramadan, is bijvoorbeeld bang dat een aantal leerlingen nog meer achterstand oploopt. Kinderen die thuis te weinig begeleiding krijgen, mogen zo nu en dan wel naar school komen voor extra uitleg. Dit komt bovenop het werk van leraren die op afstand lesgeven aan leerlingen.</p>  
