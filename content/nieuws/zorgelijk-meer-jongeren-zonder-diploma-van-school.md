---
id: f32b47f5c2324cae82872bfdd7ad6ea5
type: nieuws
layout: post
title: "Zorgelijk: meer jongeren zonder diploma van school"
permalink: /nieuws/zorgelijk-meer-jongeren-zonder-diploma-van-school/
date: 2022-05-11T19:16:41.067Z
author: 7biA1WiYB
excerpt: "Voor het derde jaar op rij zijn vorig schooljaar meer scholieren en studenten gestopt met hun opleiding. Minister van Engelshoven (onderwijs) vindt dat een 'zorgelijke trend'.  "
seo:
  description: "Zorgelijk: meer jongeren zonder diploma van school"
  title: "Zorgelijk: meer jongeren zonder diploma van school"
---
Voor het derde jaar op rij zijn vorig schooljaar meer scholieren en studenten gestopt met hun opleiding. Minister van Engelshoven (onderwijs) vindt dat een 'zorgelijke trend'.  

    <p>26.894 jongeren onder 23 jaar besloten vorig schooljaar om te stoppen met school, nog voordat ze hun diploma op zak hadden. Dat is ongeveer twee procent. Een schooljaar eerder waren dat er nog ongeveer duizend minder, schreef Van Engelshoven woensdag aan de Tweede Kamer.</p>
<h3>Extra maatregelen</h3>
<p>Het aantal schoolverlaters is veel te hoog, vindt het kabinet. Om ervoor te zorgen dat het aantal in 2024 is gedaald naar 20.000 per jaar, worden allerlei maatregelen genomen. Zo worden speciale coaches ingezet, krijgen jongeren die twijfelen over hun studiekeuze extra hulp en ook voor kwetsbare jongeren moet er meer begeleiding komen. Scholen en gemeenten hebben daar ruim 80 miljoen euro voor gekregen. 'Ik vind het zeer zorgelijk dat die doelstelling onder druk staat. Ik vind het belangrijk dat zoveel mogelijk jongeren (economisch) zelfstandig en zelfredzaam zijn', schreef van Engelshoven in de brief. </p>
<h3>Verschillende redenen</h3>
<p>Vooral op het MBO en op de middelbare school is het aantal schoolverlaters toegenomen. De jongeren hebben daar verschillende redenen voor. Een verkeerde studiekeuze kan een oorzaak zijn, maar het kan ook zijn dat bedrijven ze verleiden om vroegtijdig te gaan werken. Daardoor neemt het aantal jongeren dat stopt met school, maar wel een baan heeft wél toe. Dat leerlingen van mbo-scholen in trek zijn, bleek vorige maand uit cijfers van <em>Jobdigger</em>, dat vacures analyseert. Bedrijven staan zó om ze te springen, dat ze de studenten weg proberen te kapen, nog voordat ze hun studie afgerond hebben. Ook Gert (21) kreeg zo'n aanbod, vertelde hij aan <em>7Days</em>. Toch ging hij daar niet op in. 'Het is lekker om geld te verdienen, maar ik wil kunnen terugvallen op mijn diploma.' <a href="https://7dagen.netlify.app/nieuws-school/%E2%80%99eerst-dat-mbo-diploma-dan-aan-het-werk%E2%80%99" target="_blank">Hier</a> lees je zijn verhaal.</p>  
