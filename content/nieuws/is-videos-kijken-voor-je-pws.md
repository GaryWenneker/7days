---
id: 103ff1d9fd644abc9c2bd04a8bf506c3
type: nieuws
layout: post
title: "IS-video's kijken voor je PWS"
permalink: /nieuws/is-videos-kijken-voor-je-pws/
date: 2022-05-11T19:16:41.067Z
author: 7biA1WiYB
excerpt: "Wat is de invloed van de gelikte video’s van IS op radicalisering? Daarover gaat het profielwerkstuk Greetings from the land of Khalifah (Groetjes uit het Kalifaat) van Wies (17) en Merel (18) uit Haarlem.   "
seo:
  description: "IS-video's kijken voor je PWS"
  title: "IS-video's kijken voor je PWS"
---
Wat is de invloed van de gelikte video’s van IS op radicalisering? Daarover gaat het profielwerkstuk Greetings from the land of Khalifah (Groetjes uit het Kalifaat) van Wies (17) en Merel (18) uit Haarlem.   

    <p><strong>Waarom kozen jullie dit onderwerp?</strong><br>'We volgen colleges bij het <em>pre-university college </em>in Leiden. Daar kregen we een keer een college van Daan Weggemans van het Centrum voor Terrorisme en Contra-terrorisme. Hij vertelde over radicalisering. Welke stadia je hebt. Welke factoren allemaal een rol spelen. En ook over de rol van de propaganda van IS. We vonden het heel interessant. Toen bedachten we dat we daar wel ons profielwerkstuk over konden doen. En Daan wilde ons begeleiden.'</p>
<p><strong>Hoe hebben jullie het aangepakt? </strong><br>'We gingen ons eerst verdiepen in wat radicalisering precies is. En wat Islamitische Staat is. Daar lazen we boeken en artikelen over. Toen bedachten we onze onderzoeksvraag. Dat werd: <em>Welke elementen kunnen in online jihadistische filmpjes een belangrijke rol spelen bij radicaliseren? En in hoeverre vinden we die elementen terug in de video’s?</em> En daarna was het vooral heel veel filmpjes bekijken.’</p>
<p><strong>Ook onthoofdingsfilmpjes?</strong><br>'Nee, die niet. We wilden alleen de filmpjes onderzoeken die voor iedereen makkelijk toegankelijk zijn. Die op YouTube dus. En daar worden de hele heftige beelden geblokkeerd. Soms konden we trouwens ook filmpjes we eerder hadden gezien, later niet meer terugvinden. Er wordt veel gefilterd.'</p>
<p><strong>Wat viel jullie op aan de video’s?</strong><br>'Ze zijn echt heel goed gemaakt. Heel <em>sophisticated</em>. Heel internationaal ook, om zoveel mogelijk mensen aan te spreken. IS heeft verschillende mediakanalen die zich met de communicatie bezig houden. Eentje daarvan, Al Hayat, is erg internationaal gericht. De invloed van de beelden is heel sterk. Ze spelen erg in op gevoelens van onrecht, avontuur, broederschap. En het ideologische aspect speelt een grote rol. De gedachte dat je moet strijden voor je geloof. En dat je een martelaar wordt als je sterft.'</p>
<p>'Het kalifaat wordt alleen maar verheerlijkt. Je ziet jonge mannen suikerspinnen en ijsjes uitdelen aan kinderen. "Het is hier geweldig, kom ook." Dat wordt in veel filmpjes gezegd. De filmpjes kunnen een sterke overtuigingskracht hebben als je al in een bepaalde fase van radicaliseren zit. Zelf vonden ze na een stuk of twintig flink saai worden. Maar het onderzoek  heeft diepe indruk op ons gemaakt. Heel interessant om te zien hoe radicalisering eigenlijk werkt en hoe organisaties als IS zichzelf proberen te profileren.'</p>
<p><strong>En? Wat kregen jullie voor cijfer?</strong><br>'Een tien!'</p>
<p><em>In de 7Days van vandaag vind je een interview met de begeleider van Wies en Merel, terrorisme-onderzoeker Daan Weggemans, over de krachtige propagandamachine van IS. Geen abonnement? Bekijk <a href="https://7dagen.netlify.app/verkoop">hier</a> waar je de krant in de winkel kunt kopen, of download 'm via <a href="http://www.magzine.nu/">MagZine</a>. </em></p>  
