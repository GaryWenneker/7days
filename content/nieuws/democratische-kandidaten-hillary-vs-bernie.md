---
id: 9285520c90c1467a8ceed4679024d1e3
type: nieuws
layout: post
title: "Democratische kandidaten: Hillary vs. Bernie"
permalink: /nieuws/democratische-kandidaten-hillary-vs-bernie/
date: 2022-05-11T19:16:41.067Z
author: 7biA1WiYB
excerpt: "In de zomer van 2015 stond de teller op zes kandidaten. Voor de eerste voorverkiezing in Iowa (1 februari) waren er drie over. Maar nu Martin O'Malley na een flinke nederlaag in die staat zijn handdoek in de ring heeft gegooid, zijn er nog twee Democraten over die meeracen richting Witte Huis: Hillary Clinton en Bernie Sanders. We stellen ze aan je voor.  "
seo:
  description: "Democratische kandidaten: Hillary vs. Bernie"
  title: "Democratische kandidaten: Hillary vs. Bernie"
---
In de zomer van 2015 stond de teller op zes kandidaten. Voor de eerste voorverkiezing in Iowa (1 februari) waren er drie over. Maar nu Martin O'Malley na een flinke nederlaag in die staat zijn handdoek in de ring heeft gegooid, zijn er nog twee Democraten over die meeracen richting Witte Huis: Hillary Clinton en Bernie Sanders. We stellen ze aan je voor.  

    <p><strong>1. Hillary Clinton - moeder en oma met een beetje voorsprong</strong><div class="media media-element-container media-default"><div id="file-5912" class="file file-image file-image-jpeg">

        
  
  <div class="content">
    <img title="Hillary tijdens haar campagnetour foto AFP" height="2263" width="3400" class="media-element file-default" src="https://7dagen.netlify.app/sites/default/files/AFP-Hillary.jpg" alt="">  </div>

  
</div>
</div>
<p><em><strong>Wie?</strong></em> <br>Om maar meteen bij de grootste democratische kanshebber te beginnen… Tijdens de verkiezingen in 2008 moest Hillary het afleggen tegen Obama. Maar ze is terug en klaar om dit keer wel te winnen. Het Witte Huis is geen onbekende plek voor de Democraat. Ze woonde er acht jaar, als vrouw van oud-president Bill Clinton (1993 - 2001). Hillary is één brok politieke ervaring. Na haar tijd in Washington werkte ze acht jaar lang als senator in New York. Daarna schopte ze het tot buitenlandminister in de regering van Obama (2009 - 2013). </p>
<p><em><strong>Haar paradepaardje</strong></em><br>Als Hillary wint, komt het goed met je kinderen en kleinkinderen. Dat is zo’n beetje haar boodschap. Ze is zelf moeder en oma en maakt duidelijk weinig belangrijker te vinden dan goed zorgen voor je kroost. Ze wil onder meer een hoger minimumloon, betaalbare kinderopvang en beter onderwijs voor kinderen. Ook wil ze het voor ondernemers makkelijker maken om een eigen zaak te beginnen. </p>
<p><em><strong>#Ophef</strong></em><br>Toen begin dit jaar uitkwam dat ze als minister van Buitenlandse Zaken al haar werkmails heeft verstuurd vanaf haar privé- in plaats vanaf haar overheidsaccount, waren de rapen gaar. Hierdoor kwamen haar e-mails namelijk niet in het overheidsarchief, wat wel zou moeten. Smeuïg voer voor de Republikeinen, die hier gretig gebruik van maken in hun campagne. In tegenfilmpjes bestempelen ze haar als corrupt en onbetrouwbaar. Hillary verklaarde begin augustus <a href="http://www.volkskrant.nl/buitenland/vragen-over-e-mails-blijven-clinton-achtervolgen~a4116925/">aan de rechter</a> dat ze inmiddels alle mails heeft overgedragen aan het ministerie. En hoopte dat de kous daarmee af is. <br><br><strong><em>Kans?</em></strong><br>Ze zou er op de <a href="https://7dagen.netlify.app/nieuws/7-vragen-over-de-amerikaanse-presidentsverkiezingen">Democratische Conventie</a> deze zomer zomaar met de overwinning vandoor kunnen gaan – alleen voor Bernie moet ze nog goed uitkijken. Maar iedereen kent haar, manlief Bill heeft nog altijd veel fans en Hillary heeft bakken en bakken met geld voor haar campagne. Ja, de kans dat zij het gaat opnemen tegen de winnaar van de Republikeinen is groot. </p>
<p><strong>2. Bernie Sanders – strijdlustig oudje dat volle zalen trekt</strong><div class="media media-element-container media-default"><div id="file-5913" class="file file-image file-image-jpeg">

        
  
  <div class="content">
    <img title="Ook Bernie is niet vies van een selfie Foto EPA" height="2732" width="4096" class="media-element file-default" src="https://7dagen.netlify.app/sites/default/files/EPA-Bernie.jpg" alt="">  </div>

  
</div>
</div>
<p><em><strong>Wie?</strong></em><br>Baby Bernie werd in 1941 geboren in Brooklyn (New York). Zijn vader, een Poolse immigrant, was een arme verfverkoper en Bernie had het dus bepaald niet breed. Hij studeerde politieke wetenschappen en was onder meer timmerman en filmmaker voor zijn politieke carrière van de grond kwam. Hij werd burgemeester van Burlington: de grootste stad van de staat Vermont, waar hij nu onafhankelijke senator is. Tussendoor gaf hij nog les, onder meer op Harvard. Hij heeft een vrouw (Jane), een zoon en drie stiefkinderen. </p>
<p><em><strong>Zijn paradepaardje</strong></em><br>Sanders komt op voor de middenklasse en strijdt tegen de grote inkomensverschillen tussen arm en rijk. Hij vecht hard tegen de opwarming van de aarde en is ook niet zo’n voorstander van kernenergie. Hij heeft grote bezwaren tegen de oneerlijke manier waarop veel verkiezingen worden gewonnen. ‘Steenrijke mensen kunnen verkiezingen en kandidaten kopen, wat de strijd voor mij en de meeste andere kandidaten heel moeilijk maakt’, zei hij. </p>
<p><em><strong>#Ophef</strong></em><br>Bernie is 73. Da’s oud. Stel even dat hij president wordt en het goed genoeg doet voor een tweede termijn, dan zit hij op z’n tachtigste nog in de <a href="https://www.whitehouse.gov/about/inside-white-house/west-wing-tour">Oval Office</a>, de werkkamer van de president. Een schril contrast met de topfitte Obama. Daarnaast is Bernie joods, wat ook nog wel eens tegen hem kunnen werken. Antisemitisme bestaat nog steeds in Amerika.</p>
<p><em><strong>Kans?</strong></em><br>Bernie trekt tijdens zijn tour door het land <a href="http://www.oregonlive.com/politics/index.ssf/2015/08/bernie_sanders_portland_rally.html">de volste zalen</a>, doet het uitermate goed onder jongeren en op zijn praatjes komen massa's mensen af. Maar hij moet  hard z’n best doen om Hillary bij te houden. Zijn campagnebudget is fors, zij het lang niet zo groot als dat van Clinton. Hij heeft het wel knap verzameld: hij krijgt vooral geld van ‘kleine’ aanhangers terwijl Hillary’s kas vooral wordt gespekt door enorme bedrijven. En toegegeven, die <a href="http://www.buzzfeed.com/bennyjohnson/bernie-sanders-has-the-best-hair-in-congress#.uoW3pGNRM">warrige witte haartjes</a> en z’n guitige lachje maken hem nogal aaibaar. </p>
<p><em>Een eerdere versie van dit stuk verscheen op 12 augustus 2015 op <a href="https://7dagen.netlify.app">www.sevendays.nl</a></em></p>
<p><em>Meer lezen over de Amerikaanse presidentsverkiezingen?<a href="https://7dagen.netlify.app/vs2016"> </a> <a href="https://7dagen.netlify.app/vs2016">Klik hier voor ons dossier.</a></em></p>  
