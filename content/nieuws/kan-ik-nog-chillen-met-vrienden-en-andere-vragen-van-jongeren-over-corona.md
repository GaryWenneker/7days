---
id: d1a366249a764baebbd6473115356717
type: nieuws
layout: post
title: "Kan ik nog chillen met vrienden? En andere vragen van jongeren over corona"
permalink: /nieuws/kan-ik-nog-chillen-met-vrienden-en-andere-vragen-van-jongeren-over-corona/
date: 2022-05-11T19:16:41.067Z
author: 7biA1WiYB
excerpt: "Scholen en restaurants zijn dicht, veel ouders werken thuis. Alles om de verspreiding van het coronavirus te vertragen. Maar kan jij nu nog buiten chillen? En wat als je eindexamen doet dit jaar? Lees hier de antwoorden op de belangrijkste (nieuwe) vragen van jongeren over de corona-crisis.  "
seo:
  description: "Kan ik nog chillen met vrienden? En andere vragen van jongeren over corona"
  title: "Kan ik nog chillen met vrienden? En andere vragen van jongeren over corona"
---
Scholen en restaurants zijn dicht, veel ouders werken thuis. Alles om de verspreiding van het coronavirus te vertragen. Maar kan jij nu nog buiten chillen? En wat als je eindexamen doet dit jaar? Lees hier de antwoorden op de belangrijkste (nieuwe) vragen van jongeren over de corona-crisis.  

    <p>Als corona zich minder snel verspreidt, kunnen we ervoor zorgen dat de ziekenhuizen niet overbelast raken. Dat is het plan van het kabinet. Anderhalve meter afstand houden van elkaar is het advies. Blijf thuis als je verkouden of ziekig bent. En verder: schud geen handen en was ze vaak. Maar hoe werkt dat?</p>
<h3>1. Kan ik nog naar het (skate)park of buiten zijn met vrienden?</h3>
<p>Daar zijn veel verschillende meningen over, ook van experts. Ben je verkouden of koortsig? Blijf dan in elk geval binnen. Helaas kún je het coronavirus ook hebben zonder dat je het weet. Als (veel) mensen bij elkaar komen, kan het op die manier dus verspreid worden. Dat is juist niet de bedoeling. Een potje stoeien is dus een slecht idee. Een wedstrijdje voetbal of hockey lijkt onschuldiger, maar ook daarbij kun je met anderen in contact komen. Denk zelf goed na over wat wel of niet kan.</p>
<h3>2. En gewoon met elkaar afspreken?</h3>
<p>Ook hier is geen kant-en-klaar antwoord op te geven. Als jij en één of twee vrienden niet ziek zijn of hoesten, en je je verder aan alle adviezen houdt, zou iets als gamen nog wel moeten kunnen. Maar zo makkelijk is dat niet gedaan als je gezellig met vrienden bent. Sowieso is het niet slim om met veel mensen in een ruimte samen te komen. Hoe meer aanwezigen, hoe makkelijker het virus zich kan verspreiden.</p>
<h3>3. Wat kan ik dan wél doen, als ik geen risico’s wil nemen?</h3>
<p>Wandelen met de hond in het bos, hardlopen of fietsen door de natuur: dit zijn bij uitstek dingen waarbij je je buiten kan vermaken zonder risico’s te nemen. Kom je een bekende tegen, dan val je elkaar natuurlijk niet in de armen, maar houd je die anderhalve meter afstand. Je hond kan gewoon mee: die kan, volgens de laatste inzichten, het virus niet op mensen overbrengen.</p>
<p><em>Boris (13, helemaal rechts) en Kiki (16, vierde van links) uit Alphen a/d Rijn wilden hun tijd nuttig besteden en gingen met vrienden zwerfvuil prikken op straat! (Tip voor de volgende keer: houd afstand om risico's te voorkomen!) Onder de afbeelding loopt de tekst door.</em></p>
<p><div class="media media-element-container media-default"><div id="file-539996" class="file file-image file-image-png">

        
  
  <div class="content">
    <img alt="vuilnis ophalen corona-crisis" title="Foto: Boris en Kiki" height="651" width="764" class="media-element file-default" data-delta="2" src="https://7dagen.netlify.app/sites/default/files/Naamloos_81.png">  </div>

  
</div>
</div>
<h3>4. Ik moet dit jaar eindexamen doen. Gaat dat door?</h3>
<p>De scholen gaan weer open voor leerlingen die hun schoolexamens moeten maken (theorie en praktijk). Er worden wel maatregelen genomen. Leerlingen en leraren met klachten zijn niet welkom zijn op school. Zij krijgen wel kansen om gemiste examens in te halen. Of de centrale eindexamens op 7 mei ook echt door gaan? Dat is nog niet duidelijk.</p>
<h3>5. Kan ik nog naar de kapper of tandarts?</h3>
<p>Tandartsen en mondhygiënisten doen tot 6 april alleen nog maar spoedbehandelingen, is het advies. Ook voor kappers is het moeilijk om anderhalve meter afstand te houden. Loop je hoestend binnen, dan loop je grote kans om weggestuurd te worden. Sommige salons in Nederland hebben al hun personeel naar huis gestuurd, omdat ze geen risico’s willen nemen.</p>
<h3>6. Kan ik mijn verjaardag nog vieren?</h3>
<p>Feestjes waarbij jong en oud bij elkaar komen, kun je beter uitstellen. Vooral 70-plussers die al een zwakke gezondheid hebben, zijn extra kwetsbaar voor corona.</p>
<h3>7. Zit een bezoekje aan opa en oma er nog in?</h3>
<p>Omdat het virus zo besmettelijk is én omdat opa en oma er erg ziek van kunnen worden, raden veel experts dat voorlopig af. Zo weet je 100% zeker dat je het virus niet aan ze geeft. Een (video)belletje is dan veiliger. Maar iets nog originelers kan natuurlijk ook. Kijk maar naar dit <a href="https://www.tiktok.com/@annesoofm/video/6804880538348834054" target="_blank">TikTok-filmpje van Anne-Sophie</a>.</p>  
