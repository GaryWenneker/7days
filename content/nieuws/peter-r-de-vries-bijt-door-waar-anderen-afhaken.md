---
id: 04f5371a7d474c469d8791d51d8b55b5
type: nieuws
layout: post
title: "Peter R. de Vries bijt door waar anderen afhaken"
permalink: /nieuws/peter-r-de-vries-bijt-door-waar-anderen-afhaken/
date: 2022-05-11T19:16:41.067Z
author: 7biA1WiYB
excerpt: "Aan ego heeft hij geen gebrek. Hij is eigenwijs en kan arrogant overkomen. Maar als misdaadjournalist gaat hij door waar anderen afhaken. Peter R. de Vries had een doorslaggevende rol in het onderzoek naar de moordenaar op Nicky Verstappen.  "
seo:
  description: "Peter R. de Vries bijt door waar anderen afhaken"
  title: "Peter R. de Vries bijt door waar anderen afhaken"
---
Aan ego heeft hij geen gebrek. Hij is eigenwijs en kan arrogant overkomen. Maar als misdaadjournalist gaat hij door waar anderen afhaken. Peter R. de Vries had een doorslaggevende rol in het onderzoek naar de moordenaar op Nicky Verstappen.  

    <p>Peter Rudolf (daar staat die R dus voor!) de Vries heeft een duizelingwekkende carrière achter de rug. Als tv-persoonlijkheid, commentator, bijna-politicus, jurist en zelfs als voetbalmakelaar. Maar natuurlijk vooral als volhardende misdaad-expert. Deze week was hij veel in het nieuws omdat hij zich twintig jaar heeft ingezet voor het oplossen van de zaak rond de moord op Nicky Verstappen (11). Als misdaadverslaggever, maar ook als belangenbehartiger van de familie van Nicky. Ondanks de inzet van meerdere rechercheteams duurde het tot zondag totdat de vermoedelijke dader in Spanje werd opgepakt. Bijna iedereen is er van overtuigd dat zonder de inzet van Peter R. de Vries deze zaak nooit opgelost was.</p>
<h3>Journalist</h3>
<p>De Vries groeide op in in het keurige Amstelveen. Zijn carrière als journalist startte hij bij <em>De Telegraaf</em> waar hij zich toen al bezig hield met misdaadverslaggeving. Hij was even hoofdredacteur van het sensatietijdschrift <em>Actueel </em>maar maakte al snel de overstap naar tv. Tot 2012 had hij zijn eigen programma: <em>Peter R. de Vries, misdaadverslaggever</em>. Hij stond daarmee bekend als een bijter die net zo lang doorspeurde tot de waarheid boven tafel kwam. Hij ging soms door waar de politie allang gestopt was.</p>
<p>Met succes. Zo heeft hij belangrijke ontdekkingen gedaan in de Schiedammer parkmoord en de Puttense moordzaak. Ook deed hij onderzoek naar de verdwijning van de Amerikaanse Natalee Holloway. Met verborgen camera filmde hij bekentenissen van de Nederlander Joran van der Sloot, waardoor die ontmaskerd werd. Die uitzending was zo goed opgezet en bekeken, dat De Vries er een Emmy Award voor kreeg.</p>
<h3>Dramatiek en sensatie</h3>
<p>Een andere grote zaak waar hij uitgebreid onderzoek naar deed, was de ontvoering van Freddy Heineken. Hij schreef er een boek over en was bevriend met Cor van Hout, één van de ontvoerders en destijds vriend van Holleeder. Van Hout werd later vermoord en Holleeder is verdachte in die zaak. eerder dit jaar moest De Vries daarom getuigen in zijn proces. Dat gaf nog een heel gedoe. Bij aankomst in de rechtszaal werd De Vries woedend omdat hij geen beveiligde parkeerplaats had gekregen en bij binnenkomst zijn schoenen uit moest doen. ‘Ik ben journalist en getuige, waarom word ik dan behandeld alsof ik de verdachte ben?’, riep hij.</p>
<h3>Waarheidsbevinding</h3>
<p>Dat hij niet vies is van wat dramatiek en sensatie, wil niet zeggen dat hij waarheidsbevinding niet op nummer 1 heeft staan. Aan het eind van het verhoor vroeg de advocaat van Holleeder of De Vries vindt dat de verdachte moet worden vrijgesproken, als de verdenkingen niet bewezen kunnen worden. ‘Ja, natuurlijk’, antwoordde de misdaadverslaggever. ‘Dat geldt voor Holleeder, dat geldt voor Dutroux (een Belgische kindermoordenaar, red.), dat geldt voor iedereen.’ En dus ook voor Jos B.</p>
<h3>Wist je dat:</h3>
<ul><li>De Vries ambassadeur is van een stichting die kinderen in Ghana helpt. Deze stichting is opgezet door zijn dochter Kelly?</li>
<li>hij samen met zijn zoon Royce een sportmakelaarsbedrijf heeft?</li>
<li>hij ook directeur is van het advocatenkantoor De Vries &amp; Kasem waar diezelfde zoon advocaat is?</li>
</ul>  
