---
id: 77bacb2c7d844ea681d31ba4d118cdd5
type: nieuws
layout: post
title: "Op middelbare scholen wordt minder gepest"
permalink: /nieuws/op-middelbare-scholen-wordt-minder-gepest/
date: 2022-05-11T19:16:41.067Z
author: 7biA1WiYB
excerpt: "Goed nieuws in de Week Tegen Pesten: het aantal leerlingen dat op middelbare scholen wordt gepest is sinds 2014 afgenomen.   "
seo:
  description: "Op middelbare scholen wordt minder gepest"
  title: "Op middelbare scholen wordt minder gepest"
---
Goed nieuws in de Week Tegen Pesten: het aantal leerlingen dat op middelbare scholen wordt gepest is sinds 2014 afgenomen.   

    <p>Minister Arie Slob van Onderwijs stuurde vandaag de <a href="https://www.rijksoverheid.nl/documenten/kamerstukken/2018/09/17/kamerbrief-over-nieuwe-cijfers-over-pesten-in-het-funderend-onderwijs" target="_blank">nieuwste cijfers</a> aan de Tweede Kamer. Volgens hem 'is het goed nieuws voor de tienduizenden kinderen die nu niet meer met een steen in hun maag naar school gaan'.</p>
<h3>Pestkoppen</h3>
<p>Op middelbare scholen wordt nu nog 5% van de leerlingen gepest. In 2014 was dat nog 11% en in 2016 8%. Er is geen verschil in hoe vaak jongens en meisjes aangeven een pestkop achter zich aan te hebben. </p>
<h3>Online pesten</h3>
<p>Bijna de helft (47%) van die leerlingen zegt dat ze persoonlijk worden gepest. Zo'n 20% van het getreiter gaat via internet: Facebook, WhatsApp of e-mail. Het percentage pesterijen via social media is sinds 2016 ongeveer gelijk gebeven. </p>
<h3>Anti-pestaanpak</h3>
<p>De minister is blij dat de anti-pestplannen die scholen sinds een paar jaar moeten maken, hebben geholpen. Veel scholen hebben sindsdien ook een vertrouwenspersoon met wie je kunt praten over pestgedrag. Gepest worden is daardoor minder een taboe geworden. Maar dat wil volgens Slob nog niet zeggen dat er geen aandacht meer nodig is voor pesten. 'Ieder kind dat gepest wordt, is er een te veel.'</p>  
