---
id: 2c13e6149eab4ecbbd8ae4bb018e8951
type: nieuws
layout: post
title: "Hoera, een Brits prinsesje"
permalink: /nieuws/hoera-een-brits-prinsesje/
date: 2022-05-11T19:16:41.067Z
author: 7biA1WiYB
excerpt: "Het is feest in Groot-Brittannië. De Britse prins William is voor de tweede keer vader geworden. Zijn vrouw Kate is vanochtend bevallen van een meisje. Wat staat deze 'royal baby' allemaal te wachten?  "
seo:
  description: "Hoera, een Brits prinsesje"
  title: "Hoera, een Brits prinsesje"
---
Het is feest in Groot-Brittannië. De Britse prins William is voor de tweede keer vader geworden. Zijn vrouw Kate is vanochtend bevallen van een meisje. Wat staat deze 'royal baby' allemaal te wachten?  

    <p>Al wekenlang was het druk voor het St. Mary's Hospital in Londen. De grootste fans van Kate en William hadden zich, opgetut en wel, voor de ingang van het ziekenhuis verzameld. Zij wilden allemaal als eerste het tweede kind van de prins en prinses bewonderen. Na vandaag kunnen ze opgewekt en wel naar huis: het is een meisje! </p>
<p>Om 8.34 uur lokale tijd werd de baby geboren. Moeder en kind maken het goed, zo maakte de koninklijke omroeper bekend. Het enige waar de fans nog op moeten wachten is: de naam. Die wordt binnenkort bekendgemaakt. In Groot-Brittannië wordt al flink gegokt op de naam. Alice en Diana worden vaak genoemd.</p>
<p>Met 'Alice' of 'Diana' heeft de 21 maanden oude prins George er een zusje bij. Zij maken vanaf nu deel uit van het Britse koningshuis. Dat is in vergelijking met ons eigen koningshuis nog best een ingewikkelde familie. Hoe zit het precies met de troonsopvolging in Groot-Brittannië? De kanshebbers van de troon op een rijtje. </p>
<p><div class="media media-element-container media-default"><div id="file-3169" class="file file-image file-image-png">

        
  
  <div class="content">
    <img height="463" width="1291" class="media-element file-default" src="https://7dagen.netlify.app/sites/default/files/Schermafbeelding%202015-05-02%20om%2013.31.54.png" alt="">  </div>

  
</div>
</div><em>Keurig op een rijtje: Camilla, prins Charles, koningin Elizabeth, prins William en Kate</em>
<p><strong>Nu op de troon: Koningin Elizabeth (89 jaar)</strong><br>De huidige koningin van Groot-Brittannië, en de overgrootmoeder van het pasgeboren prinsesje, heeft een record in handen. Ze zit al 63 jaar (!) op de troon en is daarmee de langszittende koningin ooit. En wij vonden dat Beatrix al lang koningin was, toen ze na 33 jaar aftrad. Koning Elizabeth doet niet aan aftreden. Zij blijft net zo lang op de troon tot ze erbij neervalt. Sommige mensen maken zich zorgen om haar gezondheid en vinden dat het tijd wordt voor haar zoon Charles om koning te worden.</p>
<p><strong>Eerste kanshebber: Prins Charles (66 jaar)</strong><br>Wat moet prins Charles stiekem balen, dat zijn moeder zo'n fanatieke vorstin blijkt. Nog nooit heeft een prins zo lang moeten wachten om koning te worden. In de tussentijd neemt hij wel wat taken van koningin Elizabeth over, maar de vraag is of hij ooit nog de Britse troon zal bestijgen. Sommige mensen pleiten er zelfs voor om prins Charles over te slaan. Dan kan de jonge prins William meteen aan de bak. De kans dat Charles echt wordt overgeslagen is klein. De eeuwige kroonprins en zijn vrouw Camilla worden steeds populairder en bovenal: traditie is traditie. Wie lang genoeg wacht, komt er wel.</p>
<p><strong>Tweede kanshebber: Prins William (32 jaar)</strong><br>Voorlopig hoeft prins William zich nog niet bezig te houden met een eventueel koningsschap. Oké, hij neemt af en toe wat officiële taken van zijn oma over, maar is verder druk bezig met vader zijn. En met vliegen. De prins is namelijk piloot van beroep en werkt vanaf deze zomer op de traumahelikopter. </p>
<p><div class="media media-element-container media-default media-float-right"><div id="file-3170" class="file file-image file-image-png">

        
  
  <div class="content">
    <img height="586" width="475" style="float: right; margin: 0px 5px; height: 247px; width: 200px;" class="media-element file-default" src="https://7dagen.netlify.app/sites/default/files/Schermafbeelding%202015-05-02%20om%2013.35.59.png" alt="">  </div>

  
</div>
</div><strong>Derde kanshebber: Prins George (1 jaar)</strong><br>Hij is nu nog wat jong om de troon te bestijgen, maar mochten koningin Elizabeth, prins Charles en William alle drie plots overlijden, dan staat prins George er toch echt alleen voor. Best een flinke klus voor een éénjarige, die vooralsnog vooral een mode-icoon is. Met zijn schattige kleertjes staat het jonge prinsje zelfs in de <a href="http://www.usmagazine.com/celebrity-style/news/prince-george-makes-british-gqs-best-dressed-men-of-2015-list-201551">lijst</a> van 'best geklede mannen van Groot-Brittannië'. Precies ja, mannen. 
<p><strong>Vierde kanshebber: naamloos prinsesje (paar uur oud)</strong><br>Nog meer net op de wereld, en nu al vierde in lijn om de Britse troon te bestijgen. Welkom, naamloos prinsesje!</p>
<p><em><strong>Update 04-05: </strong>Het naamloze prinsesje heeft eindelijk een naam. Het is Charlotte Elizabeth Diana geworden. Niet verkeerd, toch?</em></p>  
