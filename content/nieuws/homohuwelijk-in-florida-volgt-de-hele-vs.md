---
id: 60ec59a093ab4e559d7c7a031bdc624e
type: nieuws
layout: post
title: "Homohuwelijk in Florida: volgt de hele VS?"
permalink: /nieuws/homohuwelijk-in-florida-volgt-de-hele-vs/
date: 2022-05-11T19:16:41.067Z
author: 7biA1WiYB
excerpt: "In de Amerikaanse staat Florida was het vannacht groot feest voor homo's en lesbiennes. Het verbod op het homohuwelijk liep daar om middernacht af, waardoor ook zij kunnen trouwen. Maar hoe zit het in de rest van Amerika?  "
seo:
  description: "Homohuwelijk in Florida: volgt de hele VS?"
  title: "Homohuwelijk in Florida: volgt de hele VS?"
---
In de Amerikaanse staat Florida was het vannacht groot feest voor homo's en lesbiennes. Het verbod op het homohuwelijk liep daar om middernacht af, waardoor ook zij kunnen trouwen. Maar hoe zit het in de rest van Amerika?  

    <p>Met het opheffen van het verbod op het homohuwelijk is Florida de 36e staat (van de 50) in Amerika waar mensen van hetzelfde geslacht met elkaar mogen trouwen. Sommige stellen traden meteen met elkaar in het huwelijksbootje. Zij hadden zich al jarenlang ingezet voor een einde aan het verbod. </p>
<p><div class="media media-element-container media-default"><div id="file-411" class="file file-video file-video-youtube">

        <h2 class="element-invisible"><a href="/files/sunshine-and-love-florida-lifts-statewide-ban-same-sex-marriage">Sunshine and love Florida lifts statewide ban on same- sex marriage</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Sunshine and love Florida lifts statewide ban on same- sex marriage" src="https://www.youtube.com/embed/L80J7EdXj8k?wmode=opaque&controls=" name="Sunshine and love Florida lifts statewide ban on same- sex marriage" frameborder="0" allowfullscreen="">Video van Sunshine and love Florida lifts statewide ban on same- sex marriage</iframe>
</div>
  </div>

  
</div>
</div>
<p><strong>'Alleen man + vrouw'</strong><br>In Amerika is het homohuwelijk een gevoelig onderwerp. Veel Amerikanen zijn gelovig en vinden dat het trouwen uitsluitend is bedoeld voor de man en de vrouw - geen andere combinaties mogelijk.</p>
<p>Belachelijk, vinden voorstanders van het homohuwelijk. De beroemde Amerikaanse grondwet stelt niet voor niets dat 'iedereen gelijk is aan elkaar'. Hetero, homo: het zou niets uit mogen maken. Maar in de politiek dacht men daar lange tijd anders over.</p>
<p><strong>Elke staat heeft eigen wetten</strong><br>De vijftig staten van Amerika hebben elk een aparte overheid, die zelf wetten en regels mogen maken. Lange tijd werd het homohuwelijk in geen enkele staat geaccepteerd. Sterker nog, er kwamen speciale wetten om te voorkomen dat homoseksuelen alsnog zouden kunnen trouwen.</p>
<p>Pas in 2004 werd in één staat het homohuwelijk ingevoerd: Massachusetts. Een zevental homokoppels had een rechtszaak aangespannen en wonnen deze, waarna zij net als hetero's mochten trouwen. </p>
<p>De jaren daarna werden in veel meer rechtbanken in de Amerikaanse staten de verboden opgeheven. In 2014 kwamen er 19 staten bij die het homohuwelijk omarmden. </p>
<p><strong>Steeds positiever</strong><br>Dat het homohuwelijk nu eindelijk ook legaal is in Amerika, komt doordat de opvattingen erover veranderen. President Obama is de eerste president die zich actief inzet voor de rechten van homo's. Zelfs binnen de kerk in Amerika zijn steeds meer jongeren die geloven dat ook mensen van hetzelfde geslacht met elkaar mogen trouwen.</p>
<p>36 down, 14 to go. En dat lijkt slechts een kwestie van tijd. Nog deze week bespreken rechters van het Supreme Court, het Hooggerechtshof van de Verenigde Staten, over een regeling die het homohuwelijk in heel Amerika mogelijk moet maken. Dan mag je trouwen, met wie je wilt, en waar je wilt.</p>
<p><strong>Hoe zit het in de rest van de wereld?</strong><br>Wij Nederlanders mogen best een beetje trots zijn: in 2001 waren wij het eerste land waar het homohuwelijk mogelijk werd. Daarna volgden nog veel andere landen, waarvan de meeste in Europa. In 17 landen is het homohuwelijk officieel.</p>
<p>In andere landen, zoals Amerika, maar ook Mexico en het Verenigd Koninkrijk, kunnen homoseksuelen in bepaalde gebieden trouwen. Wel is in een flink aantal landen geregistreerd partnerschap al mogelijk. Een stap in de goede richting, maar uiteindelijk moet elk land tegen het homohuwelijk zeggen: 'Ja, ik wil!'</p>  
