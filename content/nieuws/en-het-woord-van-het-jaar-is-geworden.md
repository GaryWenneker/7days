---
id: 26dafa8449e64506a1d5ab1c8a46f075
type: nieuws
layout: post
title: "En het Woord van het Jaar is geworden..."
permalink: /nieuws/en-het-woord-van-het-jaar-is-geworden/
date: 2022-05-11T19:16:41.067Z
author: 7biA1WiYB
excerpt: "Ieder jaar organiseert woordenboekenuitgever Van Dale de Woord van het Jaar-verkiezing. Het woord van 2017? Dat is appongeluk.  "
seo:
  description: "En het Woord van het Jaar is geworden..."
  title: "En het Woord van het Jaar is geworden..."
---
Ieder jaar organiseert woordenboekenuitgever Van Dale de Woord van het Jaar-verkiezing. Het woord van 2017? Dat is appongeluk.  

    <p>Ieder jaar sturen taalliefhebbers woorden in voor de verkiezing. Daar maakt Van Dale dan een top tien van. Online kan gestemd worden op de favoriet. Met 20 procent van de stemmen is appongeluk winnaar van de verkiezing van 2017.</p>
<h3>Ongeluk of per ongeluk?</h3>
<p>Een appongeluk is niet dat je per ongeluk en appje stuurt. Volgens Van Dale is het: een ongeluk waarbij een verkeersdeelnemer betrokken is die tijdens het ongeval aan het appen was.</p>
<h3>Publieksnominaties</h3>
<p>Daarnaast zijn er de winnaars bekend gemaakt van de publieksnominaties in verschillende categorieën. Zo won <a href="https://original.sevendays.nl/nieuws/dit-wist-je-nog-niet-over-de-fidget-spinner">fidgetspinner</a> in de categorie jongerentaal. Hieronder de top drie uit een aantal verschillende categorieën.</p>
<h3>Jongerentaal</h3>
<p>1. Fidgetspinner</p>
<p>2. Pixelrelatie (liefdesrelatie die je alleen via internet onderhoudt)</p>
<p>3. Abuselfie (per ongeluk gemaakte selfie)</p>
<h3>Lifestyle</h3>
<p>1. Tuintegeltaks (belasting die iemand moet betalen als hij zijn tuin bedekt heeft met tuintegels, waardoor regenwater moeilijk kan worden afgevoerd)</p>
<p>2. Spijtseks (seks waar iemand achteraf spijt van heeft)</p>
<p>3. Zooikoorts (verzonnen ziekte waarbij de 'patiënt' een enorme hoop spullen en bezigheden heeft)</p>
<h3>Sport &amp; amusement</h3>
<p>1. Rolkoffertoerisme (kort verblijf in iemands huis in een grote stad.  De toeristen verplaatsen zich met rolkoffers aan de hand tussen het station en hun tijdelijke verblijf)</p>
<p>2. Instaslet (iemand die erg actief is op Instagram en door het plaatsen van selfies zoveel mogelijk aandacht van anderen probeert te krijgen)</p>
<p>3. Netflixisering (Hierbij is Netflix een voorbeeld van het uiteenvallen van de maatschappij in groepjes mensen met gedeelde belangen, interesses en opvattingen. Het gevolg is het ontstaan van een eilandjescultuur)</p>  
