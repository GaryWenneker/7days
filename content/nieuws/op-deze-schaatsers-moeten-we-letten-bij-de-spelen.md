---
id: 9ec69ad2ee284643b19c0e5dd7e83188
type: nieuws
layout: post
title: "Op deze schaatsers moeten we letten bij de Spelen"
permalink: /nieuws/op-deze-schaatsers-moeten-we-letten-bij-de-spelen/
date: 2022-05-11T19:16:41.067Z
author: 7biA1WiYB
excerpt: "Wat kunnen we van de Nederlandse sporters verwachten op de Olympische Spelen in Pyeongchang? Aflevering 1: langebaanschaatsen.  "
seo:
  description: "Op deze schaatsers moeten we letten bij de Spelen"
  title: "Op deze schaatsers moeten we letten bij de Spelen"
---
Wat kunnen we van de Nederlandse sporters verwachten op de Olympische Spelen in Pyeongchang? Aflevering 1: langebaanschaatsen.  

    <p>Tot de start van het toernooi, op vrijdag 9 februari, kijken we elke dag vooruit met een jong talent. We beginnen met Job (17), hij vertelt over langebaanschaatsen.</p>
<h3>Wat kunnen we verwachten van onze schaatsers?</h3>
<p>‘Heel veel, bij elke afstand maakt Nederland een goede kans op een medaille. Alleen bij de sprintafstanden voor de vrouwen ben ik daar niet zo zeker van. De Japanse vrouwen zijn namelijk heel goed op dit moment. Met hoeveel medailles onze schaatsploeg terug naar huis komt? Ik gok negen. Vijf voor de mannen en vier voor de vrouwen.’</p>
<h3>Wie maakt er het meest kans op een Olympische plak?</h3>
<p>‘Sven Kramer gaat sowieso een gouden medaille halen op de 5 kilometer verwacht ik. Misschien ook op de 10 kilometer maar dat zal spannender worden omdat op die afstand Ted-Jan Bloemen en Jorrit Bergsma hem op zijn hielen zitten. En Ireen Wüst maakt op de 3000 meter veel kans op goud. Haar grootste concurrent is Antoinette de Jong, de Nederlands kampioene op deze afstand. Dat gaat een mooie strijd worden.’</p>
<h3>Welke wedstrijd mogen we absoluut niet missen?</h3>
<p>‘Dat is de 1500 meter bij de mannen. Koen Verweij, Kjeld Nuis en Denis Joeskov uit Rusland gaan vechten om goud. Dat wordt gigantisch! Verweij en Nuis (zie foto bovenaan) zijn allebei supergoed, maar ook Joeskov maakt veel kans op goud. Wie er wint? Ik denk Verweij. Hij heeft zich dit jaar zo veel verbeterd. Heel knap! Als hij zo doorgaat, verslaat hij de andere twee.’ (Inmiddels is bekend dat Joeskov niet mee mag doen aan de Spelen vanwege overtredingen van dopingregels, red.)</p>
<h3>En wanneer zien we jou bij de spelen?</h3>
<p>‘Ik hoop over vier jaar bij de volgende Winterspelen in Peking. Het is moeilijk te voorspellen of het gaat lukken, maar het is wel mijn doel. Ik zit nu vier jaar bij de selectie en train vier keer per week. Mijn favoriete afstand is de 1500 meter. Niet alleen om te kijken, maar ook om te doen. Het is geen echte sprintafstand, maar ook geen echte lange afstand. Dat maakt het heel zwaar. Mijn tactiek is om zo hard mogelijk van start te gaan en dan te kijken waar het schip strandt.’</p>
<p><div class="media media-element-container media-default"><div id="file-420945" class="file file-image file-image-jpeg">

        
  
  <div class="content">
    <img alt="Job Jaspers" title="Job Jaspers" height="3024" width="4032" class="media-element file-default" data-delta="1" src="https://7dagen.netlify.app/sites/default/files/JobJaspers.JPG">  </div>

  
</div>
</div><em>Job in actie</em>  
