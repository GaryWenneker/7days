---
id: c33895df03b14dcd8d7ac5413143d3ec
type: nieuws
layout: post
title: "Ebolacursus in Amsterdam"
permalink: /nieuws/ebolacursus-in-amsterdam/
date: 2022-05-11T19:16:41.067Z
author: 7biA1WiYB
excerpt: "Hoe kun je een patiënt met ebola het beste behandelen? En hoe zorg je dat je zelf niet besmet raakt? Artsen en verpleegkundigen vanuit de hele wereld gaan vanaf volgende maand op tweedaagse ebolacursus in Amsterdam.  "
seo:
  description: "Ebolacursus in Amsterdam"
  title: "Ebolacursus in Amsterdam"
---
Hoe kun je een patiënt met ebola het beste behandelen? En hoe zorg je dat je zelf niet besmet raakt? Artsen en verpleegkundigen vanuit de hele wereld gaan vanaf volgende maand op tweedaagse ebolacursus in Amsterdam.  

    <p>Hulporganisatie Artsen Zonder Grenzen (AZG) bouwt in een Amsterdamse fabrieksloods een veldhospitaal na om in te oefenen. In Brussel en de Amerikaanse staat Alabama (foto) staan al zulke trainingscentra. De omstandigheden zijn er zoveel mogelijk hetzelfde als in de West-Afrikaanse landen waarin ebola heerst: zonder elektriciteit en stromend water bijvoorbeeld.<br>'We bootsen de ziekenhuizen na om de artsen alle protocollen te leren', vertelt een woordvoerster van AZG. Die regels zijn hard nodig om te zorgen dat de extreem besmettelijke ziekte niet nog meer slachtoffers maakt. 'Ze leren bijvoorbeeld hoe ze hun beschermende pak aan en uit moeten trekken.'<br><br><strong>Omkleden</strong><br>Om verspreiding van het virus te voorkomen, is een ebola-arts namelijk van top tot teen gekleed in plastic. Hij of zij draagt een schort, hoofdbedekking, dubbele handschoenen, een beschermende bril en een mondkapje. Even omkleden voordat je naar de volgende patiënt gaat of pauze neemt, heeft heel wat voeten in aarde. 'Dat kunnen de artsen dus beter al trainen voordat ze in Afrika aankomen', vindt de zegsvrouw.<br><br>Ook de verzorging zelf wordt geoefend, hoewel dat in een Nederlands ziekenhuis appeltje-eitje zou zijn voor een arts. Een echte behandeling is er namelijk niet. Dokters kunnen alleen helpen de weerstand van de patiënt te versterken zodat hij of zij hopelijk vanzelf geneest. 'De medici moeten een infuus aanleggen, antibiotica toedienen en zorgen dat de patiënt voldoende eet.' Maar probeer dat maar eens te doen in zo’n astronautachtig ebolapak. 'In het trainingscentrum liggen poppen in ziekenhuisbedden om mee te oefenen.' <br><br><strong>Ander personeel</strong><br>Overigens gaan niet alleen artsen en verpleegkundigen op ebolacursus. Iedereen die in een Afrikaans ebolaziekenhuis van Artsen Zonder Grenzen gaat werken, moet daar alle beschermende kleding aan. En dus leren hoe je daarmee omgaat. 'Denk aan het personeel dat de materialen in de ziekenhuizen verdeelt of de ambulances en auto’s repareert. Maar ook de medewerkers die ervoor zorgen dat alle lichamen van overledenen op de juiste manier, dus met zo min mogelijk besmettingsgevaar, worden begraven of gecremeerd.'</p>
<p><em>Hoe zit het ook alweer precies met het ebolavirus? In ons <a href="https://7dagen.netlify.app/dossier-ebola">dossier ebola</a> kun je al onze artikelen over de epidemie nog eens rustig nalezen.</em></p>  
