---
id: ea18d36463ef4bd9a6eafa8850cbcbd7
type: nieuws
layout: post
title: "Helft jongeren gebruikt (g)een vuurwerkbril"
permalink: /nieuws/helft-jongeren-gebruikt-geen-vuurwerkbril/
date: 2022-05-11T19:16:41.067Z
author: 7biA1WiYB
excerpt: "De helft van de jongeren tussen 10 en 18 jaar gebruikt een veiligheidsbril bij het zelf afsteken van vuurwerk. Dat blijkt uit een peiling van Pearle onder 1100 jongeren.  "
seo:
  description: "Helft jongeren gebruikt (g)een vuurwerkbril"
  title: "Helft jongeren gebruikt (g)een vuurwerkbril"
---
De helft van de jongeren tussen 10 en 18 jaar gebruikt een veiligheidsbril bij het zelf afsteken van vuurwerk. Dat blijkt uit een peiling van Pearle onder 1100 jongeren.  

    <p>Slechts een kwart zet een veiligheidsbril op als ze kijken hoe anderen vuurwerk afsteken. Driekwart van de ondervraagden vindt dat het dragen van zo'n bril verplicht moet worden. Op dit moment hoef je niet per se een veiligheidsbril te dragen, maar het wordt wel aangeraden. Volgens het Oogfonds belanden elk jaar ruim tweehonderd slachtoffers bij de Eerste Hulp vanwege oogletsel door vuurwerk.</p>
<p>Van de jongeren die hun ogen niet beschermen, noemt ruim een kwart een vuurwerkbril iets voor kleine kinderen. De rest schaamt zich om zo'n bril op te zetten.</p>
<h3>Wat vinden jullie?</h3>
<p><strong>Melanie (16)</strong>: 'Het is maar een kleine moeite om even zo'n bril op je neus te zetten en het kan zoveel schade voorkomen. Ik heb een vuurwerkbril, die heb ik een keer gekregen bij een voorlichting op school. Zelf steek ik geen vuurwerk af. Maar als ik dat wel zou doen, zou ik mijn bril zeker opzetten.'</p>
<p><strong>Daan (16)</strong>: 'Als je dichtbij staat, kun je natuurlijk een ongeluk krijgen. Daarom gebruik ik een vuurwerkbril. Ook als ik sterretjes afsteek. Of het verplicht moet worden? Nee, mensen moeten gewoon goed oppassen.'</p>
<p><strong>Julia (17)</strong>: 'Een vuurwerkbril hoort er gewoon bij. Als je zo graag vuurwerk wil afsteken, doe het dan tenminste veilig... Vroeger heb ik weleens knalerwtjes afgestoken, met vuurwerkbril op, maar nu blijf ik lekker binnen.'</p>
<p><strong>Ties (17)</strong>: 'Ik heb twee jaar geleden kruid in mijn oog gekregen, dus ik gebruik zeker een vuurwerkbril bij het afsteken.'</p>  
