---
id: 1c25126acb0a4cd987aed9fe72d96a5a
type: nieuws
layout: post
title: "Twitter pakt terugkerende pesters aan"
permalink: /nieuws/twitter-pakt-terugkerende-pesters-aan/
date: 2022-05-11T19:16:41.067Z
author: 7biA1WiYB
excerpt: "Hoeveel jongeren ken jij die weleens worden gepest via social media? Het komt helaas vaker voor dan je waarschijnlijk denkt. Twitter heeft daarom drie nieuwe maatregelen bedacht in de hoop pesten op social media te stoppen.   "
seo:
  description: "Twitter pakt terugkerende pesters aan"
  title: "Twitter pakt terugkerende pesters aan"
---
Hoeveel jongeren ken jij die weleens worden gepest via social media? Het komt helaas vaker voor dan je waarschijnlijk denkt. Twitter heeft daarom drie nieuwe maatregelen bedacht in de hoop pesten op social media te stoppen.   

    <p>Het is op Twitter best makkelijk om een account onder een anonieme naam aan te maken. Veel heb je niet nodig: gebruik een ander e-mailadres, houd je schuil onder een nepnaam en het pesten kan beginnen. De bazen van Twitter hadden dit al langer in de gaten en probeerden eerder maatregelen te nemen. Die haalden tot nu toe alleen weinig uit.</p>
<h3>Nieuwe account moeilijk</h3>
<p>Daar moet nu verandering in komen. Twitter wil het moeilijker maken om een nieuw account aan te maken als een gebruiker al eens eerder is geblokkeerd. Pesters kunnen daardoor moeilijker terugkomen onder een andere naam. Hoe ze dat precies willen doen, is onduidelijk. Daar doet het socialmediaplatform geheimzinnig over tegenover techsite <a href="https://www.recode.net/2017/2/7/14528084/twitter-abuse-safety-features-update" target="_blank"><em>Recode</em></a>.</p>
<p>Naast het verbannen van pesters wil Twitter vervelende tweets filteren in de zoekresultaten. Bepaalde woorden komen op een lijst te staan. Zodra die worden gebruikt, gaat in de systemen van Twitter een soort alarm af en worden tweets afgeschermd. Ook worden discriminerende tweets automatisch ingeklapt. </p>
<p>Helemaal verwijderd worden zulke haatzaaiende tweets dus niet. Ze zijn alleen minder zichtbaar als je die optie aanvinkt in je instellingen.</p>
<h3>5 procent</h3>
<p>Hoeveel jongeren op dit moment wordt gepest via social media, is niet bekend. Het RIVM deed vorig jaar <a href="https://7dagen.netlify.app/nieuws/1-op-de-9-jongeren-wordt-gepest-op-school" target="_blank">onderzoek</a> onder 100.000 jongeren. Toen bleek dat 5 procent het slachtoffer was geworden van cyberpesten. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
