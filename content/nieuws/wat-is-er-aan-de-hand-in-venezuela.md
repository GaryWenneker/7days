---
id: 5c99029eb8de45f985d297173e9d79cf
type: nieuws
layout: post
title: "Wat is er aan de hand in Venezuela?"
permalink: /nieuws/wat-is-er-aan-de-hand-in-venezuela/
date: 2022-05-11T19:16:41.067Z
author: 7biA1WiYB
excerpt: "Venezuela lopen de spanningen hoog op. 27 militairen van de Nationale Garde zijn gearresteerd en worden beschuldigd van het opzetten van een opstand tegen de regering van president Maduro. Als reactie daarop gingen veel boze burgers vandaag de straat op en ontstonden gewelddadige protesten.  "
seo:
  description: "Wat is er aan de hand in Venezuela?"
  title: "Wat is er aan de hand in Venezuela?"
---
Venezuela lopen de spanningen hoog op. 27 militairen van de Nationale Garde zijn gearresteerd en worden beschuldigd van het opzetten van een opstand tegen de regering van president Maduro. Als reactie daarop gingen veel boze burgers vandaag de straat op en ontstonden gewelddadige protesten.  

    <p>Op 10 januari liep de eerste termijn van het presidentschap van Maduro af, maar hij liet zichzelf weer opnieuw installeren als president. De oppositie in het Venezolaanse parlement erkent hem niet als president en vindt dat de voorzitter van het parlement, Juan Guaido, de nieuwe president moet zijn. Daarom roepen zij de bevolking op te demonstreren voor eerlijke verkiezingen. Daarnaast roepen ze ook Maduro op tot aftreden.</p>
<p>Venezuela verkeert al jaren in een economische crisis, die onder Maduro verergerde. Het land kampt met hyperinflatie, die volgens het Internationaal Monetair Fonds (IMF) dit jaar op kan lopen tot tien miljoen (!) procent. Inwoners kunnen geen eten meer kopen en veel mensen vluchten het land uit. <em>7Days</em> sprak eerder met econooom Edin Mujagić over de hyperinflatie. Hij legde in vijf vragen en antwoorden uit hoe deze crisis ontstond.</p>
<h3>1. Wat is er aan de hand?</h3>
<p>‘In Venezuela is sprake van hyperinflatie. Bij inflatie worden de prijzen letterlijk opgeblazen en wordt alles duurder. Hyperinflatie is de meest extreme vorm daarvan. Bij ons stijgen de prijzen bijvoorbeeld 2 procent per jaar. In Venezuela stijgen de prijzen wel 1500 procent per dag. Iets dat ’s ochtends één Bolivar kost, kan aan het einde van de dag wel 500 (oude) Bolivar zijn. Deze situatie is zo extreem dat het bijna nooit voorkomt. Maar als het gebeurt is er ook echt iets aan de hand.</p>
<p>De oorzaak daarvan is eigenlijk vrij simpel. President Maduro heeft jarenlang de machines aangezet om elke seconde nieuw geld bij te drukken. Daardoor is er veel te veel geld in omloop in Venezuela. Als je ergens heel veel van hebt, wordt het minder schaars en automatisch minder waard. Daardoor heb je steeds meer geld nodig om iets aan te schaffen.’</p>
<p><div class="media media-element-container media-default"><div id="file-534474" class="file file-image file-image-jpeg">

        
  
  <div class="content">
    <img height="2333" width="3500" style="font-size: 13.008px; width: 600px; height: 400px;" class="media-element file-default" data-delta="1" src="https://7dagen.netlify.app/sites/default/files/Reuters-59133105.jpg" alt="">  </div>

  
</div>
</div><em>Door de hyperinflatie heb je in Venezuela voor alledaagse boodschappen stapels bankbiljetten nodig. Foto: Reuters</em>
<h3>2. Waarom drukt Maduro geld bij?</h3>
<p>‘De regering van Venezuela verdiende jarenlang vooral geld met het verkopen van olie. Tot die olie veel minder waard werd en dus minder geld opleverde. Daardoor gaf Maduro op een gegeven moment meer geld uit dan dat er binnenkwam. Aan grote gebouwen en auto’s, maar ook aan de maatschappij. Ziekenhuizen kregen bijvoorbeeld geld om instrumenten en medicijnen te kopen. Zo probeerde hij indruk te maken op de mensen. Als je dat lange tijd doet kost het veel geld. Dat loste hij op door de geldmachines aan te zetten.’</p>
<h3>3. Wat zijn de gevolgen van de hyperinflatie?</h3>
<p>‘Er is veel onrust in het land. Mensen kunnen geen eten kopen, leuke dingen doen of huur betalen. De schappen in de winkels zijn leeg. Dat betekent niet dat er geen eten is, maar winkeliers kiezen ervoor om die spullen niet te verkopen, omdat ze toch niks aan het geld hebben. Je ziet ruilhandel op gang komen. Een aardappelboer krijgt liever melk van een melkboer voor zijn aardappels dan geld. Je merkt aan alles dat mensen het vertrouwen in het geld kwijt zijn.’</p>
<p><div class="media media-element-container media-default"><div id="file-534475" class="file file-image file-image-jpeg">

        
  
  <div class="content">
    <img height="741" width="1080" class="media-element file-default" data-delta="2" src="https://7dagen.netlify.app/sites/default/files/ANP-55093578%20%281%29.jpg" alt="">  </div>

  
</div>
</div><em>Lege schappen in de winkel.</em>
<h3>4. Met welke maatregelen wil Maduro dit probleem oplossen?</h3>
<p>‘Maduro heeft een nieuwe munt ingevoerd: de ‘soevereine’ Bolivar. Die munt heeft vijf nullen minder dan de oude Bolivar en mensen sjouwen daardoor minder rond met stapels biljetten. Maar Maduro blijft geld blijft bijdrukken en daardoor staan die nullen er over een tijdje gewoon weer bij. En hij heeft nog meer maatregelen genomen: veel mensen die zijn gevlucht (er zijn al 2,3 miljoen mensen gevlucht naar buurlanden) belooft hij bijvoorbeeld een baan als ze terugkomen. Maar wie doet dat nou? Dan heb je een baan, maar dan kun je niks met je loon. Deze situatie kan alleen opgelost worden door de geldpersen uit te zetten.’</p>
<h3>5. Zal Maduro dat doen?</h3>
<p>‘Dat vraagt veel van een dictator. Als hij stopt met drukken, kan hij ook niks meer uitgeven. Maduro is bang dat zijn populariteit daardoor minder wordt. Hij maakt de mensen daarom blij met voedselpakketten en toelages. Maduro heeft al wel een goede eerste stap gezet door te zeggen dat hij een fout heeft gemaakt en de nieuwe munt in te voeren. Uiteindelijk zal hij ook tot de conclusie komen dat er geen andere oplossing is dan de machines uit te zetten.’</p>  
