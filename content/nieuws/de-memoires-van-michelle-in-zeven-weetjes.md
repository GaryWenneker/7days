---
id: b08c05c00c9146bb9a2ab9377a320b54
type: nieuws
layout: post
title: "De memoires van Michelle in zeven weetjes"
permalink: /nieuws/de-memoires-van-michelle-in-zeven-weetjes/
date: 2022-05-11T19:16:41.067Z
author: 7biA1WiYB
excerpt: "De autobiografie van Michelle Obama is uit. De voormalige first lady van de VS neemt geen blad voor de mond. Zeven opvallende feiten rond en uit haar boek Becoming.  "
seo:
  description: "De memoires van Michelle in zeven weetjes"
  title: "De memoires van Michelle in zeven weetjes"
---
De autobiografie van Michelle Obama is uit. De voormalige first lady van de VS neemt geen blad voor de mond. Zeven opvallende feiten rond en uit haar boek Becoming.  

    <p>1. De memoires van Michelle verschenen dinsdag tegelijkertijd in een oplage van 3 miljoen exemplaren in 24 verschillende talen. Bij ons heet het boek <em>Mijn verhaal. </em>Michelle heeft het zelf geschreven. Echtgenoot Barack Obama maakt er ook eentje, maar die zit er nog even op te zweten. De Obama's kregen een voorschot van in totaal 65 miljoen dollar voor het neerpennen van hun herinneringen aan hun tijd in het Witte Huis.</p>
<p><div class="media media-element-container media-default"><div id="file-535293" class="file file-image file-image-jpeg">

        
  
  <div class="content">
    <img alt="Michelle Obama werd dinsdag bij de lancering in Chicago geïnterviewd door Oprah Winfrey  Foto EPA " title="Michelle Obama werd dinsdag bij de lancering in Chicago geïnterviewd door Oprah Winfrey  Foto EPA " height="2728" width="5130" class="media-element file-default" data-delta="1" src="https://7dagen.netlify.app/sites/default/files/ANP-65612278.jpg">  </div>

  
</div>
</div>
<p>2. Dinsdag was ook meteen de aftrap van een grote tournee door tien Amerikaanse steden om het boek te promoten. Ze gaat ook optreden in stadions waar tienduizenden belangstellenden kunnen komen. Michelle begon op haar oude middelbare school in Chicago. Daar beantwoordde ze vragen van leerlingen.<br><br>3. De Engelse titel is dus <em>Becoming</em>. Daarmee bedoelt Michelle Obama dat ze in haar leven tot nu toe al superveel heeft meegemaakt en zich ontwikkeld heeft. Maar dat ze ook nu, op haar 54e, nog niet klaar is met veranderen en dingen leren.</p>
<p><div class="media media-element-container media-default"><div id="file-535294" class="file file-image file-image-jpeg">

        
  
  <div class="content">
    <img alt="Michelle Obama bezocht ook haar oude middelbare school in Chicago  Foto Reuters" title="Michelle Obama bezocht ook haar oude middelbare school in Chicago  Foto Reuters" height="2393" width="4000" class="media-element file-default" data-delta="2" src="https://7dagen.netlify.app/sites/default/files/ANP-65595208.jpg">  </div>

  
</div>
</div>
<p>4. Obama vertelt in haar boek ook over haar jeugd in Chicago. Michelle LaVaughn Robinson, zoals ze toen heette, groeide samen met haar oudere broer op in een gezin waar liefde en humor op de eerste plek stonden. Haar vader was een pompbediende die ondanks zijn spierziekte MS elke dag ging werken. Haar moeder was huismoeder. Al jong moest Michelle opboksen tegen ongelijkheid en racisme. Zo vertelt ze in haar boek over een decaan op de prestigieuze universiteit Princeton die haar zei: 'Ik weet niet of jij wel Princeton-materiaal bent.' Obama slaagde glansrijk en werd advocate.</p>
<p><div class="media media-element-container media-default"><div id="file-535298" class="file file-image file-image-jpeg">

        
  
  <div class="content">
    <img alt="De Obama&#039;s in de lift op weg naar het inauguratiebal in 2009  Foto Pete Souza" title="De Obama&#039;s in de lift op weg naar het inauguratiebal in 2009  Foto Pete Souza" height="2000" width="3000" class="media-element file-default" data-delta="4" src="https://7dagen.netlify.app/sites/default/files/ANP-9737655.jpg">  </div>

  
</div>
</div>
<p>5. Ik heb een hekel aan politiek, onthult Michelle. Best onhandig als de man waar je zo veel van houdt er wel dol op is en jou meeneemt de spotlights in als hij de leiding krijgt over een van de machtigste landen ter wereld. Michelle vertelt eerlijk over de momenten dat het weleens botste. Bijvoorbeeld toen haar man tijdens het campagnevoeren heel vaak weg was. Of als Barack belde 'ik ben er zo' en dat het dan nog uren duurde zodat ze maar weer alleen de kinderen naar bed bracht. Ze drukt ook meteen het gerucht de kop in dat ze zich misschien weleens kandidaat zou kunnen stellen om zelf president te worden. Never!<br><br>6. De ex-<em>first lady</em> onthult ook dat ze het vaak moeilijk vond om de leiding te verliezen over haar eigen leven. Zo moest ze in het Witte Huis zelfs toestemming vragen om een raampje open te zetten.</p>
<p><div class="media media-element-container media-default"><div id="file-535297" class="file file-image file-image-jpeg">

        
  
  <div class="content">
    <img alt="De Trumpjes en de Obamaatjes in Washington op de dag (20 jan. 2017) dat Trump president werd  Foto Reuters" title="De Trumpjes en de Obamaatjes in Washington op de dag (20 jan. 2017) dat Trump president werd  Foto Reuters" height="2109" width="3164" class="media-element file-default" data-delta="3" src="https://7dagen.netlify.app/sites/default/files/ANP-49349335_1.jpg">  </div>

  
</div>
</div>
<p>7. Obama steekt haar afkeer van opvolger Trump niet onder stoelen of banken. Ze vindt dat de huidige president met zijn luide en roekeloze woorden halvegaren en malloten opstookt. Over het moment dat er een tape opdook waarin Trump opschept dat hij naar believen vrouwen 'by the pussy' kan grijpen schrijft ze: 'Mijn lichaam trilde van woede toen ik het geluidsfragment gehoord had.'</p>
<p> </p>
<p> </p>  
