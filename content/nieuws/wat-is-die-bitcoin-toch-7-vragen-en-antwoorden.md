---
id: c2a4e574c5b74f13a7f466a6b94f39a3
type: nieuws
layout: post
title: "Wat is die bitcoin toch? 7 vragen en antwoorden"
permalink: /nieuws/wat-is-die-bitcoin-toch-7-vragen-en-antwoorden/
date: 2022-05-11T19:16:41.067Z
author: 7biA1WiYB
excerpt: "Meer dan tienduizend euro voor één munt. En dan ook nog eentje die alleen in de digitale wereld bestaat! De bitcoin, een virtueel betaalmiddel, is populairder dan ooit. Maar wat is het eigenlijk?  "
seo:
  description: "Wat is die bitcoin toch? 7 vragen en antwoorden"
  title: "Wat is die bitcoin toch? 7 vragen en antwoorden"
---
Meer dan tienduizend euro voor één munt. En dan ook nog eentje die alleen in de digitale wereld bestaat! De bitcoin, een virtueel betaalmiddel, is populairder dan ooit. Maar wat is het eigenlijk?  

    <h3>Wat is een bitcoin?</h3>
<p>De bitcoin is een munteenheid, net als de euro of dollar. Alleen zijn er geen biljetten of munten van. Een foto van een bitcoinmunt is dan ook alleen voor de sier! </p>
<p>Het is een zogenoemde virtuele of cryptografische munt. Het geld bestaat alleen binnen het bitcoin-netwerk. Door ingewikkelde wiskundige berekeningen te maken, kun je met computers nieuwe bitcoins 'mijnen'. Dat kun je vergelijken met het graven naar goud, alleen dan levert het een blokje data op. Dat blokje is dus een bitcoin. </p>
<h3>Wat kun je met een bitcoin?</h3>
<p>Je kunt er, net als met euro's, spullen van kopen. Om aan bitcoins te komen moet je een account openen en een digitale portemonnee aanschaffen: een e-wallet. Je kunt bitcoins naar andere gebruikers overdragen, maar je kunt er ook mee betalen. Bij Thuisbezorgd.nl bijvoorbeeld: daar kun je met het virtuele geld echte pizza's kopen. Al zijn er nog maar weinig winkels waar bitcoins als wettig betaalmiddel worden gezien.</p>
<p><div class="media media-element-container media-default"><div id="file-420231" class="file file-image file-image-jpeg">

        
  
  <div class="content">
    <img alt="7 vragen over bitcoins" title="Beeld: AFP" height="824" width="1368" class="media-element file-default" data-delta="1" src="https://7dagen.netlify.app/sites/default/files/ANP-26490394.jpg">  </div>

  
</div>
</div>
<h3>Mag iedereen zomaar zijn eigen geld bedenken?</h3>
<p>Ja, in principe wel. Naast de bitcoin bestaan er nog honderden andere digitale munten, zoals de ethereum of de ripple. Het is niet gekoppeld aan een land of instantie. Als mensen het als betaalmiddel accepteren, dan werkt het. Echte strenge regels bestaan er nog niet voor.</p>
<h3>Wie of wat zit er achter de bitcoin?</h3>
<p>Dat is bijna net zo mysterieus als het hele systeem achter de bitcoin zelf. De oprichter heet Satoshi Nakamoto, maar of daar één of meerdere personen achter schuilgaan is onbekend. Het is overigens een naam die in Japan veel voorkomt. Het is zoiets als Jan Jansen in Nederland.</p>
<h3>Wat zijn de voordelen van dit geld?</h3>
<p>Je kunt het heel makkelijk over de hele wereld aan mensen overmaken. Omdat het een onafhankelijke munt is, en niet via een bank loopt, zitten daar bijna geen kosten aan. Ook is het, op een rekeningnummer na, min of meer anoniem.</p>
<p><div class="media media-element-container media-default"><div id="file-420230" class="file file-image file-image-jpeg">

        
  
  <div class="content">
    <img alt="Wat is een bitcoin?" title="Beeld: Pixabay" height="1280" width="1920" style="font-size: 13.008px;" class="media-element file-default" data-delta="1" src="https://7dagen.netlify.app/sites/default/files/bitcoin-2643188_1920.jpg">  </div>

  
</div>
</div>
<h3>En de nadelen?</h3>
<p>Waar je van goud nog altijd sieraden kunt maken, is bitcoin een stukje code dat verder geen waarde heeft. De waarde is volledig afhankelijk van vraag en aanbod. Als iedereen zijn spaargeld omzet in bitcoins, neemt de vraag toe en worden ze meer waard. Maar als iedereen zijn digitale geld van de hand doet, daalt de vraag en kan zomaar al je geld niks meer waard zijn. De koers gaat daardoor steeds op en neer. Als dat bij 'echt geld' zoals de euro gebeurt, kan er worden ingegrepen.</p>
<h3>Wat is de toekomst van de bitcoin?</h3>
<p>Dat weten zelfs de grootste financiële experts niet. Eén bitcoin is nu meer dan tienduizend euro waard. Sommige bitcoininvesteerders zijn daar erg rijk door geworden - op papier, tenminste. Dat kan nóg verder oplopen, denken sommigen. Misschien dat ze straks wel een half miljoen euro waard zijn! Anderen vrezen dat de bitcoin een soort bubbel is, die elk moment kan klappen. Dan is de digitale munt niks meer waard.</p>  
