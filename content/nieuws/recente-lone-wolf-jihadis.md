---
id: e266d10ce2fb4f35be7a5ef0c7fa5538
type: nieuws
layout: post
title: "Recente lone wolf-jihadi’s"
permalink: /nieuws/recente-lone-wolf-jihadis/
date: 2022-05-11T19:16:41.067Z
author: 7biA1WiYB
excerpt: "Geradicaliseerde moslims die in hun eentje een aanslag plegen. Zulke jihadi-lone wolves vormen nu door de internationale strijd tegen IS een gevaar voor westerse landen. Zeker na de oproep die IS deed aan lone wolves om in hun eigen land en op eigen houtje aanslagen te plegen. Westerse landen hebben de beveiliging dan ook aangescherpt.  "
seo:
  description: "Recente lone wolf-jihadi’s"
  title: "Recente lone wolf-jihadi’s"
---
Geradicaliseerde moslims die in hun eentje een aanslag plegen. Zulke jihadi-lone wolves vormen nu door de internationale strijd tegen IS een gevaar voor westerse landen. Zeker na de oproep die IS deed aan lone wolves om in hun eigen land en op eigen houtje aanslagen te plegen. Westerse landen hebben de beveiliging dan ook aangescherpt.  

    <p>In de krant van komende vrijdag kun je een interview lezen met lone wolf-expert Jelle van Buuren. Hier vind je een paar recente voorbeelden van lone wolves.</p>
<p><div class="media media-element-container media-default"><div id="file-949" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://7dagen.netlify.app/sites/default/files/31_2.jpg" alt="">  </div>

  
</div>
</div><br><strong>Michael Zehaf-Bibeau</strong>
<p>Afgelopen 22 oktober schiet een man in Ottawa een militair dood en rent daarna schietend het parlementsgebouw binnen. Parlementsleden en premier Harper worden in veiligheid gebracht. De schutter wordt door een beveiliger doodgeschoten. Het blijkt Zehaf-Bibeau (32). Ook bekend als Michael Joseph Hall, zoon van een Canadese moeder en een Libische vader. Hij had een onopvallende jeugd maar leek een paar jaar geleden te radicaliseren. Hij bekeerde zich tot de islam, leerde Arabisch en bezocht de moskee.</p>
<p>Twee dagen eerder reed een man van 25 opzettelijk twee militairen dood bij Montreal. Ook hij bleek een geradicaliseerde moslim. Van beide daders was het paspoort ingenomen omdat de autoriteiten vermoedden dat ze mee wilden vechten in Syrië of Irak. Beide acties lijken wraak te zijn voor de deelname van Canada aan de strijd tegen IS. De terreurgroep heeft eenlingen opgeroepen aanslagen te plegen in westerse landen. Canada heeft het dreigingsniveau verhoogd en zegt op dit moment een groep van negentig terrorismeverdachten in de gaten te houden.</p>
<p><div class="media media-element-container media-default"><div id="file-950" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://7dagen.netlify.app/sites/default/files/32_1.jpg" alt="">  </div>

  
</div>
</div><br><strong>Mohammed Merah</strong>
<p>Pleegt in maart 2012 aanslagen in het Franse Toulouse en in Montauban. Merah (23) schiet drie joodse schoolkinderen, een rabbijn en drie militairen dood en legt met een camera vast hoe hij dat doet. Hij komt om bij een vuurgevecht met de politie. Ook twee agenten komen om.</p>
<p>Merah, Fransman van Algerijnse afkomst, had radicaal-islamitische denkbeelden en maakte voor zijn dood zijn motief bekend. De moord op de militairen was wraak voor de aanwezigheid van Franse militairen in Afghanistan. En de joodse kinderen waren een vergelding voor omgekomen Palestijnse kinderen in het langlopende Palestijns-Israëlisch conflict. Merah bleek in trainingskampen in Afghanistan en Pakistan te zijn geweest. De Franse geheime dienst hield hem al in de gaten en hij was zelfs kort voor de schietpartijen nog ondervraagd door de politie. Na de aanslagen gold in Zuid-Frankrijk een tijd lang het hoogste terreuralarm.</p>
<p><div class="media media-element-container media-default"><div id="file-951" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://7dagen.netlify.app/sites/default/files/33_1.jpg" alt="">  </div>

  
</div>
</div><br><strong>Mehdi Nemmouche</strong>
<p>Schiet afgelopen mei in het Joods Museum in Brussel met een kalasjnikov vier mensen dood. Nemmouche (29) kan ontkomen maar wordt een week later in Marseille bij een controle aangehouden. In zijn tas: de bewuste kalasjnikov, een pistool, munitie, een zwarte IS-vlag en een videoboodschap waarin de aanslag in Brussel wordt opgeëist.</p>
<p>Na de aanslag worden Joodse instellingen in Frankrijk, België en Nederland extra beveiligd. Nemmouche, een Franse Algerijn, woonde in het Noord-Franse Roubaix en was een bekende van de politie. Hij was veroordeeld voor diefstal en een gewapende overval en zou in de gevangenis geradicaliseerd zijn. Eind 2012, na zijn vrijlating, vertrok hij naar Syrië waar hij een jaar meevocht met IS. Toen keerde hij terug. De Franse inlichtingendiensten wisten dat, de Belgische niet. Na de aanslag spraken de diensten af beter te gaan samenwerken bij teruggekeerde jihadi’s. Nemmouche wacht zijn rechtszaak af in een gevangenis in Brugge.</p>
<p>Hoe zit het ook alweer met IS en de internationale strijd daartegen? In ons <a href="https://7dagen.netlify.app/dossieris">dossier IS</a> kun je alles nog eens rustig nalezen.</p>
<p><em>De nieuwe 7Days, met daarin het interview met lone wolves-expert Jelle van Buuren, valt komende vrijdag op de deurmat. Geen abonnement? Bekijk <a href="https://7dagen.netlify.app/verkoop">hier </a>waar je de krant in de winkel kunt komen of download 'm via de app van <a href="http://www.magzine.nu/">MagZine</a>.</em></p>  
