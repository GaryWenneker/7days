---
id: 1e426883089142c18c8a6a43e86ed54c
type: nieuws
layout: post
title: "Californië kampt na branden nu met modderstromen"
permalink: /nieuws/californië-kampt-na-branden-nu-met-modderstromen/
date: 2022-05-11T19:16:41.067Z
author: 7biA1WiYB
excerpt: "Na maandenlang kampen met grote bosbranden, wordt Californië nu bedreigd door gevaarlijke modderstromen. 13 mensen kwamen al om het leven.  "
seo:
  description: "Californië kampt na branden nu met modderstromen"
  title: "Californië kampt na branden nu met modderstromen"
---
Na maandenlang kampen met grote bosbranden, wordt Californië nu bedreigd door gevaarlijke modderstromen. 13 mensen kwamen al om het leven.  

    <p>Eindelijk regent het in zuiden van Californië. Daar keken de inwoners al lange tijd naar uit. Grote natuurgebieden, in de buurt van onder meer Los Angeles, werden al sinds oktober vorig jaar geteisterd door heftige bosbranden. De vuren konden maar niet worden geblust en breidden zich steeds meer uit naar de steden. Veel bossen gingen daardoor verloren en duizenden mensen moesten hun huis verlaten.</p>
<h3><strong>Modderstromen</strong></h3>
<p>Sinds kort regent het dus. Maar daardoor dreigt er een andere ramp. In korte tijd heeft het zoveel geregend, dat rivieren overstromen. En doordat de begroeiing in het gebied grotendeels is weggebrand, spoelt het vele regenwater die aarde gemakkelijk weg. Dat leidt nu op sommige plaatsen tot enorme modderstromen.</p>
<h3><strong>Bedolven</strong></h3>
<p>Sommige wegen zijn afgesloten. Huizen zijn onbereikbaar. En wederom zijn duizenden mensen geëvacueerd. Het kustplaatsje Montecito, vlakbij Los Angeles, is bedolven onder zo’n modderstroom. Daarbij zijn 13 mensen om het leven gekomen, meldde de <em>Los Angeles Times</em>. Een 14-jarig meisje dat tot haar middel vastzat in de modder, kon maar net gered worden. </p>
<p>Ondanks de regen zijn er ook nog steeds vuurhaarden. De brandweer verwacht dat het blussen nog doorgaat tot zeker 21 januari. </p>  
