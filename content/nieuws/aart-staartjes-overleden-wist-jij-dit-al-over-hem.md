---
id: 57479d417d22402fb6ce0684d9a605dd
type: nieuws
layout: post
title: "Aart Staartjes overleden: wist jij dit al over hem?"
permalink: /nieuws/aart-staartjes-overleden-wist-jij-dit-al-over-hem/
date: 2022-05-11T19:16:41.067Z
author: 7biA1WiYB
excerpt: "Sesamstraat kijk je waarschijnlijk allang niet meer. Maar Meneer Aart uit het programma kent (bijna) iedereen. Afgelopen zondag werd bekend dat Aart Staartjes op 81-jarige leeftijd is overleden. Dat gebeurde na een ernstig verkeersongeval in Leeuwarden.  "
seo:
  description: "Aart Staartjes overleden: wist jij dit al over hem?"
  title: "Aart Staartjes overleden: wist jij dit al over hem?"
---
Sesamstraat kijk je waarschijnlijk allang niet meer. Maar Meneer Aart uit het programma kent (bijna) iedereen. Afgelopen zondag werd bekend dat Aart Staartjes op 81-jarige leeftijd is overleden. Dat gebeurde na een ernstig verkeersongeval in Leeuwarden.  

    <p>Staartjes was een Nederlandse acteur die bij het grote publiek bekend werd door <em>Sesamstraat</em>. Wie was hij eigenlijk en wat heeft hij allemaal gedaan in zijn leven? We zetten het voor je op een rijtje.</p>
<p>Staartjes werd geboren in Nieuwendam, Amsterdam-Noord en was met een oudere broer en jongere zus het middelste kind van het gezin. Zijn 'acteercarrière' begon in 1957 toen-ie samen met twee vrienden, Eric Herfst en Ben Rowold, een pantomimegezelschap startte: Pantalone.</p>
<h3>Toneel</h3>
<p>Hij begon met studeren aan de kweekschool voor onderwijzers, maar dat bleek niet zijn ding. Om zijn acteercarrière serieuzer aan te kunnen gaan vliegen stapte hij over naar de toneelschool in Amsterdam, waar hij zich als een vis in het water voelde. In 1961 speelde hij na zijn afstuderen bij meerdere toneelgezelschappen. Een daarvan was het Nieuw Rotterdams Toneel.</p>
<p>Zijn eerste bekendheid verwierf Staartjes als bedenker en samensteller van grensverleggende kinderseries. Zo bedacht hij in 1972 <em>De Stratemakeropzeeshow</em> voor de VARA. Het doel van dit programma was het doorbreken van een aantal taboes. Er werd met dit programma kindertelevisie gemaakt vanuit het gezichtspunt van het kind, iets wat nieuw was voor die tijd.</p>
<h3>Nors figuur</h3>
<p>Sinds 1984 speelde Staartjes in <em>Sesamstraat </em>als Meneer Aart, een lichtelijk norse figuur die zei dat het vroeger alles veel beter was en flink wat af mopperde. Meneer Aart werd halverwege de jaren tachtig aan <em>Sesamstraat </em>toegevoegd omdat de serie te zoetsappig gevonden werd en was een van de weinigen die niet zichzelf maar een typetje speelden.</p>
<p>Begin april 2009 maakte Staartjes bekend dat-ie zijn laatste seizoen in <em>Sesamstraat </em>zou gaan spelen. Aanleiding hiervoor zouden meningsverschillen zijn over de aanvangstijd van het programma. In een interview bij <em>DWDD </em>vertelde de acteur dat er een actie was gestart waar mensen hem konden steunen. Met succes! Eind april 2009 werden bijna 200.000 steunbetuigingen overhandigd aan de toenmalige NPO tv-directeur Gerard Timmer. Staartjes bleef Meneer Staartjes spelen tot 2018.<div class="media media-element-container media-default"><div id="file-539470" class="file file-image file-image-jpeg">

        
  
  <div class="content">
    <img alt="sesamstraat" title="Foto: ANP" height="2912" width="4368" class="media-element file-default" data-delta="3" src="https://original.sevendays.nl/sites/default/files/ANP-308169487.jpg">  </div>

  
</div>
</div><em>Aart Staartjes, Pino, Tommie en Frank Groothof.</em>
<h3>Overlijden</h3>
<p>Op 10 januari 2020 kreeg Staartjes een zwaar auto-ongeluk met zijn brommobiel in Leeuwarden. Twee dagen later overleed de acteur op 81-jarige leeftijd in het Universitair Medisch Centrum Groningen. 'Meneer Aart' trouwde twee keer in zijn leven. Zijn eerste huwelijk duurde vijfentwintig jaar waarin hij en zijn toenmalige vrouw drie kinderen kregen. Hans Dorrestijn, ook een Nederlands tekstschrijver, koppelde Staartjes vervolgens aan zijn eigen ex-vrouw Hanna, en was getuige op hun huwelijk. Staartjes laat zijn (tweede) vrouw, drie kinderen en stiefzoon achter.</p>
<h3>Schilderijen</h3>
<p>Onlangs was Aart Staartjes te gast in het televisieprogramma <em>Sterren op het doek</em>. In dit programma maken drie kunstenaars een portret van een bekende Nederlander. De presentator van het programma, Özcan Akyol, reageerde ook op het overlijden van de acteur. Op <a href="https://twitter.com/OzcanAkyol/status/1216378396852269056?ref_src=twsrc%5Etfw%7Ctwcamp%5Etweetembed&amp;ref_url=https%3A%2F%2Fwww.gelderlander.nl%2Fshow%2Fbn-ers-verslagen-na-overlijden-aart-staartjes-hij-is-sesamstraat~a5fdae1d%2F%3Freferrer%3Dhttps%3A%2F%2Fnews.google.com%2F" target="_blank">Twitter </a>deelde hij een bericht: 'Echt heel verdrietig nieuws over Aart Staartjes. Wat een vreselijke manier om te eindigen. Vond hem een van de bijzonderste mensen die ik in de mediawereld heb ontmoet.' Benieuwd wat voor schilderijen de kunstenaars maakten en voor welke Staartjes koos? <a href="https://www.npostart.nl/sterren-op-het-doek/10-09-2019/POW_04351124" target="_blank">Hier </a>kun je de aflevering terugkijken.</p>
<p>Ook premier Rutte reageerde op het overlijden van de acteur. Op Twitter schreef hij: 'Wat een droevig nieuws: Aart Staartjes is overleden. Zoals zovelen ben ik met hem opgegroeid (De Stratemakeropzeeshow, De film van Ome Willem, Sesamstraat). Een icoon uit onze jeugd. En altijd een markant persoon gebleven. Ik wens zijn naasten veel sterkte met dit grote verlies.'</p>  
