---
id: 8500b51c7de84ea8874829da35bf3158
type: nieuws
layout: post
title: "Ministerie gaat lachgas onderzoeken"
permalink: /nieuws/ministerie-gaat-lachgas-onderzoeken/
date: 2022-05-11T19:16:41.067Z
author: 7biA1WiYB
excerpt: "Misschien zie je ze weleens liggen op straat: kleine, lege, zilveren flesjes. Lachgas-ampullen. Het spul is in opmars bij jongeren: 8% van alle twaalf- tot zestienjarigen in Nederland heeft weleens lachgas gebruikt. Het ministerie van Volksgezondheid start daarom een onderzoek naar de effecten ervan. Wat is dat eigenlijk voor spul?   "
seo:
  description: "Ministerie gaat lachgas onderzoeken"
  title: "Ministerie gaat lachgas onderzoeken"
---
Misschien zie je ze weleens liggen op straat: kleine, lege, zilveren flesjes. Lachgas-ampullen. Het spul is in opmars bij jongeren: 8% van alle twaalf- tot zestienjarigen in Nederland heeft weleens lachgas gebruikt. Het ministerie van Volksgezondheid start daarom een onderzoek naar de effecten ervan. Wat is dat eigenlijk voor spul?   

    <p><strong>Eh, lachgas?</strong><br>Lachgas is een kleurloos gas dat zoet ruikt en smaakt en niet irriteert. In ziekenhuizen en bij tandartsen wordt het als pijnstiller gebruikt. Het kalmeert, remt pijnprikkels en je komt er kort door in een roesje. Bij medisch gebruik wordt er zuurstof aan toegevoegd waardoor het inhaleren niet schadelijk is. Het wordt trouwens ook gebruikt als drijfgas voor onder meer slagroomspuiten.</p>
<p><strong>Waarom wordt het nu gebruikt als partydrug?</strong><br>Omdat het roesje lijkt op het gevoel dat je krijgt als je dronken bent. Je voelt tintelingen en de wereld ziet er even anders uit. Ook kun je een enorme lachbui krijgen. Vandaar de naam lachgas dus. Het effect treedt meteen op en duurt maximaal een paar minuten.</p>
<p><strong>Waarom is het zo populair bij jongeren?</strong><br>Omdat het makkelijk en legaal te krijgen is en wordt gezien als iets wat niet zoveel kwaad kan. Bovendien ziet het er door de ballonnen vrolijk uit.<br><br><div class="media media-element-container media-default"><div id="file-20892" class="file file-image file-image-jpeg">

        
  
  <div class="content">
    <img title="ANP" height="507" width="800" class="media-element file-default" src="https://7dagen.netlify.app/sites/default/files/ANP-46807401.jpg" alt="">  </div>

  
</div>
</div>
<p><strong>Ballonnen?</strong><br>Lachgas mag je nooit rechtstreeks uit het patroon inademen. Het is zó koud, dat je lippen of longen kunnen bevriezen. Het gas wordt daarom eerst in een ballon gespoten, van waaruit je het in- en uitademt.</p>
<p><strong>Nou, lachen toch?</strong><br>Nee, niet echt. Door het in- en uitademen in de ballon kan tijdelijk een zuurstoftekort in je hersenen ontstaan. Hierdoor kun je misselijk en duizelig worden of hoofdpijn krijgen. Ook kun je bewusteloos raken. De langetermijneffecten van kort zuurstofgebrek in jonge hersenen zijn nog niet onderzocht. Dat is ook het riskante eraan: je weet niet wat voor gevolgen het kan hebben. Het ministerie van Volksgezondheid hoopt daar dankzij het onderzoek binnenkort <a href="http://www.nu.nl/gezondheid/4339907/ministerie-van-volksgezondheid-start-onderzoek-effecten-lachgas.html?redirect=1">duidelijkheid </a>over te hebben. </p>
<p><strong>Hoezo is het spul dan legaal te verkrijgen?</strong><br>De patronen zijn gewoon te koop in de winkel. Maar wanneer je ze leegspuit in ballonnen en dán als partydrug te koop aanbiedt, ben je strafbaar. Wie het gebruikt is dat niet. In Nederland is alleen de handel, productie, verkoop en het bezit van drugs strafbaar. Staatssecretaris Van Rijn (Volksgezondheid) zegt dat het lachgasgebruik goed in de gaten moeten worden gehouden. ‘Als dat uit de klauwen loopt, grijpen we in’, <a href="http://nos.nl/artikel/2115624-trimbos-drinken-roken-blowen-neemt-af-lachgas-zorgenkindje.html">waarschuwt hij</a>. Het onderzoek is in elk geval een goed begin. </p>
<p><div class="media media-element-container media-default"><div id="file-20894" class="file file-image file-image-png">

        
  
  <div class="content">
    <img height="296" width="416" class="media-element file-default" src="https://7dagen.netlify.app/sites/default/files/lachgas.png" alt="">  </div>

  
</div>
</div>
<p><u><i>Wat vindt onze 7Days Lezersraad van lachgas?</i></u></p>
<p><strong>Annemijn (13): 'Gebeurt vast onder sociale druk'</strong><br>‘Voordat ik dit nieuws hoorde, had ik geen idee dat lachgas als drugs gebruikt kan worden. Het verbaasde me dat het zelfs meer gebruikt wordt dan XTC. Ik zie het niet snel gebeuren dat mijn vrienden lachgas gaan gebruiken, of ikzelf. Ik denk dat het gebeurt onder sociale druk. Of omdat mensen denken dat het ongevaarlijk is, of niets van de gevaren willen weten.’</p>
<p><strong>Sander (15): 'Beter dan andere middelen'</strong><br>'Zelf heb ik het nog nooit gebruikt, mijn vrienden wel. Ik vind het niet erg als mensen het in plaats van sigaretten of drugs gebruiken, maar ik vind wel dat er duidelijk aangegeven moet worden hoe je het moet doen. Het blijft ongezond, maar ik vind het nog steeds beter dan andere verdovende middelen.'</p>
<p><strong>Jan (15): 'Lijkt me niet interessant'</strong><br>‘Ik heb nog nooit lachgas gebruikt en het lijkt me ook niet zo’n interessante drug. Je merkt het effect maar een paar minuten, dan is het weg. Maar ik kan me voorstellen dat mensen het op een feestje gebruiken om de sfeer op te leuken. Ik zie op straat weleens patronen liggen, maar wist nooit wat erin zat.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
