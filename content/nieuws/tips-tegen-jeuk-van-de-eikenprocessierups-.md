---
id: e55c42506cc74de99d9a3508d298c394
type: nieuws
layout: post
title: "Tips tegen jeuk van de eikenprocessierups "
permalink: /nieuws/tips-tegen-jeuk-van-de-eikenprocessierups-/
date: 2022-05-11T19:16:41.067Z
author: 7biA1WiYB
excerpt: "Zit jij ook onder de jeukende rode bulten? Dan ben je waarschijnlijk te grazen genomen door de eikenprocessierups. Het aantal rupsen is dit jaar verdrievoudigd.  "
seo:
  description: "Tips tegen jeuk van de eikenprocessierups "
  title: "Tips tegen jeuk van de eikenprocessierups "
---
Zit jij ook onder de jeukende rode bulten? Dan ben je waarschijnlijk te grazen genomen door de eikenprocessierups. Het aantal rupsen is dit jaar verdrievoudigd.  

    <p>‘De warme zomer van vorig jaar was perfect voor de eikenprocessievlinders om eitjes te leggen', vertelt bioloog Arnold van Vliet. 'Daarom hebben we dit jaar zoveel last van de eikenprocessierups.' Het zijn zelfs zoveel rupsen dat er niet genoeg bestrijders zijn om de rupsennesten te vernietigen.</p>
<h3>Brandhaartjes</h3>
<p>En dat is vervelend, de rupsen hebben namelijk brandhaartjes die behoorlijk pijn kunnen doen. Van Vliet: 'De brandhaartjes kun je niet zien met het blote oog, maar hebben haakjes die zich aan je kunnen vasthaken. Je komt in aanraking met deze haartjes doordat ze door de wind op je waaien of omdat je door een nest bent gelopen. En dat kan zorgen voor irritatie als jeuk en bultjes.'</p>
<p><em>Zit jij ook de hele dag te krabben? Misschien helpen deze tips:</em></p>
<p><strong>1.</strong> Het is heel moeilijk, maar stop met het krabben aan de bultjes. Hiervan raken ze juist sneller geïrriteerd. En dat zorgt voor nog meer jeuk...</p>
<p><strong>2. </strong>Waarschijnlijk kun je ze niet zien, maar de jeuk wordt veroorzaakt door piepkleine brandhaartjes. Met plakband, een kledingroller of een kleefpleister kun je proberen om ze van je huid te trekken. Wegblazen met een föhn kan ook helpen!</p>
<p><strong>3</strong>. Last van je ogen? Spoel ze even af onder de kraan of neem een douche. Dit kan ook helpen om de haartjes weg te spoelen van je huid.</p>
<p><strong>4.</strong> Doe je kleding in de wasmachine op minstens 60 graden. De kleine haartjes kunnen namelijk zijn vastgehaakt in je kleding. Door het heet te wassen raak je de haartjes kwijt en is het gedaan met de jeuk.</p>
<p><strong>5.</strong> Smeer een verzachtende crème op je huid. Bijvoorbeeld crèmes met aloë vera, calendula, of eucalyptus.​</p>
<p>Maar het allerbelangrijkste is natuurlijk het voorkomen van de jeuk! Daarom is het verstandig om niet in de buurt van bomen met eikenprocessierupsen te komen. <em>Succes!</em></p>  
