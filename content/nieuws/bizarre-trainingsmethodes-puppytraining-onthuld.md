---
id: ce19a9ae05ec4d4aa4859a6087fe4840
type: nieuws
layout: post
title: "Bizarre trainingsmethodes puppytraining onthuld"
permalink: /nieuws/bizarre-trainingsmethodes-puppytraining-onthuld/
date: 2022-05-11T19:16:41.067Z
author: 7biA1WiYB
excerpt: "Gezellig met je nieuwe pup op puppycursus? Niet altijd. Televisieprogramma Rambam liet gisteravond zien dat verschillende trainers allerminst zachtaardig met de diertjes omgaan.  "
seo:
  description: "Bizarre trainingsmethodes puppytraining onthuld"
  title: "Bizarre trainingsmethodes puppytraining onthuld"
---
Gezellig met je nieuwe pup op puppycursus? Niet altijd. Televisieprogramma Rambam liet gisteravond zien dat verschillende trainers allerminst zachtaardig met de diertjes omgaan.  

    <p>Wie een hond neemt, moet daar goed voor zorgen. Omdat dat nog niet zo makkelijk is, gaan veel baasjes met hun pup op puppycursus. Dat is niet alleen leerzaam, maar ook leuk. Tenminste, dat mag je verwachten.</p>
<h3>Geslagen</h3>
<p>Televisieprogramma <em>Rambam </em>kwam gisteren met een uitzending waaruit blijkt dat er nogal wat hondentrainers in Nederland zijn die allesbehalve leuk met de pups omgaan. Ze filmden onder meer dat een pup met een plastic flesje, gevuld met grind, op het hoofd werd geslagen. Volgens de trainer een methode om het hondje dan wél te laten luisteren. 'Zo, dan pak je dat flesje zometeen en geef je hem een paar goede rammen op zijn kop, ja?', zei hij erbij.</p>
<h3>Kamervragen</h3>
<p>Op Twitter reageerden veel mensen woedend. Voor Marianne Thieme, lijsttrekker van de Partij voor de Dieren, zijn de beelden reden om Kamervragen te stellen over dit soort bizarre trainingsmethodes. Thieme vindt dat er een verbod moet komen op het gebruik van dit soort ‘hulpmiddelen’, aldus omroep BNNVARA.</p>  
