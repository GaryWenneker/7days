---
id: 32e34a5a0fea4271b158334459910332
type: nieuws
layout: post
title: "Tim (13) strijdt voor Disney Infinity"
permalink: /nieuws/tim-13-strijdt-voor-disney-infinity/
date: 2022-05-11T19:16:41.067Z
author: 7biA1WiYB
excerpt: "Slecht nieuws voor fans van Disney Infinity. Het computerspel blijkt toch niet zo oneindig als de naam doet vermoeden: Disney stopt ermee. Stom, vindt Tim (13) uit Steenbergen. Hij startte een petitie om het bedrijf op andere gedachten te brengen. Al bijna 12.000 mensen steunen zijn oproep.  "
seo:
  description: "Tim (13) strijdt voor Disney Infinity"
  title: "Tim (13) strijdt voor Disney Infinity"
---
Slecht nieuws voor fans van Disney Infinity. Het computerspel blijkt toch niet zo oneindig als de naam doet vermoeden: Disney stopt ermee. Stom, vindt Tim (13) uit Steenbergen. Hij startte een petitie om het bedrijf op andere gedachten te brengen. Al bijna 12.000 mensen steunen zijn oproep.  

    <p>‘Ik heb het spel nu bijna drie jaar’, vertelt Tim. ‘Ik heb er heel veel kennissen mee gekregen. Als je het online speelt, zie je wie er in de buurt meedoen. Mensen die ik op school eerst niet sprak, werden vrienden, omdat zij het spel ook spelen.’<br><br><strong>Baloo vs. Darth Vader</strong><br>Disney Infinity werkt met poppetjes, legt Tim uit. Als je die aansluit op je spelcomputer, kun je het spel spelen dat bij hun verhaal hoort.</p>
<p>‘Je hebt twee modussen: de playset en de toybox. Bij de playset hoort het verhaal van het poppetje. In de toybox kun je zelf maken wat je wilt. Zo kun je Dory uit Finding Dory in een Star Wars-auto laten rijden, of Baloo uit Jungle Boek met Darth Vader laten vechten.’<br><br><strong>Disney-fanboy</strong><br>Tim is écht fan. ‘Ik heb al meer dan honderd Infinity-poppetjes. Dinsdag kwam het spel van Finding Dory uit in Nederland. Maar ik heb de poppetjes van Dory en Nemo al een week eerder in België gekocht.’<br><br><strong>Helemaal geen games meer</strong><br>Disney maakte vorige maand bekend dat het gaat stoppen met het maken van games. Sommige spellen worden door andere bedrijven overgenomen en met toestemming van Disney gemaakt. Maar Infinity niet. Disney is bang dat het spel niet lang meer zo populair blijft.<br><br><div class="media media-element-container media-default"><div id="file-19782" class="file file-image file-image-jpeg">

        
  
  <div class="content">
    <img alt="John Vignocchi presenteert Disney Infinity Star Wars" title="Foto EPA" height="645" width="850" class="media-element file-default" src="https://7dagen.netlify.app/sites/default/files/ANP-33061945%20Disney%20Infinity%207D.jpg">  </div>

  
</div>
</div><em>De baas van Disney Infinity, John Vignocchi, kondigt de Star Wars-playset aan tijdens de Amerikaanse gamebeurs E3 vorig jaar</em><br><br><strong>Servers eruit</strong><br>Tim: ‘Ik was heel teleurgesteld toen ik dat hoorde en mijn klasgenoten ook. De plannen voor het spel van volgend jaar waren al gemaakt en dan stopt het opeens!'
<p>'Er komen niet alleen geen nieuwe games meer bij, maar de servers gaan ook uit. Dan kun je helemaal niet meer met elkaar spelen, terwijl het daar juist voor bedoeld is.’<br><br><strong>Handtekening per uur</strong><br>Daarom is Tim <a href="https://www.change.org/p/the-walt-disney-company-save-disney-infinity" target="_blank">de petitie</a> gestart. ‘De eerste dag ging het heel sloom. Ik kreeg één handtekening per uur binnen. Maar toen heb ik in kranten gestaan met mijn verhaal, ben ik op tv geweest en zelfs in een Amerikaanse krant. Nu heb ik bijna twaalfduizend handtekeningen vanuit de hele wereld.’<br><br>‘Bij vijftienduizend namen gaat er een melding naar Disney. Hoe meer mensen de petitie tekenen, hoe meer Infinity waard wordt en hoe meer andere bedrijven ervoor zullen bieden. Hopelijk verkopen ze de rechten dan alsnog aan een ander gamebedrijf.’<br><br> </p>
<p><div class="media media-element-container media-default"><div id="file-19784" class="file file-video file-video-youtube">

        <h2 class="element-invisible"><a href="/files/disney-infinity-opening">Disney Infinity - Opening</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Disney Infinity - Opening" src="https://www.youtube.com/embed/SwL1haF5iPQ?wmode=opaque&controls=" name="Disney Infinity - Opening" frameborder="0" allowfullscreen="">Video van Disney Infinity - Opening</iframe>
</div>
  </div>

  
</div>
</div>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
