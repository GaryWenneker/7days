---
id: 8957e6f3cdca448aa224a77aa6cdb833
type: nieuws
layout: post
title: "Monstertruck-stuntman moet cel in"
permalink: /nieuws/monstertruck-stuntman-moet-cel-in/
date: 2022-05-11T19:16:41.067Z
author: 7biA1WiYB
excerpt: "Een stuntshow hoort op het nippertje goed te gaan. Maar anderhalf jaar geleden ging het in Haaksbergen héél erg mis. Toen stuntman Mario D. met zijn monstertruck het publiek inreed, kwamen drie mensen om. Vandaag kreeg D. zijn straf: vijftien maanden cel. Zeven dingen die je moet weten over deze stuntramp.   "
seo:
  description: "Monstertruck-stuntman moet cel in"
  title: "Monstertruck-stuntman moet cel in"
---
Een stuntshow hoort op het nippertje goed te gaan. Maar anderhalf jaar geleden ging het in Haaksbergen héél erg mis. Toen stuntman Mario D. met zijn monstertruck het publiek inreed, kwamen drie mensen om. Vandaag kreeg D. zijn straf: vijftien maanden cel. Zeven dingen die je moet weten over deze stuntramp.   

    <p><strong>1. Er vielen drie doden en 24 gewonden</strong><br>Door het drama in september 2014 vielen drie doden: een bejaarde vrouw, een volwassen man en een jongetje van vijf jaar. Ruim 24 mensen raakten gewond. </p>
<p><div class="media media-element-container media-teaser media-float-left"><div id="file-17811" class="file file-image file-image-jpeg">

        
  
  <div class="content">
    <a href="/files/monstertruck-3jpg"><img alt="monstertruck ongeluk haaksbergen" title="Foto: ANP" height="220" width="220" style="margin-right: 5px; margin-left: 5px; font-size: 13.008px; line-height: 20.0063px; float: left;" class="media-element file-teaser" src="https://7dagen.netlify.app/sites/default/files/styles/medium/public/monstertruck%203.jpg?itok=WA6WFibb"></a>  </div>

  
</div>
</div>
<p><strong>2. 'Het was een technisch mankement'</strong><br>Toen D. halverwege de show probeerde te remmen, reed de vierduizend kilo zware megatruck toch door, dwars door de dranghekken heen het publiek in. Een technisch mankement, zegt D.'s advocaat. De remmen werkten niet goed. Een ongeluk dus eigenlijk, vindt hij. </p>
<p><strong>3. Het is de schuld van de chauffeur</strong><br>Het Openbaar Ministerie (OM, een soort verlengde van de politie en in de rechtszaak de 'tegenstander' van D. en zijn advocaat) dacht daar anders over. Want technisch mankement of niet: de chauffeur heeft zich niet aan de veiligheidsregels gehouden.</p>
<p>'De parkeerplaats waar de stunt werd gehouden was te klein en D. had niet in de richting van het publiek mogen rijden. Als dit anders was geweest, was dit drama niet gebeurd', vindt het OM. De rechter is daar mee eens.</p>
<p><strong>4. Vijf jaar niet werken</strong><br>De celstraf is niet de enige straf voor D. Ook mag hij vijf jaar niet als stuntman werken.</p>
<p><strong>5. Ook de gemeente zat fout...</strong><br>Is het dan allemaal de schuld van de chauffeur? Niet helemaal. In oktober besloot een andere rechter al dat de gemeente Haaksbergen ook fout zat. Die had nooit een vergunning moeten geven voor zo'n gevaarlijke stuntshow op een klein plein. </p>
<p><div class="media media-element-container media-default"><div id="file-17812" class="file file-image file-image-jpeg">

        
  
  <div class="content">
    <img alt="monstertruck ongeluk haaksbergen" title="Foto: ANP" height="500" width="850" class="media-element file-default" src="https://7dagen.netlify.app/sites/default/files/monstertruck%201.jpg">  </div>

  
</div>
</div>
<p><strong>6. ... En de organisator</strong><br>Ook organisator Sterevenementen, die al jaren festiviteiten organiseerde in Haaksbergen heeft zitten slapen. De stichting had beter moeten onderzoeken hoe je zo'n gevaarlijke stuntshow organiseert. Als ze nóg een keer de mist ingaat, krijgt Sterevenementen een boete van 25.000 euro. Zover zal het niet komen: de stichting heeft besloten nooit meer iets te organiseren.</p>
<p><strong>7. Het is nog niet voorbij</strong><br>Helemaal 100% zeker is de straf voor de stuntman nog niet. Misschien gaat hij in hoger beroep. Een andere rechter kijkt dan opnieuw naar de zaak en zou een andere straf kunnen geven.<br><br>Voor sommige slachtoffers zal de zaak nooit helemaal afgelopen zijn. Een paar zullen levenslang pijn houden. Een van hen raakte zijn tong kwijt en kan zelfs nooit meer vast voedsel eten.</p>
<p><em>Altijd op de hoogte blijven van nieuws dat voor jongeren belangrijk is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://7dagen.netlify.app/abonnement">proefabonnement </a>op de krant!</em></p>  
