---
id: 141dc095f39e450bb7920497867e1c17
type: nieuws
layout: post
title: "Noord-Holland plat door stroomstoring"
permalink: /nieuws/noord-holland-plat-door-stroomstoring/
date: 2022-05-11T19:16:41.067Z
author: 7biA1WiYB
excerpt: "Bij een stroomstoring overdag hoef je geen kaarsen aan te steken om de wc te vinden. Maar zo’n grote uitval van elektriciteit heeft wel andere gevolgen. Minder tentamens en meer agenten op straat bijvoorbeeld. Een groot deel van Noord-Holland zat vrijdagochtend zonder stroom.   "
seo:
  description: "Noord-Holland plat door stroomstoring"
  title: "Noord-Holland plat door stroomstoring"
---
Bij een stroomstoring overdag hoef je geen kaarsen aan te steken om de wc te vinden. Maar zo’n grote uitval van elektriciteit heeft wel andere gevolgen. Minder tentamens en meer agenten op straat bijvoorbeeld. Een groot deel van Noord-Holland zat vrijdagochtend zonder stroom.   

    <p>De uitval begon om kwart voor tien en werd veroorzaakt door een storing in een hoogspanningsstation in Diemen. Rond elf uur had netbeheerder Tennet de fout verholpen. Langzaamaan kwam het elektriciteitsnetwerk weer op gang. Maar dat één mankement zoveel gevolgen heeft, zie je in het overzicht hieronder:<br><br><strong>Schiphol plat</strong><br>Vliegtuigen vliegen natuurlijk niet op elektriciteit, maar om ze in goede banen te leiden heeft de luchtverkeersleiding wél stroom nodig. Dus toen Schiphol vanochtend zonder elektriciteit zat, moesten alle toestellen op andere vliegvelden landen. Om hoeveel vluchten het precies gaat, is niet bekend. Inmiddels is er weer stroom, maar het duurt nog even voordat alle systemen weer werken.<br><br><div class="media media-element-container media-default"><div id="file-2261" class="file file-image file-image-jpeg">

        
  
  <div class="content">
    <img title="Foto ANP" height="1869" width="2971" class="media-element file-default" src="https://7dagen.netlify.app/sites/default/files/NS%20Stroomstoring.jpg" alt="">  </div>

  
</div>
</div>
<p><strong>Geen treinen</strong><br>Niet alleen het luchtverkeer, ook het treinverkeer lag plat in Noord-Holland en een deel van Utrecht en Flevoland. Treinen die al onderweg waren, kwamen daardoor stil te staan. In Amsterdam lag ook het metronetwerk plat. De trams reden voor het grootste deel nog wel.<br><br><strong>Agenten op straat</strong><br>In de hoofdstad waren vanochtend ook meer agenten op straat te zien. Zij regelden het verkeer op drukke kruispunten waar de stoplichten waren uitgevallen. De brandweer moest vijf keer zo vaak als normaal uitrukken om mensen uit liften te bevrijden. Een deel van het telefoonnetwerk lag eruit en hulplijn 112 was overbelast.<br><br><strong>Minder operaties</strong><br>Ziekenhuizen in het getroffen gebied gingen over op noodstroom. Daardoor konden lopende operaties gewoon verder gaan. Met het starten van nieuwe operaties werd wel gewacht.</p>
<p><strong>Mediaproblemen</strong><br><em>7Days</em> heeft (even afkloppen) geen last gehad van de storing. Andere kranten en nieuwssites wel. Zo moesten de middagkranten NRC Handelsblad en Het Parool niet in Amsterdam, maar in Den Haag worden gedrukt. De Nederlandse Publieke Omroep (NPO) in Hilversum heeft tv- en radio-programma's met behulp van noodstroom uitgezonden. De websites van de NPO (zoals NOS.nl) waren een tijdje uit de lucht.</p>
<p><strong>Geen tentamens </strong><br>Voor studenten aan de Universiteit van Amsterdam was er ook een lichtpuntje. Nou ja, voor hen die niet geleerd hadden dan. De tentamens voor studies van de faculteit Natuurwetenschappen, Wiskunde en Informatica werden geannuleerd omdat ook het Science Park, waar deze zouden plaatsvinden, zonder stroom zat.</p>  
