---
id: 2c1b05e0f3fb4a3e9a5c32d69c321336
type: nieuws
layout: post
title: "Wat is toch die mysterieuze El Niño?"
permalink: /nieuws/wat-is-toch-die-mysterieuze-el-niño/
date: 2022-05-11T19:16:41.067Z
author: 7biA1WiYB
excerpt: "Het is extreem droog in het zuiden van Afrika. Er valt nauwelijks regen, waardoor de oogsten mislukken en er een tekort aan eten is. En dat is voor een groot deel de schuld van El Niño, een mysterieus weersverschijnsel.   "
seo:
  description: "Wat is toch die mysterieuze El Niño?"
  title: "Wat is toch die mysterieuze El Niño?"
---
Het is extreem droog in het zuiden van Afrika. Er valt nauwelijks regen, waardoor de oogsten mislukken en er een tekort aan eten is. En dat is voor een groot deel de schuld van El Niño, een mysterieus weersverschijnsel.   

    <p>Misschien staat El Niño wel ergens in je aardrijkskundeboek geschreven. Het lijkt zo'n onschuldig begrip, maar het zorgt in de praktijk voor veel ellende. In een aantal Afrikaanse landen, waaronder Zuid-Afrika, Zimbabwe en Malawi, is een enorm voedseltekort. Op dit moment hebben zo'n 29 miljoen mensen in zuidelijk Afrika te weinig eten. Door extreme droogte zijn de oogsten mislukt, is het vee verzwakt en staan veel waterputten leeg. De Verenigde Naties hebben al hulp geboden om de hongersnood te bestrijden.</p>
<p><div class="media media-element-container media-default"><div id="file-15883" class="file file-image file-image-png">

        
  
  <div class="content">
    <img title="Beeld: AFP" height="467" width="1267" class="media-element file-default" src="https://7dagen.netlify.app/sites/default/files/Schermafbeelding%202016-02-07%20om%2009.28.33.png" alt="">  </div>

  
</div>
</div>
<p><strong>Wat is El Niño?</strong><br>Afrika staat erom bekend altijd al wel een droog continent te zijn. Maar de huidige droogte wordt versterkt door El Niño, die vorig jaar begon. Het is een ingewikkeld en bovenal mysterieus weersverschijnsel. Zelfs onderzoekers weten nog niet alles. Zeker is dat El Niño eens in de drie tot zeven jaar opduikt. Het fenomeen betekent letterlijk 'kerstkindje', omdat El Niño vaak rond kerst de kop opsteekt. De winden die normaal rond de evenaar waaien, waaien tijdens El Niño net even anders. Het water in het oosten van de Grote Oceaan wordt ook flink warmer dan normaal.</p>
<p>Die opwarming van het zeewater heeft gevolgen voor het weer in heel de wereld. In landen als Peru en Chili, waar het normaal vrij droog is, valt opeens veel neerslag. In Indonesië is het precies andersom: daar wordt het opeens een stuk droger. Net als in zuidelijk Afrika, waar nu extreme droogte is. Europa heeft er minder last van, al is het er in de lente wel vaak iets natter dan normaal.</p>
<p><strong>Mysterie</strong><br>Het is de heftigste El Niño in tijden, beweren experts. In 1997 zorgde El Niño voor het laatst voor grote problemen, met overstromingen in Zuid-Amerika en bosbranden in Indonesië. Hoe het kan dat El Niño elke keer weer net iets anders is weten onderzoekers niet. El Niño blijft een mysterie, maar dat het gekke weersverschijnsel de boel goed in de war schopt, dat is wel duidelijk.</p>
<p><em>Altijd op de hoogte blijven van nieuws dat voor jongeren belangrijk is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://7dagen.netlify.app/abonnement">proefabonnement </a>op de krant! </em></p>  
