---
id: fb423968c1844ad3b1b70f2837221194
type: nieuws
layout: post
title: "Zo uniek is deze warme en droge periode in Nederland"
permalink: /nieuws/zo-uniek-is-deze-warme-en-droge-periode-in-nederland/
date: 2022-05-11T19:16:41.067Z
author: 7biA1WiYB
excerpt: "Sinds eind juni komt de temperatuur elke dag boven de twintig graden uit. Deze week is het zelfs tropisch! Maar hoe bijzonder is deze warme periode eigenlijk? En hoelang blijft het nog zo?  "
seo:
  description: "Zo uniek is deze warme en droge periode in Nederland"
  title: "Zo uniek is deze warme en droge periode in Nederland"
---
Sinds eind juni komt de temperatuur elke dag boven de twintig graden uit. Deze week is het zelfs tropisch! Maar hoe bijzonder is deze warme periode eigenlijk? En hoelang blijft het nog zo?  

    <p>Heet, heter, heetst! Sinds begin deze week is het <a href="https://7dagen.netlify.app/nieuws-lifestyle/nationaal-hitteplan-van-kracht-en-nu" target="_blank">Nationaal Hitteplan van kracht</a>, dinsdag was de eerste officiële tropische dag en sinds donderdag is er een landelijke hittegolf. ‘De normale temperatuur voor eind juli is zo’n 23 graden’, vertelt Ben Lankamp, weerman bij <em>Weerplaza</em>. ‘Daar zitten we flink boven de laatste tijd. Op veel plekken is het meer dan tien graden warmer dan normaal.’ Volgens hem is deze lange warme periode best bijzonder. 'Sinds eind juni komt de temperatuur elke dag boven de twintig graden uit. Dat is sinds 1901 nog maar een paar keer voorgekomen.' </p>
<h3>Windrichting</h3>
<p>Waarom het deze week zo warm is? Lankamp: 'Eén van de oorzaken is een hogedrukgebied bij Afrika dat als een soort olievlek ook over delen van Europa - waaronder Nederland - ligt. Onder dat hogedrukgebied schijnt continu de zon en valt weinig regen. Ook speelt het mee dat de zon nu heel krachtig is én dat de wind is gedraaid. De afgelopen weken kwam de wind vanaf de Noordzee, daardoor werd het niet zo heet als deze week. Inmiddels komt de wind vanuit het oosten en is de temperatuur flink gestegen.'</p>
<p><div class="media media-element-container media-default"><div id="file-534148" class="file file-image file-image-jpeg">

        
  
  <div class="content">
    <img alt="ANP WEER" title="Foto: ANP" height="3992" width="6000" class="media-element file-default" data-delta="1" src="https://7dagen.netlify.app/sites/default/files/ANP-58520659_0.jpg">  </div>

  
</div>
</div>
<h3>Warm en droog</h3>
<p>Het is niet alleen heel warm, maar ook heel droog. ‘Dat hangt natuurlijk met elkaar samen’, zegt Lankamp. ‘Er ontstaat een soort versterkend effect. Als de grond droog is en de zon schijnt flink, wordt het nóg droger. Normaal staat de grond vocht af aan de lucht waarna er regenbuien kunnen ontstaan. Maar nu de grond zo droog is, gebeurt dat niet meer.’ Omdat er meer vocht verdampt dan dat erbij komt, is er volgens de weerman een gemiddeld neerslagtekort van 250 liter per vierkante meter. ‘En dat loopt waarschijnlijk nog verder op, ook al valt er af en toe een regenbui.'</p>
<h3>Blijft het weer zo?</h3>
<p>Voorlopig lijkt er nog geen einde aan te komen. ‘Maar het is dit weekend iets minder heet', verwacht Lankamp. ‘Een kleine omslag met kans op regen en onweer. Volgende week stijgt de temperatuur opnieuw richting de 30 graden. Het lijkt erop dat het tot half augustus vooral warm en droog blijft.’</p>  
