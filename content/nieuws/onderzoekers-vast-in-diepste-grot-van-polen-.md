---
id: 399c435db79c4145bc7c4f7351f81b51
type: nieuws
layout: post
title: "Onderzoekers vast in diepste grot van Polen "
permalink: /nieuws/onderzoekers-vast-in-diepste-grot-van-polen-/
date: 2022-05-11T19:16:41.067Z
author: 7biA1WiYB
excerpt: "Twee onderzoekers zitten sinds dit weekend vast in de diepste grot van Polen. Het lukt reddingswerkers maar niet om ze te bevrijden. De missie is enorm moeilijk: de grot heeft gangen van wel 23 km lang en is moeilijk te bereiken.  "
seo:
  description: "Onderzoekers vast in diepste grot van Polen "
  title: "Onderzoekers vast in diepste grot van Polen "
---
Twee onderzoekers zitten sinds dit weekend vast in de diepste grot van Polen. Het lukt reddingswerkers maar niet om ze te bevrijden. De missie is enorm moeilijk: de grot heeft gangen van wel 23 km lang en is moeilijk te bereiken.  

    <p>De twee onderzoekers zijn speleologen, dat betekent dat ze onderzoek doen naar grotten. Afgelopen zaterdag gingen ze met twee collega's de Jaskinia Wielka Sniezna-grot in, maar verloren elkaar plotseling uit het oog. Hun collega's sloegen meteen alarm. Zij konden er gelukkig nog wel uit.</p>
<h3>Vol met water</h3>
<p>Doordat de nauwe gangen richting de uitgang zijn volgelopen met water, kunnen de twee onderzoekers er niet meer uit. Het is helaas nog steeds niet gelukt om contact met ze te krijgen en het lukt reddingswerkers maar niet om ze te bevrijden. Ze maken zich veel zorgen, omdat de omstandigheden in de grot erg slecht zijn.</p>
<h3>Explosieven</h3>
<p>Er zijn wel bijna dertig mensen dag en nacht aan het werk om het duo te bevrijden. Ze overwegen om met explosieven een paar rotsen op te blazen, zodat ze het diepste gedeelte van de grot kunnen bereiken. Maar dit kan wel dagen en zelfs weken duren, en het is ook nog eens gevaarlijk. Laten we hopen dat het snel lukt!</p>  
