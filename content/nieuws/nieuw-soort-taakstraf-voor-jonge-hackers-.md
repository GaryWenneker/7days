---
id: cb50ed4128c94c17af5ccb3f9e277473
type: nieuws
layout: post
title: "Nieuw soort taakstraf voor jonge hackers "
permalink: /nieuws/nieuw-soort-taakstraf-voor-jonge-hackers-/
date: 2022-05-11T19:16:41.067Z
author: 7biA1WiYB
excerpt: "Geen papier prikken of werken in een bejaardentehuis. Nee, cybercriminelen tot 18 jaar gaan voortaan 'aan de slag' bij een ICT-bedrijf.   "
seo:
  description: "Nieuw soort taakstraf voor jonge hackers "
  title: "Nieuw soort taakstraf voor jonge hackers "
---
Geen papier prikken of werken in een bejaardentehuis. Nee, cybercriminelen tot 18 jaar gaan voortaan 'aan de slag' bij een ICT-bedrijf.   

    <p>Jongeren zetten op deze manier iets strafbaars om in iets positiefs, bedacht stichting Halt. Het project kreeg een toepasselijke naam: Yoda. De straf is vernoemd naar het groene wezen uit de <em>Star Wars</em>-films en de bewaker van gerechtigheid.</p>
<h3>Proef</h3>
<p>Het Openbaar Ministerie (OM), de Raad voor de Kinderbescherming en bureau Halt deden een proef in Groningen om te onderzoeken of deze straf werkt. Twee jongens van 14 en 15 jaar uit Drenthe waren de proefpersonen. De 14-jarige had ervoor gezorgd dat het netwerk van zijn school platlag en de 15-jarige hackte een webshop. </p>
<h3>Aan het werk</h3>
<p>De hackers werden van school gehaald en moesten hun laptops inleveren. In de vakantie werden ze 'aan het werk' gezet voor een ICT-bedrijf: ze moesten een bedrijfsplan en een sollicitatiebrief maken. Dat lijkt een lichte straf, maar volgens een begeleider zijn ze zich 'een hoedje geschrokken', toen de politie ze van school haalde. Dat meldt <a href="http://www.rtvdrenthe.nl/nieuws/130827/Star-Wars-project-voor-jonge-cybercriminelen" target="_blank">RTV Drenthe.</a></p>
<h3>Geweldig</h3>
<p>Volgens de begeleider van de jongens vonden ze het een geweldige ervaring, maar hebben ze er ook van geleerd. Volgens Halt ging de proef zo goed, dat ze van plan zijn vaker jonge Yoda's in te zetten.</p>  
