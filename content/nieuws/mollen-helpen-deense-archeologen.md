---
id: 81083669647d4cd99426cf4723411155
type: nieuws
layout: post
title: "Mollen helpen Deense archeologen"
permalink: /nieuws/mollen-helpen-deense-archeologen/
date: 2022-05-11T19:16:41.067Z
author: 7biA1WiYB
excerpt: "Ze spitten ongevraagd de tuin om en maken het voetbalveld onbespeelbaar. De meeste mensen vinden mollen daarom ontzettend irritant. Maar de bijna blinde beestjes blijken best behulpzaam.   "
seo:
  description: "Mollen helpen Deense archeologen"
  title: "Mollen helpen Deense archeologen"
---
Ze spitten ongevraagd de tuin om en maken het voetbalveld onbespeelbaar. De meeste mensen vinden mollen daarom ontzettend irritant. Maar de bijna blinde beestjes blijken best behulpzaam.   

    <p>‘Mollologie’, <a href="http://cphpost.dk/news/moles-digging-in-the-name-of-archaeology.12859.html" target="_blank">noemt</a> Jesper Hjermind zijn idee. Hij werkt als archeoloog bij het Viborg Museum in Denemarken en denkt dat er vlak bij het museum resten van een middeleeuws fort in de grond verstopt zitten. Er is alleen één probleem: het gebied is beschermd en als hij een schop in de aarde steekt, maakt hij het oude bouwwerk misschien kapot.<br><br><strong>Molshoop vol informatie</strong><br>Daarom kreeg Hjermind het idee om slim gebruik te maken van de mollen die daar leven. Deze dieren graven meterslange tunnels en gooien de overtollige aarde op een (mols)hoop. Fijn, vindt Hjermind, want in zo’n molshoop zit veel informatie verstopt. Hoe meer stukjes baksteen, aardewerk en andere kleine voorwerpen daarin zitten, hoe dichter de mol waarschijnlijk bij het fort komt.<br><br><strong>Natuurlijke graafmachine</strong><br>De gemeente moest wel even gniffelen om zijn voorstel voordat het toestemming gaf. ‘Het is simpel, maar het werkt’, vertelt Hjermind aan de krant <em><a href="http://politiken.dk/kultur/ECE2569143/fra-skadedyr-til-arkaeolog-muldvarp-i-samfundstjeneste/" target="_blank">Politiken</a></em>. Hij analyseert de informatie uit de molshopen nauwkeurig en vergelijkt het met andere onderzoeken. Zo krijgt hij een steeds beter beeld van de locatie van de ruïne, zonder er een graafmachine overheen te laten rijden.</p>  
