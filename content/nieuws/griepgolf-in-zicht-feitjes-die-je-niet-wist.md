---
id: 5113f801f19046afbd134aa4d8fd7339
type: nieuws
layout: post
title: "Griepgolf in zicht: feitjes die je niet wist"
permalink: /nieuws/griepgolf-in-zicht-feitjes-die-je-niet-wist/
date: 2022-05-11T19:16:41.067Z
author: 7biA1WiYB
excerpt: "Hoofdpijn, koorts en overal spierpijn. Volgens gezondheidsinstituut Nivel komt er een griepgolf aan. Deze vier dingen wist je vast nog niet over griep.  "
seo:
  description: "Griepgolf in zicht: feitjes die je niet wist"
  title: "Griepgolf in zicht: feitjes die je niet wist"
---
Hoofdpijn, koorts en overal spierpijn. Volgens gezondheidsinstituut Nivel komt er een griepgolf aan. Deze vier dingen wist je vast nog niet over griep.  

    <h3>1. Er is nu al een griepepidemie</h3>
<p>Voor een epidemie moeten er 58 geregistreerde griepgevallen per 100.000 mensen zijn. Op dit moment zijn dat er 79, genoeg dus om het een epidemie te noemen. Als deze grens twee weken op rij wordt overschreden, is er officieel een griepgolf. De cijfers zijn gebaseerd op de mensen die naar de huisarts gaan met griepklachten en worden bijgehouden door het gezondheidsinstituut RIVM. In werkelijkheid zijn er naar schatting ongeveer acht keer meer mensen die griep hebben.</p>
<h3>2. Er is verschil tussen griep en verkoudheid</h3>
<p>Het grote verschil tussen griep en verkoudheid: griep komt heel snel op en duurt lang. Met griep lig je al snel een week plat, verkoudheid is na een paar dagen meestal weer over. Met name plotseling opkomende hoge koorts is een teken dat je een echte griep te pakken hebt. ’s Ochtends voel je je nog kiplekker, ’s middags lig je te rillen onder een dekentje.</p>
<p><div class="media media-element-container media-default"><div id="file-539513" class="file file-image file-image-jpeg">

        
  
  <div class="content">
    <img height="1175" width="1920" class="media-element file-default" data-delta="1" src="https://7dagen.netlify.app/sites/default/files/fever-3063126_1920.jpg" alt="">  </div>

  
</div>
</div>
<h3>3. Spierpijn hoort erbij maar heeft geen nut</h3>
<p>Alsof al dat gesnotter, geril en die hoofdpijn nog niet genoeg is, krijg je tijdens een griepaanval vaak ook te maken met een flinke dosis spierpijn. Die spierpijn hebben we aan ons eigen afweersysteem te danken. Om precies te zijn: aan de signaalstoffen die witte bloedcellen aanmaken om andere witte bloedcellen voor een indringer te waarschuwen. Deze ‘interleukines’ activeren ook pijnreceptoren in de spieren en zorgen zo voor een vage, niet duidelijk lokaliseerbare spierpijn. Lekker dan…</p>
<h3>4. Griep is heel besmettelijk</h3>
<p>Het griepvirus dringt via kleine vloeistofdeeltjes je luchtwegen binnen. Een paar virusdeeltjes zijn al genoeg om iemand te besmetten met het influenzavirus (zoals het griepvirus eigenlijk heet). Mensen met griep kunnen al een dag voordat ze zelf last krijgen van symptomen het virus aan anderen overdragen. Goed om te weten dus dat een flinke nies zo’n 40.000 vochtdruppeltjes in de lucht brengt. Bij een hoest komen er ongeveer 3000 druppeltjes vrij. Daarom is het zo belangrijk dat je je hand voor je mond houdt. Hoe besmettelijk griep is, bewijst een voorval uit 1979. Een vliegtuig moest drie uur aan de grond blijven vanwege een defecte motor, zonder werkend ventilatiesysteem. Van de 54 passagiers had er eentje griep. Binnen drie dagen was 72 procent van de passagiers ziek.</p>  
