---
id: 9cb9fd5b590147d3be044786a90e36a5
type: nieuws
layout: post
title: "Premier Rutte op bezoek bij president Trump"
permalink: /nieuws/premier-rutte-op-bezoek-bij-president-trump/
date: 2022-05-11T19:16:41.067Z
author: 7biA1WiYB
excerpt: "Wat gaan ze bespreken? Moeilijke kwesties waarover ze van mening verschillen? Of blijft het gezellig? Premier Mark Rutte gaat vandaag op bezoek bij president Donald Trump.  "
seo:
  description: "Premier Rutte op bezoek bij president Trump"
  title: "Premier Rutte op bezoek bij president Trump"
---
Wat gaan ze bespreken? Moeilijke kwesties waarover ze van mening verschillen? Of blijft het gezellig? Premier Mark Rutte gaat vandaag op bezoek bij president Donald Trump.  

    <p>De twee leiders praten vanmiddag in het Witte Huis in Washington over handel en buitenlandse politiek. Het is goed mogelijk dat de Amerikaanse president Rutte een paar lastige verzoeken voorlegt.</p>
<h3>Steun</h3>
<p>Zo zou Trump Rutte kunnen vragen of Nederland een marineschip naar het Midden-Oosten wil sturen. Volgens de VS zit Iran achter de <a href="https://7dagen.netlify.app/nieuws/spanning-tussen-vs-en-iran-loopt-op-hoe-zit-dat" target="_blank">aanval op twee tankers</a>.Om Iran te waarschuwen, zoeken de Amerikanen nu steun van andere landen. De VS willen ook dat Nederland soldaten naar het noorden van SyriÃ« stuurt. Omdat de Nederlandse regering over beide missies nog een beslissing moet nemen, zal Rutte waarschijnlijk niets beloven.</p>
<h3>Tweets</h3>
<p>Sommigen vinden dat premier Rutte iets zou moeten zeggen over de <a href="https://7dagen.netlify.app/nieuws/woede-over-omstreden-tweets-van-donald-trump" target="_blank">tweets</a> waarin president Trump onlangs vier vrouwelijke Democratische parlementsleden beledigde. Volgens de president moeten zij 'terug naar hun eigen land'. Daarna ontstond in de VS veel ophef, omdat mensen zijn woorden racistisch vonden.</p>
<h3>Nee</h3>
<p>Tijdens Ruttes eerste bezoek vorig jaar (op de foto hierboven) zei Trump dat hij het niet erg vond als Amerika en Europa een ruzie over handel niet zouden oplossen. Rutte onderbrak hem toen en zei dat hij daar niet mee eens was: 'Nee, dat is niet positief. We moeten dit oplossen.'</p>
<h3>Cadeau</h3>
<p>Hoe het gesprek vandaag ook gaat, Rutte neemt wel een bijzonder cadeau mee voor de Amerikanen: een <a href="https://7dagen.netlify.app/nieuws/nederlander-mag-oude-vlag-overhandigen-aan-trump" target="_blank">historische D-day-vlag</a> die in 2016 werd gekocht door kunstverzamelaar Bert Kreuk. Hij overhandigt de vlag vandaag aan president Trump.</p>  
