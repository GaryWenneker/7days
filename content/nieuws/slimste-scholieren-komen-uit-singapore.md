---
id: 8c8f5aa6932f4ad6b755a923eb45a81e
type: nieuws
layout: post
title: "Slimste scholieren komen uit Singapore"
permalink: /nieuws/slimste-scholieren-komen-uit-singapore/
date: 2022-05-11T19:16:41.067Z
author: 7biA1WiYB
excerpt: "Hoe goed zijn middelbare scholieren wereldwijd in natuurwetenschappen, wiskunde en taal? Elke drie jaar wordt daar onderzoek naar gedaan. De resultaten van 2015 werden dinsdag bekend. Leerlingen uit Singapore scoren op alle onderdelen het hoogst.  "
seo:
  description: "Slimste scholieren komen uit Singapore"
  title: "Slimste scholieren komen uit Singapore"
---
Hoe goed zijn middelbare scholieren wereldwijd in natuurwetenschappen, wiskunde en taal? Elke drie jaar wordt daar onderzoek naar gedaan. De resultaten van 2015 werden dinsdag bekend. Leerlingen uit Singapore scoren op alle onderdelen het hoogst.  

    <p>Het onderzoek is uitgevoerd door OESO, de Organisatie van Economische Samenwerking en Ontwikkeling. Dat is een groot samenwerkingsverband tussen 35 landen. Elke drie jaar bekijken ze door middel van toetsen in alle OESO-landen en 37 andere landen hoe het zit met de kennis van leerlingen van 15 en 16 jaar op gebied van taal, wiskunde en natuurwetenschappen. In totaal werkten er 540.000 scholieren mee. De belangrijkste uitkomsten op een rij:</p>
<h3>Natuurwetenschappen</h3>
<p><div class="media media-element-container media-default"><div id="file-299221" class="file file-image file-image-png">

        
  
  <div class="content">
    <img title="Graphic: 7Days" height="525" width="850" class="media-element file-default" src="https://7dagen.netlify.app/sites/default/files/7D%20Slimste%20Scholieren%20Natuurwetenschappen%20Infographic.png" alt="">  </div>

  
</div>
</div>
<p>Singapore steekt met kop en schouders boven de rest uit. Op de natuurwetenschappen-toets behalen de Singaporese leerlingen gemiddeld een score van 556 (op een schaal tot 1000). Dat is ruim boven het gemiddelde van 493. Japan en Estland zitten met scores van 538 en 534 het dichtst op de studenten uit Singapore.</p>
<p>Nederland scoort gemiddeld 509 punten, waarmee het op de lijst van 2015 op een vijftiende plek staat. Lang niet slecht, maar Nederland gaat wel achteruit. Bij de vorige meting in 2012 werd nog vijf punten hoger gescoord, tien jaar geleden zelfs nog 16 punten hoger. Opvallend is dat alle landen een daling laten zien.</p>
<h3>Wiskunde</h3>
<p><div class="media media-element-container media-default"><div id="file-299222" class="file file-image file-image-png">

        
  
  <div class="content">
    <img title="Graphic: 7Days" height="525" width="850" class="media-element file-default" src="https://7dagen.netlify.app/sites/default/files/7D%20Slimste%20Scholieren%20Wiskunde%20Infographic.png" alt="">  </div>

  
</div>
</div>
<p>Ook hier staan de Singaporese studenten bovenaan. Ze scoren 564 punten, weer dik boven het gemiddelde van 490. Hongkong (548) en Macau (544) volgen op plek twee en drie.</p>
<p>Nederland staat in de lijst van 2015 met 512 punten op plek elf. Ook hier scoort Nederland lager dan drie jaar geleden, maar liefst elf punten. Net als bij natuurwetenschappen daalt de Nederlandse score al tien jaar lang. </p>
<h3>Taal</h3>
<p><div class="media media-element-container media-default"><div id="file-299223" class="file file-image file-image-png">

        
  
  <div class="content">
    <img title="Graphic: 7Days" height="525" width="850" class="media-element file-default" src="https://7dagen.netlify.app/sites/default/files/7D%20Slimste%20Scholieren%20Lezen%20Infographic.png" alt="">  </div>

  
</div>
</div>
<p>Heel verrassend is het niet dat ook op het gebied van taal Singapore het hoogste scoort: 535, terwijl het gemiddelde op 493 ligt. Canada en Hongkong delen plek twee (527 punten) en Finland zit daar nét achter (526).</p>
<p>Nederland staat op plek 15 in de lijst van 2015. De score van 503 punten is vijf punten lager dan drie jaar eerder. Toch is de daling hier minder zorgelijk dan bij de andere twee categorieën, omdat de score de afgelopen 15 jaar min of meer hetzelfde is gebleven.</p>
<h3>'Nederland moet beter kunnen'</h3>
<p>Staatssecretaris van Onderwijs Sander Dekker zei in een brief aan de Tweede Kamer dat hij zich over een aantal punten uit het onderzoek zorgen maakt. De daling in de categorieën natuurwetenschappen en wiskunde baren hem zorgen. ‘Ook al gaat het om een lichte daling, we kunnen en mogen hier geen genoegen mee nemen. Het gaat hier immers om basisvaardigheden, vaardigheden die iedere jongere nodig heeft. Een welvarend land als Nederland moet beter kunnen.’</p>
<p><div class="media media-element-container media-default"><div id="file-299121" class="file file-image file-image-jpeg">

        
  
  <div class="content">
    <img title="Foto: ANP" height="567" width="850" class="media-element file-default" src="https://7dagen.netlify.app/sites/default/files/7D%20Sander%20Dekker%20ANP-42573924.jpg" alt="">  </div>

  
</div>
</div><em>Staatsecretaris Sander Dekker: 'Nederland moet beter kunnen.'</em>
<h3>‘Leren van Azië’</h3>
<p>Ook wil hij meer gaan kijken naar lesmethodes in Aziatische landen. Veel van die landen scoren in alle categorieën hoog. Dekker: ‘We vergelijken ons nu met name met andere Europese landen en de OESO. Aziatische steden gaan ons links en rechts voorbij. Het is mij te makkelijk om te zeggen: “hun aanpak past niet bij ons”.” We moeten bereid zijn van hen te leren.’</p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
