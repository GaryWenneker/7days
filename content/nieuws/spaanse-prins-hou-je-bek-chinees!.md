---
id: 87d8eaa27350420ebd2ec0076d85ac92
type: nieuws
layout: post
title: "Spaanse prins: 'Hou je bek, Chinees!'"
permalink: /nieuws/spaanse-prins-hou-je-bek-chinees!/
date: 2022-05-11T19:16:41.067Z
author: 7biA1WiYB
excerpt: "Hij is pas zestien jaar, maar prins Froilán voelt zich nu al de koning van Spanje. In een attractiepark in Madrid schold hij vorige week een jongen de huid vol in de rij voor een achtbaan.  "
seo:
  description: "Spaanse prins: 'Hou je bek, Chinees!'"
  title: "Spaanse prins: 'Hou je bek, Chinees!'"
---
Hij is pas zestien jaar, maar prins Froilán voelt zich nu al de koning van Spanje. In een attractiepark in Madrid schold hij vorige week een jongen de huid vol in de rij voor een achtbaan.  

    <p>Felipe Juan Froilán de Todos los Santos de Marichalar y Borbón, zo heet de prins voluit. Maar je mag gewoon Froilán zeggen. De zestienjarige prins is de neef van de Spaanse koning Felipe VI en is daarmee vierde in lijn voor de koninklijke troon. Veel Spanjaarden hopen echter dat Froilán nooit, maar dan ook nooit koning zal worden. Froilán gedraagt zich namelijk weinig koninklijk.</p>
<p><strong>Voordringen in de rij</strong><br>Bij een bezoek aan een attractiepark in Madrid had Friolan geen zin om lang te wachten voor de achtbaan El Abismo. De prins zou hebben voorgedrongen in de rij. Een leraar van een schoolklas, die ook in de rij stond te wachten, zou er iets van gezegd hebben. 'Weet je wel wie ik ben?', zou de prins hebben geroepen. 'Ik ben de vierde in lijn voor de Spaanse troon!' Een Aziatische jongen ging zich er ook mee bemoeien. Hij wees Froilán erop dat iedereen moest wachten en dat hij gewoon achter in de rij aan moest sluiten. De jonge prins vloog uit de bocht en sprak de, in Spanje nu al legendarische woorden: 'Hou jij je bek, stomme Chinees!'</p>
<p><div class="media media-element-container media-default"><div id="file-4030" class="file file-image file-image-png">

        
  
  <div class="content">
    <img title="Beeld: EPA" height="419" width="895" class="media-element file-default" src="https://7dagen.netlify.app/sites/default/files/Schermafbeelding%202015-06-06%20om%2015.06.33.png" alt="">  </div>

  
</div>
</div><em>Het Spaanse prinsje Froilán wist al vroeg de aandacht te trekken, door zijn nichtje te schoppen. </em>
<p><strong>Vol tegen de schenen</strong><br>Het achtbaanincident heeft veel stof doen opwaaien. Het is al de zoveelste keer dat Froilán zich niet prinselijk gedroeg. In 2004 al, toen het prinsje nog maar vijf jaar oud was, <a href="https://twitter.com/AngelRamosT/status/479544813524889600">schopte</a> hij zijn nichtje vol tegen haar schenen tijdens een huwelijksceremonie. In de jaren daarna scheurde hij een keer een Spaanse vlag doormidden, stak zijn middelvinger op naar fotografen, bedreigde zijn neefje met een vleesspies en vocht met een <a href="https://twitter.com/RafaNavarroJuan/status/489726280209035264">vriend</a> op straat omdat zijn telefoon was afgepakt. Bovendien is hij van school gestuurd, nadat hij alleen maar onvoldoendes haalde.</p>
<p><strong>Schietgevaar</strong><br>Het meest opmerkelijke incident vond plaats in 2012. Hij was aan het jagen op het landgoed van zijn vader. Froilán bleek echter weinig handig te zijn met zijn geweer en schoot zichzelf in zijn rechtervoet. Dat was pijnlijk voor de prins zelf, maar vooral voor het Spaanse koningshuis: hij was nog veel te jong om überhaupt een geweer te mogen hebben. </p>
<p><strong>Achteraan in de rij</strong><br>Prins Froilán laat zien dat hij als prins 'ook maar een mens is'. Wel een slecht mens, vinden veel Spanjaarden: de prins moet hoognodig op zijn plek worden gewezen. In dit geval gewoon achteraan in de rij. Froilán heeft uiteindelijk, mokkend en wel, op zijn beurt moeten wachten voor de achtbaan. Wij Nederlanders mogen maar blij zijn: wat is Amalia toch een keurig prinsesje!</p>  
