---
id: abaf481cefdc4d9d91713f7b1fbc30f6
type: nieuws
layout: post
title: "Verdachte schietpartij Utrecht voor de rechter"
permalink: /nieuws/verdachte-schietpartij-utrecht-voor-de-rechter/
date: 2022-05-11T19:16:41.067Z
author: 7biA1WiYB
excerpt: "De verdachte van de schietpartij in Utrecht, waarbij op 18 maart vier mensen om het leven kwamen, verscheen vanochtend voor het eerst voor de rechter. De man gaf toe dat hij de schutter was, maar waarom hij precies schoot bleef onduidelijk. Drie vragen over deze eerste zitting.  "
seo:
  description: "Verdachte schietpartij Utrecht voor de rechter"
  title: "Verdachte schietpartij Utrecht voor de rechter"
---
De verdachte van de schietpartij in Utrecht, waarbij op 18 maart vier mensen om het leven kwamen, verscheen vanochtend voor het eerst voor de rechter. De man gaf toe dat hij de schutter was, maar waarom hij precies schoot bleef onduidelijk. Drie vragen over deze eerste zitting.  

    <h3><strong>1. Wie is de verdachte?</strong></h3>
<p>Verdachte Gökmen T. (37) staat bekend als crimineel die regelmatig in de war is. De politie kent hem van eerdere strafbare feiten zoals diefstal, poging tot doodslag, drugsbezit en mishandeling. Op 18 maart <a href="https://7dagen.netlify.app/nieuws/utrecht-rouwt-om-slachtoffers-schietpartij" target="_blank">schoot hij in een tram</a> eerst een 19-jarige vrouw neer en daarna naar buiten vluchtende passagiers en omstanders.</p>
<h3>2. Wat gebeurde er tijdens de zitting?</h3>
<p>T. zat met geboeide handen in de zaal en gedroeg zich tegendraads. Zo stond hij niet op toen de drie rechters binnenkwamen, onderbrak de voorzitter, stelde tegenvragen en sprak hem aan met 'je' en 'jou'. Hij zei dat hij het recht had om te zwijgen en gaf geen duidelijkheid over waarom hij was gaan schieten.</p>
<p>Van de rechtbank moest T. bij deze eerste zitting zijn, vooral omdat advocaten van de nabestaanden en andere slachtoffers dat wilden. De vader van een 19-jarig meisje dat bij de schietpartij om het leven kwam, was ook aanwezig.</p>
<p>T. had eerder al toegegeven dat hij de schutter was, maar weigert bijstand van een advocaat. <a href="https://www.volkskrant.nl/nieuws-achtergrond/eerste-zitting-gokmen-t-een-lafaard-een-varken-ben-je~bf8ce808/" target="_blank"><em>De Volkskrant </em></a>deed verslag van de zitting en schrijft daarover:<em> 'Ik ben geen democraat, ik ken jullie wetten niet', zegt T. Zijn stem klinkt boos. 'Ik ken uw rechtbank niet en toch blijven jullie dat vragen.’ De rechter probeert door te vragen. ‘U zegt, Ik ben geen democraat, wat bedoelt u daarmee? U woont vanaf uw twaalfde in Nederland, waarom zegt u: ik ken uw wetten niet? U pakt een wapen richt die op mensen in tram. Simpele vraag: Wie bent u dat dat te doen?’</em></p>
<p><em>T: ‘Wie zijn jullie om moslims dood te maken? Dit is de waarheid. Laat ons de sharia volgen.’ De rechter weer: ‘De vraag waarom vier mensen in een tram zijn doodgeschoten, beantwoordt u niet. U stelt een tegenvraag en geeft een bespiegeling. Het staat in de wet dat u recht heeft op een advocaat. Wij moeten vaststellen of u wel overziet wat het betekent. De verdenking is heftig.’ T.: ‘Het is geen verdenking. Ik heb al bekend.’ </em></p>
<p>Als hij aan het einde van de zitting door de politie wordt meegenomen zegt T.: 'Jullie zijn niet meer waard dan een kogel.'</p>
<h3>3. Hoe gaat het nu verder?</h3>
<p>De politie en de rechter willen weten of de man terroristische bedoelingen had. <em>De</em> <em>Volkskrant </em> schrijft dat T. begin augustus wordt opgenomen in het Pieter Baan Centrum, een psychiatrische kliniek waar verdachten van zware misdaden onderzocht worden. Begin november komt daarover waarschijnlijk een rapport. Op 23 september is er een volgende zitting. In januari of februari wordt de zaak inhoudelijk behandeld.</p>  
