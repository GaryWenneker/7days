---
id: 59986c9618ca47818cb97c0eae2a5368
type: nieuws
layout: post
title: "1 op 10 jongens lijkt verslaafd aan gamen"
permalink: /nieuws/1-op-10-jongens-lijkt-verslaafd-aan-gamen/
date: 2022-05-11T19:16:41.067Z
author: GitteHessels
auteur: Gitte Hessels
avatar: /sites/default/files/styles/node_author/public/DSC06407%20Gitte_0.jpg?itok=zeg9hMTG
rubrieken:
  - nieuws
excerpt: "Game jij 29 uur per week en vind je dat dan nog steeds niet genoeg? Zeg jij een gaaf feestje af om dat potje GTA af te maken? Dan ben je misschien wel gameverslaafd! De Nederlandse wetenschapper Regina van den Eijnden deed een groot onderzoek naar dit verschijnsel onder bijna 2000 kinderen tussen de 12 en 15 jaar. En wat bleek? Het lijkt erop dat één op de tien jongens verslaafd is. Vijf vragen en antwoorden over dit onderzoek.  "
seo:
  description: "1 op 10 jongens lijkt verslaafd aan gamen"
  title: "1 op 10 jongens lijkt verslaafd aan gamen"
---
Game jij 29 uur per week en vind je dat dan nog steeds niet genoeg? Zeg jij een gaaf feestje af om dat potje GTA af te maken? Dan ben je misschien wel gameverslaafd! De Nederlandse wetenschapper Regina van den Eijnden deed een groot onderzoek naar dit verschijnsel onder bijna 2000 kinderen tussen de 12 en 15 jaar. En wat bleek? Het lijkt erop dat één op de tien jongens verslaafd is. Vijf vragen en antwoorden over dit onderzoek.  

    <p><strong>1. Gamen jongens meer dan meisjes?</strong><br>Dat zowat alle jongens wel eens gamen, is niet zo verrassend. Ook uit het onderzoek blijkt: bijna 98% van de jongens speelt wel eens een potje. Of gamen écht zo’n typisch jongensding is valt nog te betwijfelen: 75% van de meiden zegt ook wel eens te gamen. Met 4,5 uur per week doen ze dat wel een heel stuk minder dan jongens. Die besteden gemiddeld wel zo’n zestien uur per week aan het spelen van games.</p>
<p><strong>2. Welke games spelen ze dan?</strong><br>De meeste jongens ploffen het liefst met een console op de bank. Ze spelen het liefst spelletjes die je eigenlijk pas vanaf 18 jaar mag spelen, zoals <a href="/archief/call-duty-gaat-de-hoogte"><em>Call of Duty</em></a> en <a href="/archief/recensie-gta-v"><em>GTA</em></a>. Het voetbalspelletje <a href="/recensies/game/fifa-16"><em>FIFA</em></a> staat bij zowel de jongens als de meisjes in de top 5. Maar het liefst spelen meiden <a href="/blog/mijn-haatliefde-voor-candy-crush"><em>Candy Crush</em></a> en <em>Color Switch</em>. En dan gewoon op hun telefoon.</p>
<p><div class="media media-element-container media-default"><div id="file-17472" class="file file-image file-image-jpeg">

        
  
  <div class="content">
    <img title="Foto: ANP" height="540" width="800" class="media-element file-default" data-delta="1" src="/sites/default/files/ANP-8154600%20ok.jpg" alt="">  </div>

  
</div>
</div>
<p><strong>3. Wanneer wordt het spelen van games te veel? </strong><br>Als je er zó verslaafd aan raakt, dat je geen tijd meer hebt voor andere dingen. Eigenlijk kan alleen een psycholoog vaststellen of je dat ook echt bent. In het officiële psychologenhandboek staat sinds drie jaar wel hoe je een gameverslaving kunt herkennen. Als je gameverslaafd bent, moet je bijvoorbeeld de hele tijd denken aan álles wat met gamen te maken heeft. Ook kun je niet goed stoppen met gamen, en als je er toch mee stopt dan voel je je ongelukkig.</p>
<p>In totaal zijn er negen van dit soort punten. De kinderen in het onderzoek moesten aan minimaal vijf van deze punten voldoen om ‘verslaafd’ genoemd te kunnen worden. Maar let op: dat was nog steeds geen officiële diagnose van een psycholoog.</p>
<p><div class="media media-element-container media-default"><div id="file-17473" class="file file-image file-image-jpeg">

        
  
  <div class="content">
    <img title="Foto: ANP" height="530" width="800" class="media-element file-default" data-delta="2" src="/sites/default/files/ANP-26624144%20ok.jpg" alt="">  </div>

  
</div>
</div>
<p><strong>4. Hoeveel kinderen bleken er uiteindelijk gameverslaafd?</strong><br>Tien procent. Van die tweeduizend ondervraagde kinderen waren er dat dus ongeveer tweehonderd. Meiden blijken niet zo gevoelig te zijn voor een gameverslaving, het waren namelijk bijna allemaal jongens.  </p>
<p><strong>5. Is dat erg? </strong><br>Veel onderzoekers zijn wel geschrokken van die tien procent. Ze vinden het best wel veel en ze willen voorkomen dat nog meer kinderen gameverslaafd raken. Voor de één is dat wel makkelijker dan voor de ander. Kinderen die niet zo goed zijn in het maken van vrienden, zullen volgens onderzoekster Van den Eijnden sneller gameverslaafd raken. En kinderen met strenge ouders hebben op hun beurt weer minder kans op verslaving.</p>
<p><em>De jongen op de bovenste foto heeft niets te maken met de inhoud van dit verhaal.</em></p>
<p><em>Altijd op de hoogte blijven van nieuws waar jij als jongere iets mee kunt? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement</a> op de krant!</em></p>  
