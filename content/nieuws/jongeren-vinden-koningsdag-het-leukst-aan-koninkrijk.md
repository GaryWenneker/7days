---
id: b30ad0f697a14bcf883a9dddd765c2db
type: nieuws
layout: post
title: "Jongeren vinden Koningsdag het leukst aan koninkrijk"
permalink: /nieuws/jongeren-vinden-koningsdag-het-leukst-aan-koninkrijk/
date: 2022-05-11T19:16:41.067Z
author: 7biA1WiYB
excerpt: "Hoera voor Willem-Alexander! De koning blaast vandaag 52 kaarsjes uit. In heel Nederland gaat daarom de vlag uit, maar hoe blij zijn jongeren eigenlijk met Nederland als koninkrijk?  "
seo:
  description: "Jongeren vinden Koningsdag het leukst aan koninkrijk"
  title: "Jongeren vinden Koningsdag het leukst aan koninkrijk"
---
Hoera voor Willem-Alexander! De koning blaast vandaag 52 kaarsjes uit. In heel Nederland gaat daarom de vlag uit, maar hoe blij zijn jongeren eigenlijk met Nederland als koninkrijk?  

    <p>Steeds meer volwassenen zijn niet te spreken over het koningshuis, zo heeft de <a href="https://nos.nl/artikel/2280446-jongeren-zien-monarchie-steeds-minder-zitten.html" target="_blank"><em>NOS </em></a>uitgezocht. Ook veel jongeren (<strong>25%</strong>) willen dat Nederland een republiek wordt, blijkt uit een peiling onder ruim tweehonderd <em>7Days</em>-lezers. Bijna de helft (<strong>44%</strong>) wil dat het zo blijft en de rest (<strong>31%</strong>) heeft er geen mening over.</p>
<h3>Koninkrijk</h3>
<p>Nederland als koninkrijk. Een dikke meerderheid van de jongeren (<strong>55%</strong>) heeft hier niet echt een mening over. Slechts <strong>6%</strong> vindt er niets aan. De rest is wel enthousiast, <strong>13%</strong> noemt het zelfs heel leuk.</p>
<h3>Oranje boven</h3>
<p>En wat is nou eigenlijk het leukst aan ons koninkrijk? Met stip op één: Koningsdag. Genoemd door <strong>44% </strong>van de jongeren. Gevolgd door het feit dat het al ruim tweehonderd jaar bestaat (<strong>31%</strong>) en <strong>15%</strong> vindt de koninklijke familie het leukst.</p>
<p><div class="media media-element-container media-default"><div id="file-536978" class="file file-image file-image-png">

        
  
  <div class="content">
    <img alt="ANP" title="Foto: ANP" height="903" width="1429" class="media-element file-default" data-delta="1" src="https://7dagen.netlify.app/sites/default/files/Koning%20en%20koningin.png">  </div>

  
</div>
</div>
<h3>Koningsdag</h3>
<p>Voor de zesde keer wordt Koningsdag gevierd. De meeste jongeren (<strong>29%</strong>) gaan vandaag naar de stad, bijvoorbeeld om een rommelmarkt te bezoeken. Een iets kleiner deel (<strong>15%</strong>) gaat juist zelf spullen verkopen op zo'n markt, <strong>12%</strong> is van plan om naar een Koningsdagfeest te gaan en <strong>18%</strong> is op vakantie. De koninklijke familie zelf? Die viert feest in Amersfoort.</p>
<h3>Populair</h3>
<p>Al jaren wordt koningin Máxima overladen met complimenten en ook onder jongeren is zij het populairste lid van de koninklijke familie. Ongeveer <strong>20%</strong> noemt haar als favoriet. Gevolgd door haar schoonmoeder, prinses Beatrix (<strong>18%</strong>) en oudste dochter, prinses Amalia (<strong>15%</strong>). De rest kiest koning Willem-Alexander, prinses Alexia, prinses Ariane of heeft geen voorkeur.</p>  
