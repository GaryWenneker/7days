---
id: df44074c44464915989e9f9a5e2cd02f
type: nieuws
layout: post
title: "Ontvoerde Kameroense scholieren weer op vrije voeten"
permalink: /nieuws/ontvoerde-kameroense-scholieren-weer-op-vrije-voeten/
date: 2022-05-11T19:16:41.067Z
author: 7biA1WiYB
excerpt: "Ze zijn weer vrij en fysiek ongedeerd: de 78 scholieren die afgelopen maandag uit hun school in het Afrikaanse land Kameroen werden ontvoerd. Ook de chauffeur is vrijgelaten. Het schoolhoofd en een docent zitten nog wel vast.  "
seo:
  description: "Ontvoerde Kameroense scholieren weer op vrije voeten"
  title: "Ontvoerde Kameroense scholieren weer op vrije voeten"
---
Ze zijn weer vrij en fysiek ongedeerd: de 78 scholieren die afgelopen maandag uit hun school in het Afrikaanse land Kameroen werden ontvoerd. Ook de chauffeur is vrijgelaten. Het schoolhoofd en een docent zitten nog wel vast.  

    <p>Correspondent Koert Lindijer vertelt aan de <a href="https://nos.nl/artikel/2258249-ontvoerde-scholieren-vrijgelaten-in-kameroen.html">NOS</a>: 'De kinderen zijn vrijgelaten na bemiddeling door de kerk. De school waar ze zijn gekidnapt is een christelijke school.' Maar waarom waren de scholieren in eerste instantie ontvoerd?</p>
<h3>Rebellen</h3>
<p>Wie achter de ontvoering zit is nog niet helemaal duidelijk. Men gaat er echter vanuit dat het rebellen zijn geweest. Kameroen is verdeeld in twee delen: een Franstalig en een Engelstalig deel. Vroeger werd een deel van Kameroen namelijk geregeerd door Frankrijk en een ander deel door Engeland. De Franstalige bevolking is met tachtig procent ruim in de meerderheid. Hierdoor voelen de Engelssprekende Kameroeners die in het westen van het land wonen zich minderwaardig. Alle wetten zijn bijvoorbeeld in het Frans geschreven. Op een gegeven moment waren ze het beu en gingen ze staken en protesteren. Het verzet werd hard neergeslagen door president Paul Biya (hieronder). Daardoor is het nu heel onrustig in Kameroen.</p>
<p><div class="media media-element-container media-default"><div id="file-535212" class="file file-image file-image-jpeg">

        
  
  <div class="content">
    <img alt="President Kameroen" title="Foto: ANP" height="2342" width="3500" style="height: 402px; width: 600px;" class="media-element file-default" data-delta="1" src="https://7dagen.netlify.app/sites/default/files/President%20Kameroen.jpg">  </div>

  
</div>
</div>
<h3>Deuren sluiten</h3>
<p>Waarschijnlijk zijn het dus Engelssprekende opstandelingen geweest die de kinderen hebben ontvoerd. Waarom ze dit precies hebben gedaan, is niet helemaal duidelijk. De ontvoerders vroegen geen losgeld, ze wilden alleen dat de school haar deuren zou sluiten. Het zou kunnen dat ze zo chaos hoopten te creÃ«ren. De rebellen zelf ontkennen echter dat ze achter de ontvoering zitten. Zij zeggen dat de regering er meer mee te maken heeft.</p>  
