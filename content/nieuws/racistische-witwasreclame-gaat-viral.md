---
id: 9e6971b54c934acfba517a956984dfde
type: nieuws
layout: post
title: "Racistische witwasreclame gaat viral"
permalink: /nieuws/racistische-witwasreclame-gaat-viral/
date: 2022-05-11T19:16:41.067Z
author: 7biA1WiYB
excerpt: "Wat kan er nou helemaal misgaan bij het maken van een reclame voor wasmiddel zou je zeggen. Nou, een boel zo blijkt! Een Chinees filmpje zorgt voor een storm aan kritiek. De boodschap is ronduit racistisch, vinden veel internetters. Drie vragen over de wasmiddelvideo.  "
seo:
  description: "Racistische witwasreclame gaat viral"
  title: "Racistische witwasreclame gaat viral"
---
Wat kan er nou helemaal misgaan bij het maken van een reclame voor wasmiddel zou je zeggen. Nou, een boel zo blijkt! Een Chinees filmpje zorgt voor een storm aan kritiek. De boodschap is ronduit racistisch, vinden veel internetters. Drie vragen over de wasmiddelvideo.  

    <p><strong>Wat is ’t precies voor filmpje?</strong><br>Een reclamespotje van de Chinese wasmiddelfabrikant Qiaobi. Je ziet een donkere jongeman die blijkbaar in het huis van een Aziatisch uitziende jongedame aan het klussen is. Zijn shirt en gezicht zitten onder de verfstrepen. Het meisje lokt de jongen naar haar wasmachine. Ze duwt ‘m erin en na de wasbeurt is de jongen veranderd in een Aziatisch uitziende jongen waar de jongedame vervolgens verliefderig naar kijkt. Het spotje wordt al sinds maart uitgezonden op de Chinese tv. Maar sinds een Amerikaan het vorige week via social media deelde is het viral gegaan.<br><br><strong>Hoe zijn de reacties?</strong><br>Sommige mensen vinden het filmpje grappig. Maar veel internetters zijn woedend op de wasmiddelmaker. Zij vinden de inhoud ronduit racistisch, blijkt uit de reacties op YouTube. Door alle ophef is er veel aandacht voor ’t filmpje. Het is nu al miljoenen keren bekeken.<br><br><em>Oordeel zelf:</em></p>
<p><div class="media media-element-container media-default"><div id="file-19067" class="file file-video file-video-youtube">

        <h2 class="element-invisible"><a href="/files/chinese-detergent-brand-qiaobi-%E4%BF%8F%E6%AF%94-ad">Chinese detergent brand Qiaobi (俏比) ad</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Chinese detergent brand Qiaobi (俏比) ad" src="https://www.youtube.com/embed/_ZkZde9eOJM?wmode=opaque&controls=" name="Chinese detergent brand Qiaobi (俏比) ad" frameborder="0" allowfullscreen="">Video van Chinese detergent brand Qiaobi (俏比) ad</iframe>
</div>
  </div>

  
</div>
</div>
<p><strong>En wat zegt de maker op alle kritiek?</strong><br>Na alle ophef kon de wasmiddelfabrikant natuurlijk niet stil blijven. Eerst liet een woordvoerder van Qiaobi weten dat het spotje grappig bedoeld was en dat de critici te overgevoelig zijn. Dat leverde een nieuwe stortvloed aan protest op. Zondag kwam de firma met een nieuwe reactie. ‘We keuren elke vorm van racisme af’, luidde die. Een soort sorry volgde er ook. ‘We vinden het vervelend dat er Afrikaanse mensen gekwetst zijn doordat dit filmpje zo veel aandacht in de media heeft gekregen. We hopen dat mensen er niet te veel achter zoeken.’ Tja, oprechte excuses voor de gedachte achter de video kun je dit niet noemen. Dus of hiermee de kous af is…Schoon is-ie in ieder geval niet!</p>  
