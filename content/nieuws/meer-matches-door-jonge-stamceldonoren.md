---
id: 23b975cee81b414694d062fb496535b3
type: nieuws
layout: post
title: "Meer matches door jonge stamceldonoren"
permalink: /nieuws/meer-matches-door-jonge-stamceldonoren/
date: 2022-05-11T19:16:41.067Z
author: 7biA1WiYB
excerpt: "Bij alle achttienjarigen van Nederland lag vorig jaar een brief van het ministerie van Volksgezondheid op de mat. Daarin werd gevraagd om stamcellen af te staan. En dat heeft gewerkt: het aantal stamceldonoren is flink gegroeid.  "
seo:
  description: "Meer matches door jonge stamceldonoren"
  title: "Meer matches door jonge stamceldonoren"
---
Bij alle achttienjarigen van Nederland lag vorig jaar een brief van het ministerie van Volksgezondheid op de mat. Daarin werd gevraagd om stamcellen af te staan. En dat heeft gewerkt: het aantal stamceldonoren is flink gegroeid.  

    <p>Vorige week werd de honderdste stamceldonatie van dit jaar uitgevoerd. Twee jaar geleden was het pas aan het einde van het jaar zo ver. Dat komt doordat meer mensen zich hebben aangemeld als donor en er dus meer matches te maken zijn. 300.000 mensen staan nu ingeschreven bij Donorbank Stichting Matchis. Drie jaar geleden waren dat nog 80.000.</p>
<h3>Jonge donoren</h3>
<p>Het ministerie roept vooral jongeren op om zich aan te melden als donor omdat zij meer stamcellen hebben. Dat doet het ministerie met de brief, maar ook via social media. Zij hopen dat zoveel mogelijk jonge mensen zich aanmelden. Tot je vijftigste kun je je laten registreren maar rond je veertigste wordt het aantal stamcellen in je lichaam al minder.</p>
<h3>Zieke bloedcellen vervangen</h3>
<p>De kans dat je ook echt wordt opgeroepen is klein, want de cellen van de donor moeten precies hetzelfde zijn als die van de patiënt. Als er een match is, wordt de donatie meestal via het bloed gedaan. In sommige gevallen moet het via het beenmerg. De gezonde cellen passen zich aan aan de andere cellen in het lichaam. Zo kunnen ze bijvoorbeeld zieke bloedcellen vervangen.</p>
<h3>'Blij dat ik kon helpen'</h3>
<p>Bij Mick uit Hengelo was het vorig jaar toevallig het geval dat hij met iemand een 100% match had. Hij twijfelde er niet aan om te helpen, vertelde hij eerder aan <em>7Days</em>. ‘Ik was al orgaandonor en bloeddonor en wilde ook op een andere manier helpen. Ik heb een paar familieleden verloren aan kanker en wilde dat anderen besparen.’ Om zich voor te bereiden moest Mick vier dagen een groeimedicijn in zijn buik spuiten. Daardoor worden de stamcellen groter en kunnen ze makkelijker uit het bloed gefilterd worden.</p>
<h3>Vier uur in een stoel</h3>
<p>In het ziekenhuis zat Mick (toen 18) vier uur in een stoel met een naald in zijn armen. 'Aan de ene kant werd bloed uit mijn arm gehaald. Dat werd gefilterd en kwam via mijn andere arm weer mijn lichaam in.' Hij voelde zich daarna best goed. ‘Door het groeimedicijn had ik alleen een paar dagen spierpijn. Omdat je aan zo’n machine zit, kost het je lichaam veel energie om bloed rond te pompen. Daardoor was ik wel erg moe.’ Mick werd gematcht met een 57-jarige man. Verder weet hij niks over hem. ‘Dat doen ze om de privacy van patiënten te beschermen. Dat vind ik wel jammer, maar ik ben blij dat ik iemand kon helpen.’</p>  
