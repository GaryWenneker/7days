---
id: 736f996d88f64d87810319cf3c584469
type: nieuws
layout: post
title: "Hoe zit het met die 'gevaarlijke' Mountain Dew?"
permalink: /nieuws/hoe-zit-het-met-die-gevaarlijke-mountain-dew/
date: 2022-05-11T19:16:41.067Z
author: 7biA1WiYB
excerpt: "Twee types Mountain Dew-drankjes bevatten een gevaarlijk ingrediënt. Je zou er zelfs hartproblemen van kunnen krijgen, meldde voedingsorganisatie Foodwatch woensdag. Jumbo en Albert Heijn besloten de frisdrank uit de schappen te halen. Maar hoe zit dat precies? Moet je je zorgen maken als je wel eens Mountain Dew drinkt? 7Days zocht het uit. - Door Levie Vriend en Kim Einder  "
seo:
  description: "Hoe zit het met die 'gevaarlijke' Mountain Dew?"
  title: "Hoe zit het met die 'gevaarlijke' Mountain Dew?"
---
Twee types Mountain Dew-drankjes bevatten een gevaarlijk ingrediënt. Je zou er zelfs hartproblemen van kunnen krijgen, meldde voedingsorganisatie Foodwatch woensdag. Jumbo en Albert Heijn besloten de frisdrank uit de schappen te halen. Maar hoe zit dat precies? Moet je je zorgen maken als je wel eens Mountain Dew drinkt? 7Days zocht het uit. - Door Levie Vriend en Kim Einder  

    <p><div class="media media-element-container media-default media-float-left"><div id="file-11861" class="file file-image file-image-png">

        
  
  <div class="content">
    <img height="381" width="195" style="font-size: 13.008px; line-height: 20.0063px; width: 195px; height: 381px; float: left;" class="media-element file-default" src="https://7dagen.netlify.app/sites/default/files/dew%201.png" alt="">  </div>

  
</div>
</div><strong>1. Het gaat om de smaken <em>Voltage</em> en <em>Code Red</em></strong><br>Slechts twee Mountain Dew-smaken liggen onder vuur. Het zijn de smaken Mountain Dew Voltage (blauw/zwarte verpakking) en Mountain Dew Code Red (rode verpakking). Die zijn trouwens minder populair dan de 'gewone' groene Mountain Dew.
<p><strong>2. Het zijn Amerikaanse drankjes</strong><br>Alle Voltage- en Code Red-drankjes in Nederland worden geïmporteerd uit de Verenigde Staten. Mountain Dew heeft trouwens ook een fabriek in Nederland, maar daar worden deze twee smaken niet gemaakt.</p>
<p><strong>3. Een van de 'Amerikaanse' ingrediënten is hier verboden</strong><br>Boosdoener in dit verhaal is het ingrediënt bromine. Een stofje dat in de Europese Unie verboden is. In onder andere ons land zijn dubieuze ingrediënten namelijk verboden totdat écht zeker is dat het niet gevaarlijk is. In Amerika werkt dat juist andersom: een stofje mag gewoon in producten worden opgenomen, totdat bewezen is dat het gevaarlijk is. In de 'Amerikaanse' Voltage en Code Red zit die twijfelachtige bromine. </p>
<p>Sjoerd van de Wouw van Foodwatch is verbaasd dat Nederlandse supermarkten de geïmporteerde drankjes verkochten. 'Gebromeerde olie (bromine, red.) staat hier al jaren op de lijst van verboden stoffen. Je zou verwachten dat zo'n product dan nooit door de veiligheidscheck van supermarkten komt, al helemaal niet omdat de stof nota bene gewoon op de ingrediëntenlijst staat op de verpakkingen.' Op de importblikjes en -flesjes zit een sticker met de vertaalde ingrediënten.</p>
<p><div class="media media-element-container media-default media-float-left"><div id="file-11862" class="file file-image file-image-jpeg">

        
  
  <div class="content">
    <img height="374" width="191" style="font-size: 13.008px; line-height: 20.0063px; width: 191px; height: 374px; float: left;" class="media-element file-default" src="https://7dagen.netlify.app/sites/default/files/codered.jpg" alt="">  </div>

  
</div>
</div><strong>4. Het is gevaarlijk bij meerdere liters</strong><br>Bromine is een emulgator, een stof die twee niet te mengen stoffen toch mengbaar maakt. Saillant detail: het spul wordt ook gebruikt in brandvertragende deuren en muren. Als je er veel van drinkt, zou dat voor veel <a href="https://7dagen.netlify.app/archief/sarah-17-overtuigt-coca-cola">lichamelijke klachten zorgen</a>, waaronder hartklachten, geheugenverlies en zenuwaandoeningen. 'Die klachten kun je niet na één drankje krijgen, maar wel als je meerdere liters per dag drinkt', aldus Foodwatch. 
<p>Ehm, maar is zoveel wegklokken niet ongezond bij élk type frisdrank? Foodwatch: 'Ja, maar hier werden méér mensen ziek van na zoveel drinken. En ze hadden echt deze specifieke klachten, door de bromine dus.'</p>
<p><strong>Kortom: een storm in een glas water?</strong><br>Met andere woorden: ja, er is Mountain Dew met een dubieus ingrediënt te koop in Nederland. De AH en de Jumbo hebben die daarom uit de schappen gehaald. Maar signalen dat een blikje bromine-Mountain Dew op z'n tijd ongezonder is dan andere frisdrank, zijn er niet. De klachten die mensen tot nu toe kregen, kregen ze pas na het drinken van meerdere liters.</p>  
