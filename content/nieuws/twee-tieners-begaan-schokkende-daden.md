---
id: 5c5046629f4249d2ac4953c4dcbd1f85
type: nieuws
layout: post
title: "Twee tieners begaan schokkende daden"
permalink: /nieuws/twee-tieners-begaan-schokkende-daden/
date: 2022-05-11T19:16:41.067Z
author: 7biA1WiYB
excerpt: "Twee jongeren waren gisteren verantwoordelijk voor verschillende maar heftige incidenten. In Duitsland en de VS.  "
seo:
  description: "Twee tieners begaan schokkende daden"
  title: "Twee tieners begaan schokkende daden"
---
Twee jongeren waren gisteren verantwoordelijk voor verschillende maar heftige incidenten. In Duitsland en de VS.  

    <p>Bij de schietpartij op een school in de Amerikaanse staat Kentucky raakten, naast de twee dodelijke slachtoffers, negentien andere leerlingen gewond. De 15-jarige schutter ging om drie minuten voor negen de school binnen en begon toen te schieten. Volgens een ooggetuige renden bijna honderd leerlingen de school uit toen het schieten begon. De vermoedelijke dader is gearresteerd. Er is nog niets bekend over zijn motief.</p>
<h3>Klopjacht</h3>
<p>In Duitsland ging het ook om een 15-jarige jongen. De tiener Alex M. stak gisterochtend zijn medeleerling Leon H. met een mes. Het slachtoffer is overleden. Alex M. werd na een klopjacht opgepakt. Volgens diverse media stond zijn eigen moeder ernaast toen haar zoon zijn medeleerling aanviel. De politie heeft nog niets gezegd over de reden van zijn actie.</p>
<h3>Combinatie</h3>
<p>Volgens deskundigen komt het zelden voor dat tieners dit soort schokkende daden begaan. Maar hoe kán het toch dat we dit soort berichten eens in de zoveel tijd weer zien in de media? Het is meestal een opeenstapeling van factoren, legde Jan Hendriks, hoogleraar forensische orthopedagogiek aan de UvA, al eerder uit in een interview met <em><a href="https://www.metronieuws.nl/nieuws/dossier/2017/11/hoe-wordt-een-14-jarige-puber-een-moordenaar" target="_blank">Metronieuws</a>.</em> </p>
<p>'Het gaat niet alleen om aanleg, een slechte opvoeding, een slechte buurt of drugs. Het is bijna altijd een combinatie van factoren', aldus Hendriks, die benadrukt dat dit in zijn algemeenheid geldt en dat hij de betreffende daders niet kent.</p>  
