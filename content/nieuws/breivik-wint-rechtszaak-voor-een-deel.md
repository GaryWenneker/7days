---
id: 8b0094e73484441cb3632ae032412792
type: nieuws
layout: post
title: "Breivik wint rechtszaak voor een deel"
permalink: /nieuws/breivik-wint-rechtszaak-voor-een-deel/
date: 2022-05-11T19:16:41.067Z
author: 7biA1WiYB
excerpt: "Een menswaardig bestaan. Dat wil Anders Breivik, de Noorse terrorist die in 2011 bijna tachtig mensen vermoordde op het eiland Utøya én in de hoofdstad Oslo. Nu is hij al vier jaar gevangen. En hij is boos: hij vindt dat hij niet menselijk behandeld wordt. Vandaag deed de rechter uitspraak. Hoe zit het precies met Breivik en deze zaak?   "
seo:
  description: "Breivik wint rechtszaak voor een deel"
  title: "Breivik wint rechtszaak voor een deel"
---
Een menswaardig bestaan. Dat wil Anders Breivik, de Noorse terrorist die in 2011 bijna tachtig mensen vermoordde op het eiland Utøya én in de hoofdstad Oslo. Nu is hij al vier jaar gevangen. En hij is boos: hij vindt dat hij niet menselijk behandeld wordt. Vandaag deed de rechter uitspraak. Hoe zit het precies met Breivik en deze zaak?   

    <p><strong>1. Wat is er ook al weer gebeurd? </strong><br>Op 22 juli 2011 werd Noorwegen opgeschrikt door twee aanslagen. Het was de grootste terreurdaad in Noorwegen in zeventig jaar tijd. Eerst ontplofte er een autobom in Oslo, bij het regeringskantoor van premier Jens Stoltenberg van de Arbeiderspartij. Acht mensen kwamen om; de premier ontkwam. </p>
<p>Niet lang daarna begon op het eiland Utøya een man gekleed als agent om zich heen te schieten. Op het eiland was een politiek jeugdkamp, ook van de Arbeiderspartij. Hier kwamen 69 mensen, vooral tieners, om. <a href="https://original.sevendays.nl/nieuws/erik-was-op-ut%C3%B8ya">Hier</a> lees je het verhaal van Erik (18), die onder vuur werd genomen. De schutter, Anders Breivik (toen 32), werd overmeesterd. Hij had de aanslagen jarenlang in het geheim voorbereid in zijn huis op het platteland. </p>
<p><div class="media media-element-container media-default"><div id="file-16891" class="file file-image file-image-jpeg">

        
  
  <div class="content">
    <img title="Bron: ANP" height="664" width="850" class="media-element file-default" src="https://original.sevendays.nl/sites/default/files/ANP-42539966.jpg" alt="">  </div>

  
</div>
</div>
<p><strong>2. Wat was zijn straf? </strong><br>Tijdens een tien (!) weken lang proces is Breivik veroordeeld tot 21 jaar celstraf. Als blijkt dat het dan nog niet veilig is om hem te laten terugkeren naar de gewone wereld, kan de straf verlengd worden. Misschien wel naar levenslang.</p>
<p>De Noorse overheid vindt het héél belangrijk dat Breivik zijn ideeën niet meer kan verspreiden, en geen contact meer kan hebben met eventuele aanhangers. Daarom wordt hij nóg strenger behandeld dan gewone gevangenen En dat is nou precies waar Breivik over klaagt. </p>
<p><strong>3. Wat speelt er nu? </strong><br>Breivik heeft een rechtszaak aangespannen tegen de Noorse overheid. Hij vindt dat hoe hij behandeld wordt, ingaat tegen de rechten van de mens.</p>
<p>Het is voornamelijk de isolatie waar hij over klaagt: de enige mensen met wie hij mag praten, zijn bewakers en psychologen. En die moeten allemaal op afstand blijven, ze mogen absoluut geen band met Breivik opbouwen. Daar wordt Breivik gek van. Hij zegt dat hij 'isolatiehoofdpijn' krijgt en dat hij vergeet welke dag het is en waar hij is. Daarnaast klaagt hij dat hij zo weinig privacy heeft, dat al zijn brieven worden gecensureerd en dat hij meer bewegingsruimte wil. </p>
<p><div class="media media-element-container media-default"><div id="file-16890" class="file file-image file-image-jpeg">

        
  
  <div class="content">
    <img title="Bron: ANP" height="567" width="850" class="media-element file-default" src="https://original.sevendays.nl/sites/default/files/ANP-39202756.jpg" alt="">  </div>

  
</div>
</div>
<p><strong>4. Hoe serieus wordt hij genomen? </strong><br>Breivik schept wel een dramatisch beeld. Het is niet zo dat hij in een dwangbuis in een isolatiecel zit. Hij heeft juist drie kamers voor zichzelf: een slaapkamer met badkamer (zie foto), een keuken en een sportruimte. Hij heeft een computer (zonder internet), mag elke dag in de tuin een frisse neus halen én hij heeft een PlayStation. Vorig jaar heeft hij geklaagd dat hij een te oude versie had, dus sinds kort heeft hij een PlayStation 3. Écht heel zielig is-ie dus niet. </p>
<p>Maar de overheid denkt wel goed na over zijn isolatie, en of die eenzaamheid wel goed is voor zijn mentale gezondheid. Het zou misschien beter zijn hem meer te laten praten met andere gevangenen. </p>
<p><div class="media media-element-container media-default"><div id="file-16885" class="file file-video file-video-youtube">

        <h2 class="element-invisible"><a href="/files/mass-killer-anders-breivik-makes-nazi-salute-court">Mass killer Anders Breivik makes Nazi salute in court</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Mass killer Anders Breivik makes Nazi salute in court" src="https://www.youtube.com/embed/jCROacW3JVY?wmode=opaque&controls=" name="Mass killer Anders Breivik makes Nazi salute in court" frameborder="0" allowfullscreen="">Video van Mass killer Anders Breivik makes Nazi salute in court</iframe>
</div>
  </div>

  
</div>
</div>
<p><strong>5. Hoe zit het met die Hitler-groet van hem?</strong><br>Tja. Dinsdag was de allereerste rechtszaak. Breivik was net binnen, zijn boeien werden afgedaan en hij stak zijn hand omhoog in een soort Hitler-groet. Dat was nou nét wat de Noorse overheid niet wilde: dat hij contact zou maken met aanhangers. Of het echt een Hitler-groet was, is trouwens niet zeker. Het kan ook een Tempeliers-groet zijn. Breivik is een aanhanger van de Tempelorde, een eeuwenoude anti-moslimgroep. Óók behoorlijk racistisch dus. </p>
<p><strong>6. En nu?</strong><br>Vandaag besloot de rechter dat Breivik voor een deel gelijk heeft. De strenge manier waarop hij in de gevangenis behandeld wordt, gaat in tegen het Europees Verdrag voor de Rechten van de Mens. Daarom moet de Noorse overheid de kosten van Breiviks proces (omgerekend zo'n €36.000) betalen. Maar van een inbreuk op zijn privéleven is geen sprake, zegt de rechtbank. En meer contact met andere gevangenen kan Breivik ook vergeten. In ieder geval op dit moment. </p>
<p><em>Altijd op de hoogte blijven van nieuws en tips waar je als jongere iets mee kunt? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis nieuwsapp</a> of neem een proefabonnement op de <a href="https://abonneren.sevendays.nl/abonneren/abonnementen/ae/artikel">papieren 7Days</a>!</em></p>  
