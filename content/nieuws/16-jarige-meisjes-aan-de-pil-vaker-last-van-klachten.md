---
id: 3ee1d5b2d0204f21882f6567da0b11e3
type: nieuws
layout: post
title: "16-jarige meisjes aan de pil vaker last van klachten"
permalink: /nieuws/16-jarige-meisjes-aan-de-pil-vaker-last-van-klachten/
date: 2022-05-11T19:16:41.067Z
author: Janinede Wit
auteur: Janine de Wit
rubriek: nieuws
excerpt: "Huilen, veel slapen en eetproblemen. Volgens Nederlandse en Amerikaanse onderzoekers hebben 16-jarige meisjes die aan de pil zijn, vaker last van depressieve klachten dan meisjes die het anticonceptiemiddel niet gebruiken.  "
seo:
  description: "16-jarige meisjes aan de pil vaker last van klachten"
  title: "16-jarige meisjes aan de pil vaker last van klachten"
---
Huilen, veel slapen en eetproblemen. Volgens Nederlandse en Amerikaanse onderzoekers hebben 16-jarige meisjes die aan de pil zijn, vaker last van depressieve klachten dan meisjes die het anticonceptiemiddel niet gebruiken.  

    <p>Wetenschappers van het UMCG in Groningen, het LUMC in Leiden en het Amerikaanse Brigham and Women's Hospital onderzochten samen de gegevens van duizend meisjes tussen 16 en 25 jaar. In heel die groep vonden de onderzoekers geen verband tussen het pilgebruik en de klachten. Ze onderzochten ook alleen de gegevens van 16-jarige meisjes en bij die groep zagen ze wel meer klachten.</p>
<h3>Pubertijd</h3>
<p>Er kan niet direct gezegd worden dat dat aan het anticonceptiemiddel ligt, maar de onderzoekers vermoeden het wel. Zij weten niet hoe het komt dat de pil meer invloed heeft op 16-jarige meisjes dan op oudere meisjes en vrouwen, maar het zou ermee te maken kunnen hebben dat de pubertijd sowieso een periode is waarin meer jongeren last hebben van psychische klachten.</p>
<h3>Hormonen</h3>
<p>Sombere gevoelens door pilgebruik kunnen ontstaan door de hormonen oestrogeen en progesteron die in het anticonceptiemiddel zitten. Die hormonen verminderen de eisprong, maar die stofjes kunnen ook invloed hebben op de hersengebieden die belangrijk zijn voor het verwerken van emoties. Het grootste deel van de vrouwen heeft daar geen last van, maar een klein deel zou er klachten door kunnen krijgen. De onderzoekers benadrukken dat het risico op depressieve klachten volgens hun best klein is. Als je dat risico niet wil nemen, kun je voor een ander voorbehoedsmiddel kiezen.</p>  
