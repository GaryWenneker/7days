---
id: aa24435462e4403aa3676e6eaa5ec69a
type: nieuws
layout: post
title: "Strengere controle online alcoholverkoop onder 18"
permalink: /nieuws/strengere-controle-online-alcoholverkoop-onder-18/
date: 2022-05-11T19:16:41.067Z
author: 7biA1WiYB
excerpt: "Het wordt straks moeilijker om als minderjarige alcohol via internet te bestellen. Uit onderzoek blijkt dat tieners onder de achttien jaar vrij makkelijk alcohol thuis kunnen laten bezorgen. Staatssecretaris Blokhuis (VWS) wil de regels daarom strenger maken.   "
seo:
  description: "Strengere controle online alcoholverkoop onder 18"
  title: "Strengere controle online alcoholverkoop onder 18"
---
Het wordt straks moeilijker om als minderjarige alcohol via internet te bestellen. Uit onderzoek blijkt dat tieners onder de achttien jaar vrij makkelijk alcohol thuis kunnen laten bezorgen. Staatssecretaris Blokhuis (VWS) wil de regels daarom strenger maken.   

    <p>Volgens staatssecretaris Blokhuis wordt in 90% van de gevallen niet gecontroleerd of klanten die alcohol op internet kopen wel boven de achttien jaar zijn. Voor het strenger maken van deze controle gaat hij daarom een wetsvoorstel indienen.</p>
<h3>Controle</h3>
<p>Winkels en bezorgdiensten moeten er in het nieuwe plan samen voor gaan zorgen dat de leeftijdsgrens van 18 jaar beter in de gaten wordt gehouden. Als dat ergens in het proces  - van bestelling tot bezorging - niet gebeurt, is dat de verantwoordelijkheid van de verkoper.</p>
<p>Een 'leeftijdsverificatiesysteem' wordt op dit moment uitgewerkt. Een bezorger mag in ieder geval straks geen alcohol meer bezorgen bij meerderjarige buren. Want die kan dan nog steeds besteld zijn door een minderjarige, en dat mag dus niet.</p>
<h3>Toezicht</h3>
<p>Het voorstel is ook om de Nederlandse Voedsel- en Warenautoriteit (NVWA) toezicht te laten houden. Inspecteurs van de NVWA mogen zich daarbij voordoen als een minderjarige die drank wil bestellen via internet. Zo kunnen ze checken of winkels zich aan de regels houden. </p>
<h3>Bewust</h3>
<p>Blokhuis wil ook een einde maken aan stuntaanbiedingen voor alcohol als 'twee halen, één betalen'. Verkopers moeten aanbiedingen op alcohol beperken tot maximaal 25 procent korting. De staatssecretaris wil dat mensen bewuster omgaan met het kopen van drank en niet veel meer in huis halen dan ze van plan waren.</p>  
