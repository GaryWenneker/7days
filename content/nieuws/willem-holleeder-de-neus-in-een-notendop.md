---
id: f5ba197b1afb48a9bf61bb62320946f2
type: nieuws
layout: post
title: "Willem Holleeder: 'De Neus' in een notendop"
permalink: /nieuws/willem-holleeder-de-neus-in-een-notendop/
date: 2022-05-11T19:16:41.067Z
author: 7biA1WiYB
excerpt: "Hij komt regelmatig in het nieuws. Omdat-ie weer is opgepakt, of omdat-ie weer is vrijgelaten. Willem Holleeder is misschien wel de bekendste crimineel van Nederland. De Neus, zoals hij wordt genoemd vanwege een behoorlijke snufferd, wordt verdacht van betrokkenheid bij verschillende moorden. Hoe zat het ook alweer? Dit is alles wat je over hem moet weten.  "
seo:
  description: "Willem Holleeder: 'De Neus' in een notendop"
  title: "Willem Holleeder: 'De Neus' in een notendop"
---
Hij komt regelmatig in het nieuws. Omdat-ie weer is opgepakt, of omdat-ie weer is vrijgelaten. Willem Holleeder is misschien wel de bekendste crimineel van Nederland. De Neus, zoals hij wordt genoemd vanwege een behoorlijke snufferd, wordt verdacht van betrokkenheid bij verschillende moorden. Hoe zat het ook alweer? Dit is alles wat je over hem moet weten.  

    <h3><strong>Knoktiener</strong></h3>
<p>Al in de jaren zeventig zat Holleeder in een knokploeg die voor huiseigenaren krakers te lijf ging. De bende zou in 1974 een postkantoor in Amsterdam hebben overvallen en gevlucht zijn in een speedboot. Ze werden verdacht van zware overvallen en reden rond in patserige auto’s.</p>
<h3><strong>Verdwenen Freddy</strong></h3>
<p>Toen de zaken niet zo goed gingen, pakte Holleeder het grootser aan. In 1983 ontvoerde hij samen met vier anderen (onder wie Cor van Hout) biermagnaat Freddy Heineken en zijn chauffeur. Ze kregen 35 miljoen gulden (zestien miljoen euro) losgeld. Holleeder vluchtte erna met Van Hout naar Frankrijk maar werd gepakt en veroordeeld tot elf jaar cel.</p>
<p><div class="media media-element-container media-default"><div id="file-18526" class="file file-image file-image-jpeg">

        
  
  <div class="content">
    <img title="Beeld: ANP" height="673" width="1340" class="media-element file-default" data-delta="1" src="https://7dagen.netlify.app/sites/default/files/ANP-937799.jpg" alt="">  </div>

  
</div>
</div><em>Willem Holleeder (links) en Cor van Hout in Frankrijk vlak voor hun uitlevering</em>
<h3><strong>Stille Willem</strong></h3>
<p>In 1996 ging Holleeder in zee met vastgoedhandelaar Willem Endstra. Hij zou deze ‘bankier van de Nederlandse onderwereld’ later hebben afgeperst en mishandeld. Endstra, bijgenaamd Stille Willem, werd in 2004 vermoord door een Rus, die in de gevangenis overleed aan een hersenbloeding. Endstra bleek uitgebreid met de politie te hebben gesproken over Holleeder maar weigerde aangifte te doen, uit angst voor wraak. In 2006 werd Holleeder gearresteerd op verdenking van afpersing en mishandeling van vastgoedhandelaren, onder wie Willem Endstra. In 2007 werd hij daarvoor veroordeeld tot negen jaar cel, maar in januari 2012 kwam hij vervroegd vrij.</p>
<h3><strong>Columnist en tv-ster</strong></h3>
<p>In september 2012 begon hij als columnist bij het blad<em> Nieuwe Revu</em>. Holleeder ontving tweeduizend euro per column: zowaar een betaalde baan! Het zorgde alleen niet voor de gehoopte oplagestijging van het blad. Zijn laatste column verscheen in maart 2013.</p>
<p>In oktober dat jaar was Holleeder te gast in <em>College Tour</em>. In een zaal van de Universiteit Utrecht mochten studenten hem kritische vragen stellen, onder leiding van Twan Huys. Hij vertelde niks wereldschokkends.</p>
<h3><strong>Cor van Hout</strong></h3>
<p>Eind 2014 werd Holleeder weer opgepakt. Hij wordt verdacht van het opdracht geven voor twee moorden in de Amsterdamse onderwereld. In juni 2015 werd de aanklacht nog groter: hij zou ook betrokken zijn bij de moord op Cor van Hout. Dat was niet alleen Holleeders vroegere vriend, maar ook de man van zijn zus Sonja. </p>
<p><div class="media media-element-container media-default"><div id="file-18527" class="file file-image file-image-jpeg">

        
  
  <div class="content">
    <img title="Beeld: ANP" height="688" width="1256" class="media-element file-default" data-delta="2" src="https://7dagen.netlify.app/sites/default/files/ANP-30179390.jpg" alt="">  </div>

  
</div>
</div><em>Holleeder samen met zijn advocaat Stijn Franken (links) bij de rechtbank, voor alweer een zitting</em>
<h3><strong>Pratende zussen</strong></h3>
<p>De zaak tegen Holleeder werd in 2015 nog sterker nadat blijkt dat de <a href="https://7dagen.netlify.app/nieuws/holleeder-wilde-peter-r-de-vries-laten-vermoorden" target="_blank">twee zussen van Holleeder met de politie hebben gepraat</a>. Ook Holleeders ex-vrouw deed een boekje open. </p>
<p>Ondertussen werkte Holleeder zich verder in de nesten, toen hij in zijn proeftijd in 2013 misdaadjournalist Peter R. de Vries met de dood bedreigde. Het OM sleepte hem daarom weer voor de rechter. Voor de bedreiging, en voor het schenden van zijn proeftijd, moest Holleeder in 2015 weer de bak in. </p>
<h3>Judas</h3>
<p>Begin november 2016 verscheen er een boek van Holleeders zus Astrid: <em>Judas</em>. Het boek gaat over haar broer en zijn invloed op haar leven en dat van hun zus Sonja, die getrouwd was met Cor van Hout. Ook lees je in het boek hoe Astrid bewijs tegen haar broer verzamelde om tegen hem te kunnen getuigen. <em>Judas </em>werd het best verkochte boek in Nederland van dat jaar. </p>
<h3>Rechtszaak</h3>
<p>De rechtszaak tegen Holleeder is nog bezig. Er zijn allerlei nieuwe ontwikkelingen in de zaak. Zo getuigde misdaadverslaggever Peter R. de Vries over een geluidsopname van een gesprek tussen hem en Holleeder. Ook topcrimineel Dino Soerel, die een levenslange gevangenisstraf uitzit, heeft aangegeven te willen getuigen tegen Holleeder. Hij wil duidelijkheid geven over brieven en een geluidsopname van Holleeder die zijn opgedoken. </p>  
