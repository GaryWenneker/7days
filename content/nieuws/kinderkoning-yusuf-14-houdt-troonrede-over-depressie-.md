---
id: 8c3d91ab1cba4d9eaa345c1ed6e2241b
type: nieuws
layout: post
title: "Kinderkoning Yusuf (14) houdt Troonrede over depressie "
permalink: /nieuws/kinderkoning-yusuf-14-houdt-troonrede-over-depressie-/
date: 2022-05-11T19:16:41.067Z
author: 7biA1WiYB
excerpt: "De koning van de jeugd, Yusuf Khalid (14), heeft vandaag zijn zelfgeschreven troonrede voorgelezen in de Ridderzaal. Daarin vroeg hij meer aandacht voor depressieve jongeren.  "
seo:
  description: "Kinderkoning Yusuf (14) houdt Troonrede over depressie "
  title: "Kinderkoning Yusuf (14) houdt Troonrede over depressie "
---
De koning van de jeugd, Yusuf Khalid (14), heeft vandaag zijn zelfgeschreven troonrede voorgelezen in de Ridderzaal. Daarin vroeg hij meer aandacht voor depressieve jongeren.  

    <p>‘Depressief zijn en niet voortdurend gelukkig zijn is een taboe onder jongeren. Dat moeten we doorbreken’, vertelt Khalid in zijn troonrede. Hij schreef het stuk helemaal zelf en koos ook zelf het onderwerp.</p>
<h3>Troonrede Kleine Prinsjesdag</h3>
<p>Yusuf las zijn troonrede voor tijdens Kleine Prinsjesdag. Die dag is georganiseerd door Unicef. Dat is een jongerenvariant van de echte Prinsjesdag op 17 september. De Koning van de Jeugd kan zo elk jaar aandacht vragen voor een voor hem belangrijk probleem. Khalid had dit jaar de eer om dat te doen omdat hij eerder werd gekroond tot Kinderkoning. Aanwezig waren onder andere middelbare scholen, Tweede Kamerleden en bewindslieden.</p>
<h3>Beter op elkaar letten</h3>
<p>Khalid wilde het dus graag hebben over depressief zijn en hoe je anderen kunt helpen. ‘Een vriendin van me had een depressief meisje in de klas. Ze merkte dat dat meisje zich steeds meer terugtrok, dus toen is ze naar de ouders van het meisje gegaan. Daardoor heeft ze professionele hulp gekregen.’ Een goed voorbeeld van hoe het beter kan, vertelt Khalid. Hij stelt in zijn troonrede dat we beter op elkaar moeten letten en vaker in gesprek moeten gaan als je denkt dat iemand depressief is.</p>
<h3>Debatbeker</h3>
<p>Tijdens Kleine Prinsjesdag werd ook nog een debatbeker uitgereikt. Die ging naar het Haarlemmermeer Lyceum in Hoofddorp. Zij stelden dat kinderen recht hebben op gezondheid en daarom nog beter geïnformeerd moeten worden over gezond eten.</p>
<p><em>Dinsdag is het de echte Prinsjesdag. Koning Willem-Alexander spreekt dan zijn troonrede uit. Daarin noemt hij de regeringsplannen voor het komend jaar. In 7Days met verschijningsdatum 20 september lees je wat Yusuf daarvan vindt.</em></p>  
