---
id: 0a94fd75c1804bf8a2bc6bc474fefdc1
type: nieuws
layout: post
title: "Nederland verliest rechtszaak over klimaat"
permalink: /nieuws/nederland-verliest-rechtszaak-over-klimaat/
date: 2022-05-11T19:16:41.067Z
author: 7biA1WiYB
excerpt: "Het kabinet is vandaag flink op de vingers getikt door de Hoge Raad. Tegen de overheid werd een rechtszaak aangespannen door klimaatorganisatie Urgenda. De Hoge raad gaf die organisatie gelijk en de overheid moet nu nóg meer doen om de CO2-uitstoot te verminderen. Vijf vragen en antwoorden over de rechtszaak die zes jaar heeft geduurd.  "
seo:
  description: "Nederland verliest rechtszaak over klimaat"
  title: "Nederland verliest rechtszaak over klimaat"
---
Het kabinet is vandaag flink op de vingers getikt door de Hoge Raad. Tegen de overheid werd een rechtszaak aangespannen door klimaatorganisatie Urgenda. De Hoge raad gaf die organisatie gelijk en de overheid moet nu nóg meer doen om de CO2-uitstoot te verminderen. Vijf vragen en antwoorden over de rechtszaak die zes jaar heeft geduurd.  

    <h3>1. Waar ging de zaak over?</h3>
<p>Urgenda vindt dat Nederland te weinig doet om afspraken over CO2-uitstoot na te komen. De Hoge Raad besloot dat de klimaatorganisatie gelijk heeft. De staat moet er nu voor zorgen dat de uitstoot van CO2 en broeikasgassen eind 2020 met minimaal een kwart is verminderd vergeleken met 1990. Veel mensen volgden de zaak. Een groep jongeren van Fridays for Future en van Jongeren Mileu Actief liepen van de Hoge Raad naar de Tweede Kamer om Urgenda te steunen.</p>
<h3>2. Was de overheid dan niet van plan om te minderen met het uitstoten van CO2?</h3>
<p>Jawel, maar de overheid en Urgenda verschilden van mening over het tempo van die vermindering. De overheid vond het genoeg om in 2020 20% minder uit te stoten vergeleken met 1990, maar volgens Urgenda moest dat 25% zijn. Volgens de organisatie heeft Nederland dat tien jaar geleden zelf beloofd.</p>
<h3>3. Waarom gaf de rechter Urgenda gelijk?</h3>
<p>De rechters zien dat klimaatverandering een gevaar is en vinden dat de overheid zich daarom meer moet inspannen om mensen te beschermen. Het gevaar zit hem volgens de Hoge Raad-voorzitter in extreme hitte, extreme neerslag, de verstoring van eco-systemen en de stijging van de zeespiegel. <em>De tekst gaat verder na de foto.</em></p>
<p><div class="media media-element-container media-default"><div id="file-539318" class="file file-image file-image-jpeg">

        
  
  <div class="content">
    <img alt="Foto: ANP" title="Foto: ANP" height="2986" width="4500" style="height: 531px; width: 800px;" class="media-element file-default" data-delta="1" src="https://7dagen.netlify.app/sites/default/files/ANP-403562255.jpg">  </div>

  
</div>
</div><em>Directeur Marjan Minnesma en andere leden van Urgenda zijn tevreden met de uitspraak.</em>
<h3>4. Wat moet Nederland nu veranderen?</h3>
<p>De Nederlandse staat moet hard aan de bak, want het is al bijna 2020. Het kabinet denkt al hard na over maatregelen. Zo zal de kolencentrale Hemweg in Amsterdam niet in 2024 moeten sluiten, maar eind dit jaar al. En er zal meer moeten gebeuren. Om mee te denken komt Urgenda binnenkort met vijftig extra maatregelen.</p>
<h3>5. Waarom is deze zaak zo bijzonder?</h3>
<p>Die zaak liep al zes jaar en is nu echt afgelopen. De rechter gaf de organisatie al vaker gelijk, maar de overheid ging in hoger beroep omdat zij vinden dat de zaak aan de politiek is en niet aan de rechter. De zaak kreeg veel aandacht van andere landen, omdat Nederland het eerste land is dat door zijn eigen rechtbanken verantwoordelijk wordt gehouden om klimaatdoelen te halen. Mocht Nederland de 25% vermindering aan het einde van volgend jaar niet hebben gehaald, dan verwacht Urgenda niet direct een grote boete. 'Daar willen we niet op vooruit lopen', vertelde directeur Marjan Minnesma aan <em><a href="https://www.rtlnieuws.nl/nieuws/nederland/artikel/4961286/urgenda-hoge-raad-uitspraak-klimaat-rechtszaak">RTL Nieuws</a>.</em></p>  
