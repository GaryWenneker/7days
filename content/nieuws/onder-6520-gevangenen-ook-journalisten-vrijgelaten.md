---
id: 9fa14b0a164b4833bd40112c4f496bf2
type: nieuws
layout: post
title: "Onder 6.520 gevangenen ook journalisten vrijgelaten"
permalink: /nieuws/onder-6520-gevangenen-ook-journalisten-vrijgelaten/
date: 2022-05-11T19:16:41.067Z
author: 7biA1WiYB
excerpt: "Goed nieuws uit het Aziatische land Myanmar. Daar kwamen gisteren twee journalisten van het internationale persbureau Reuters vrij. De twee werden tegelijk met duizenden andere gevangenen vrijgelaten, die allemaal gratie kregen van de president. Drie vragen (en antwoorden) over persvrijheid in Myanmar.  "
seo:
  description: "Onder 6.520 gevangenen ook journalisten vrijgelaten"
  title: "Onder 6.520 gevangenen ook journalisten vrijgelaten"
---
Goed nieuws uit het Aziatische land Myanmar. Daar kwamen gisteren twee journalisten van het internationale persbureau Reuters vrij. De twee werden tegelijk met duizenden andere gevangenen vrijgelaten, die allemaal gratie kregen van de president. Drie vragen (en antwoorden) over persvrijheid in Myanmar.  

    <h3>1. Wie zijn deze journalisten?</h3>
<p>Journalisten Wa Lone (33, links op de foto hierboven) en Kyaw Soe Oo (29, rechts op de foto hierboven) werden in de hoofdstad Yangon gearresteerd in december 2017. In september 2018 veroordeelde de rechter hen tot zeven jaar gevangenisstraf voor 'het overtreden van de wet op de staatsgeheimen'. De journalisten zeiden dat ze onschuldig waren en dat ze in een val waren gelokt. Afgelopen januari werd hun hoger beroep afgewezen. </p>
<p>Voor hun arrestatie waren de twee journalisten bezig met een onderzoek naar het geweld tegen <a href="https://7dagen.netlify.app/nieuws/volk-zonder-vrienden-wordt-op-een-eiland-gezet" target="_blank">Rohingya</a> door militairen. Rohingya zijn islamitisch en vormen een minderheid in het boeddistische Myanmar. De reportage van de journalisten bracht de regering in een moeilijke positie, omdat die bewees dat het leger schuldig was aan massamoord op de moslims.  </p>
<p>In april van dit jaar kregen Wa Lone, Kyaw Soe Oo en hun andere collega's de belangrijke Amerikaanse <a href="https://www.pulitzer.org/winners/staff-reuters-notable-contributions-wa-lone-and-kyaw-soe-oo" target="_blank">Pulitzer Prize</a> for internationale journalistiek.</p>
<h3>2. Hoe zit het met persvrijheid in Myanmar?</h3>
<p>Volgens mensenrechtenorganisaties heerst in Myanmar een<a href="https://7dagen.netlify.app/nieuws/nobelprijswinnares-de-problemen" target="_blank"> dictatuur</a>. Journalisten en activisten die hun kritiek op de regering uiten door demonstraties of via berichten in de media, worden vaak gevangen gezet. Volgens <a href="https://www.amnesty.nl/actueel/myanmar-persvrijheid-verder-onder-druk-na-arrestaties" target="_blank">Amnesty International</a> werd de persvrijheid na de arrestatie van Wa Lone en Kyaw Soe Oo steeds meer aan banden gelegd.</p>
<h3>3. Waarom werden ze vrijgelaten?</h3>
<p>President Win Myint verleende vorige maand gratie aan duizenden gevangenen. Autoriteiten in Myanmar doen dat vaker, meestal rond Nieuwjaar dat in april wordt gevierd. Vorig jaar verlieten bijvoorbeeld rond dezelfde tijd zo'n 8.000 veroordeelden de gevangenis, waaronder een aantal politieke gevangenen. </p>
<p>Onder de 6.520 gevangenen die dinsdag mochten vertrekken, bevonden zich dus ook Wa Lone en Kyaw Soe Oo. Ze hadden meer dan 500 dagen gevangen gezeten. 'We zijn bijzonder verheugd dat Myanmar onze moedige verslaggevers heeft vrijgelaten', zei de hoofdredacteur van internationale nieuwsdienst Reuters. 'Sinds hun arrestatie 511 dagen geleden zijn ze symbolen van het belang van persvrijheid over de hele wereld geworden. We verwelkomen hun terugkeer.'</p>  
