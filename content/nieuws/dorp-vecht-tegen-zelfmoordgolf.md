---
id: 757a1c5e02324a4e9f116424b864e425
type: nieuws
layout: post
title: "Dorp vecht tegen zelfmoordgolf"
permalink: /nieuws/dorp-vecht-tegen-zelfmoordgolf/
date: 2022-05-11T19:16:41.067Z
author: 7biA1WiYB
excerpt: "In het Canadese Attawapiskat is de noodtoestand uitgeroepen. In een half jaar tijd hebben tientallen inwoners van het kleine dorp een zelfmoordpoging gedaan. Vooral de jongeren lijden onder het uitzichtloze bestaan in hun dorp. Wat is er precies aan de hand? En wat gebeurt er om de inwoners uit de put te helpen? Attawapiskat in vijf feiten.  "
seo:
  description: "Dorp vecht tegen zelfmoordgolf"
  title: "Dorp vecht tegen zelfmoordgolf"
---
In het Canadese Attawapiskat is de noodtoestand uitgeroepen. In een half jaar tijd hebben tientallen inwoners van het kleine dorp een zelfmoordpoging gedaan. Vooral de jongeren lijden onder het uitzichtloze bestaan in hun dorp. Wat is er precies aan de hand? En wat gebeurt er om de inwoners uit de put te helpen? Attawapiskat in vijf feiten.  

    <p><iframe allowfullscreen="" src="https://www.google.com/maps/embed?pb=!1m14!1m12!1m3!1d38494.424838484665!2d-82.44089605744055!3d52.914199718180726!2m3!1f0!2f0!3f0!3m2!1i1024!2i768!4f13.1!5e0!3m2!1snl!2snl!4v1460984030614" frameborder="0" height="450" width="600"></iframe></p>
<p><strong>Attawapiskat?</strong><br>Een piepklein plaatsje aan de Hudsonbaai in Canada. Er wonen zo’n 2000 mensen. Het zijn vooral inuït. Deze inheemse bevolking was vroeger een volk van rondtrekkende nomaden die leefden van de jacht op zeehonden. Maar tegenwoordig wordt er minder gejaagd en leven de meeste inuït in dorpen. Attawapiskat is vernoemd naar de gelijknamige rivier die langs het dorpje stroomt.<br><br><strong>De zelfmoorden?</strong><br>Het afgelopen half jaar hebben 140 van de 2000 inwoners een zelfmoordpoging gedaan. Zij variëren in leeftijd van 11 tot 71 jaar. De meesten zijn jongeren. De zelfmoordgolf begon in oktober vorig jaar. Toen besloot het dertienjarige meisje Sheridan een eind aan haar leven te maken.<br><br>Haar dood had een grote impact op de dorpsbewoners. Vooral op de jongeren in Attawapiskat. Iedereen kende Sheridan. Ze treurden om haar dood en voelden zich alleen in hun verdriet. Niemand hielp hen om te verwerken wat er gebeurd was. Daar kwam nog bij dat ze hun eigen toekomst ook somber inzagen.</p>
<p><div class="media media-element-container media-default"><div id="file-17855" class="file file-video file-video-youtube">

        <h2 class="element-invisible"><a href="/files/inside-attawapiskat">Inside Attawapiskat</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Inside Attawapiskat" src="https://www.youtube.com/embed/xzIxiYacXPU?wmode=opaque&controls=" name="Inside Attawapiskat" frameborder="0" allowfullscreen="">Video van Inside Attawapiskat</iframe>
</div>
  </div>

  
</div>
</div>
<p><em>CBC News maakte deze reportage in het dorp.</em></p>
<p><strong>Somber?</strong><br>Het leven is behoorlijk zwaar in Attawapiskat. In de winter is het er koud en het blijft maandenlang donker. Er is weinig te doen. Een restaurant, een supermarkt en een trampoline. Dat is het wel zo’n beetje. Er zijn te weinig huizen voor jongeren die op zichzelf willen gaan wonen. De werkeloosheid is er hoog. En het leven is er duur. De spullen voor de supermarkt moeten worden ingevlogen en zijn superduur. De mensen voelen zich geïsoleerd en achtergesteld bij de rest van Canada.</p>
<p>Om hun ellende te vergeten zijn veel dorpsbewoners verslaafd geraakt aan drank en drugs. Geen vrolijke woonomgeving dus, dat Attawapiskat. En al helemaal niet voor jongeren die in hun extra gevoelige puberperiode zijn. Een groep vrienden sloot na de dood van Sheridan stiekem een zelfmoordpact.</p>
<p><strong>Een pact?</strong><br>De jongeren spraken af tegelijk zelfmoord te plegen. Het geheime pact kwam vorige week aan het licht toen 11 jongeren op dezelfde dag een poging deden. Een paar dagen later kwam de politie net op tijd nog een groep van 13 tieners op het spoor die bij het zelfmoordverbond hoorden. De jongeren zijn naar een instelling gebracht waar ze nu professionele hulp krijgen.<br><br>Uit cijfers van gezondheidsorganisaties blijkt trouwens dat deze problemen niet alleen in Attawapiskat spelen. Het aantal zelfmoorden onder inuït in Canada ligt tien keer hoger ligt dan het landelijk gemiddelde. En inuït-jongeren plegen zelfs veertig keer vaker zelfmoord dan hun Canadese leeftijdgenoten.</p>
<p><div class="media media-element-container media-default media-float-right"><div id="file-17857" class="file file-image file-image-jpeg">

        
  
  <div class="content">
    <img title="twitter" height="375" width="289" style="width: 289px; height: 375px; float: right;" class="media-element file-default" src="https://original.sevendays.nl/sites/default/files/chief.JPG" alt="">  </div>

  
</div>
</div>
<p><strong>En nu?</strong><br>De <em>chief</em> van Attawapiskat, Bruce Shisheesh, heeft de noodtoestand uitgeroepen en om hulp gevraagd. ‘Wij kunnen dit niet alleen’, schreef hij in een tweet. Ondertussen is de zelfmoordgolf besproken in het Canadese parlement. Dat heeft hulp en geld toegezegd. Aan Attawapiskat en ook aan andere inuïtgemeenschappen. Iedereen moet samenwerken om te zorgen voor een beter leven voor de inuït, zegt het parlement. Vorige week is er een crisisteam met hulpverleners naar Attawapiskat gevlogen.<br><br>Ook een aantal jongeren van Attawapiskat zet de schouders eronder om de neerwaartse spiraal te doorbreken. Ze hebben een Facebook-groep opgericht met het motto: ‘Let’s keep this positive’. Zelfmoord is niet de oplossing, zeggen zij. Vorige week kwamen ze bij elkaar om te brainstormen over een actieplan. Dit is wat ze opschreven:</p>
<p><div class="media media-element-container media-default"><div id="file-17849" class="file file-image file-image-jpeg">

        
  
  <div class="content">
    <img height="742" width="860" class="media-element file-default" src="https://original.sevendays.nl/sites/default/files/zelfmoorddorpactieplan.jpg" alt="">  </div>

  
</div>
</div>
<p>De Canadese regering beloofde deze week te zullen luisteren naar de ideeën van de jongeren.</p>
<p><em>Ook de welvarende Amerikaanse stad Palo Alto heeft te maken met een opvallende zelfmoordgolf onder jongeren. Meer daarover kun je <a href="https://original.sevendays.nl/nieuws/onderzoek-naar-stad-vol-tienerzelfmoorden">hier</a> lezen. </em></p>
<p><em>Altijd op de hoogte blijven van nieuws dat voor jongeren belangrijk is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://original.sevendays.nl/abonnement">proefabonnement </a>op de krant! </em></p>  
