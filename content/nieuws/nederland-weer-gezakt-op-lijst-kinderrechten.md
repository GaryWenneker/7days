---
id: 4eff52d5db214fb386bd2779a4ae349c
type: nieuws
layout: post
title: "Nederland weer gezakt op lijst kinderrechten"
permalink: /nieuws/nederland-weer-gezakt-op-lijst-kinderrechten/
date: 2022-05-11T19:16:41.067Z
author: 7biA1WiYB
excerpt: "Hoe gaat het met de rechten van kinderen en jongeren in Nederland? Nou, dat kan wel wat beter blijkt uit cijfers van KidsRights. Maar wat weet jij eigenlijk van jongeren en rechten?  "
seo:
  description: "Nederland weer gezakt op lijst kinderrechten"
  title: "Nederland weer gezakt op lijst kinderrechten"
---
Hoe gaat het met de rechten van kinderen en jongeren in Nederland? Nou, dat kan wel wat beter blijkt uit cijfers van KidsRights. Maar wat weet jij eigenlijk van jongeren en rechten?  

    <h3>Wereldwijd</h3>
<p>Er zijn wereldwijd afspraken gemaakt over onderwerpen die voor kinderen tot 18 jaar belangrijk zijn. Bijna alle landen houden zich aan die regels. Ze gaan bijvoorbeeld over onderwijs, gezondheid, vrijheid en geloof. Maar ook over bescherming tegen mishandeling en geweld.</p>

<h3>Afgelopen jaren</h3>
<p>Nu blijkt dat er wereldwijd veertien landen zijn die beter omgaan met rechten voor kinderen dan Nederland. Daarmee doen we het minder goed dan de afgelopen jaren. Vorig jaar stond Nederland nog op <a href="http://www.kidsweek.nl/index">plaats dertien</a> en in 2015 was ons land zelfs tweede. Een enorm verschil met de vijftiende plaats dit jaar.</p>
<h3>Rijk of arm</h3>
<p>Landen die rijk zijn eindigen niet automatisch hoger in de lijst dan armere landen. Zo staan Thailand, Tunesië en Slovenië allemaal nog boven Nederland. In totaal staan 165 landen op de lijst. Landen in Afrika scoren het slechtst. Dat kun je goed zien op de foto hierboven. Landen die geel of oranje gekleurd zijn staan onderaan in de lijst. De meeste landen die het beste scoren liggen in Europa. Bekijk het lijstje hieronder maar eens:</p>
<p>1. Portugal<br>2. Noorwegen<br>3. Zwitserland<br>4. IJsland<br>5. Spanje<br>6. Frankrijk<br>7. Zweden<br>8. Thailand<br>9. Tunesië<br>10. Finland</p>
<h3>Vijftiende plek</h3>
<p>Misschien denk je nu wel: ‘Dat is in Nederland toch best goed geregeld?’ Klopt, maar het kan natuurlijk altijd beter. Nederland is niet voor niets in twee jaar tijd dertien plekken gezakt. Volgens de organisatie leven veel Nederlandse kinderen in armoede. Ook kan jeugdzorg nog veel verbeteren.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
