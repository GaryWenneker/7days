---
id: 4fe0bd14ec2a4e67b9e650ee6794dafe
type: nieuws
layout: post
title: "Meisje (18) overleden aan meningokokken"
permalink: /nieuws/meisje-18-overleden-aan-meningokokken/
date: 2022-05-11T19:16:41.067Z
author: 7biA1WiYB
excerpt: "Een 18-jarig meisje uit Zevenhuizen (niet op de foto hierboven) is maandag overleden aan meningokokkenziekte. Ze zat in de eindexamenklas van het Coornhert Gymnasium in Gouda.  "
seo:
  description: "Meisje (18) overleden aan meningokokken"
  title: "Meisje (18) overleden aan meningokokken"
---
Een 18-jarig meisje uit Zevenhuizen (niet op de foto hierboven) is maandag overleden aan meningokokkenziekte. Ze zat in de eindexamenklas van het Coornhert Gymnasium in Gouda.  

    <p>Het meisje was zondag in het ziekenhuis opgenomen en is niet lang daarna overleden. De rector van het Coornhert Gymnasium zegt tegen het <em>AD</em> dat er op zijn school veel verdriet heerst. 'We hebben een aparte ruimte ingericht om haar te herdenken. Er liggen bloemen bij. Zoiets organiseert zich organisch.'</p>
<h3>Besmettelijke bacterie</h3>
<p>Meningokokken wordt veroorzaakt door een bacterie, de meningkok. Die zit bij veel mensen in de neus of keel zonder dat je er last van hebt. Maar als-ie in het bloed terecht komt kan hij wel gevaarlijk worden. Dan kan hij zorgen voor een hersenvliesontsteking of bloedvergiftiging. Vooral jonge en oudere mensen zijn hier gevoelig voor. Wie ziek is krijgt plotselinge hoge koorts, misselijkheid, diarree en een stijve nek. Vooral als je voorover buigt. Besmetting gaat via zoenen, hoesten of niezen. Maar dit gebeurt alleen na heel intensief contact. Dat wil zeggen: langer dan vier uur in dezelfde kleine ruime zitten. Zoals een tent of een auto. Klaslokalen vallen hier niet onder, zegt de GGD. Volgens de gezondheidsdienst worden maar weinig mensen na een besmetting ziek door meningokokken. Per jaar zo'n 140. Daarvan overlijden er ongeveer 20. <a href="https://7dagen.netlify.app/nieuws-video/meisje-14-overleden-aan-meningokokkenziekte">Hier</a> lees je meer over meningokokken.</p>
<h3>Vaccineren</h3>
<p>Er bestaan meerdere varianten van de bacterie. Sinds zeventien jaar worden kinderen van 14 maanden ingeënt tegen variant C van de meningokokkenbacterie. Daar werden toen namelijk veel kinderen ziek van. Sinds mei 2018 krijgen alle kinderen van 14 maanden tot en met 14 jaar een inenting tegen de varianten A, C, Y en W. En dit jaar is er ook een inentingscampagne voor jongeren ouder dan 14. In het voorjaar krijgen 860.000 jongeren die geboren zijn tussen 2001 en 2005 een brief met een uitnoding. Dat is besloten omdat blijkt dat juist jongeren een grote rol spelen bij de verspreiding.<br><br>De GGD heeft iedereen die contact met het meisje uit Zevenhuizen heeft gehad al benaderd. Wie dat wil krijgt medicijnen om te voorkomen dat hij of zij de ziekte krijgt.</p>  
