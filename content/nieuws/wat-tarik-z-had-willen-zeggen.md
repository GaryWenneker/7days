---
id: 65ce7892b0b34f589364eebf06707fc8
type: nieuws
layout: post
title: "Wat Tarik Z. had willen zeggen"
permalink: /nieuws/wat-tarik-z-had-willen-zeggen/
date: 2022-05-11T19:16:41.067Z
author: 7biA1WiYB
excerpt: "Tarik Z. moet 40 maanden de cel in, waarvan 24 maanden alleen als hij nog een keer de fout in gaat. Dat heeft de rechter dinsdag in hoger beroep besloten. Tarik Z. drong begin dit jaar het NOS-gebouw binnen met een nepwapen en kaapte het NOS Journaal. Wat hij precies te zeggen had? Dat heeft hij 31 pagina’s over volgeschreven voor de rechter.   "
seo:
  description: "Wat Tarik Z. had willen zeggen"
  title: "Wat Tarik Z. had willen zeggen"
---
Tarik Z. moet 40 maanden de cel in, waarvan 24 maanden alleen als hij nog een keer de fout in gaat. Dat heeft de rechter dinsdag in hoger beroep besloten. Tarik Z. drong begin dit jaar het NOS-gebouw binnen met een nepwapen en kaapte het NOS Journaal. Wat hij precies te zeggen had? Dat heeft hij 31 pagina’s over volgeschreven voor de rechter.   

    <p>Deze week stond Tarik Z. voor het hof van Leeuwarden. Eerder was hij door de rechtbank veroordeeld tot een straf van dertig maanden, maar daartegen gingen zowel hij als het OM in beroep. De straf die het hof hem deze week oplegde, was iets hoger.</p>
<p>Om zijn zaak kracht bij te zetten, stuurde Tarik een lang betoog naar de rechter. De strekking daarvan had hij ook in zijn speech willen vertellen, tijdens het NOS Journaal:</p>
<p><strong>Pesten en propaganda </strong><br>Hij beweert onder andere dat de NOS het glasvezelnetwerk (alle internetkabels) onder het Mediapark beheert, het terrein waar onder andere de NOS en BNN hun studio's hebben. Het belangrijkste punt van dat netwerk zou in de kelder van het NOS-gebouw liggen. Daardoor zou de NOS al het inkomende en uitgaande IP-verkeer, mails, telefoontjes en digitale streams kunnen manipuleren (aanpassen). </p>
<p>De NOS zou informatie vertraagd doorsturen en voorzien van propaganda-teksten, beweert Tarik Z. Verbindingen zouden net zo lang worden gesaboteerd totdat andere omroepen eruit liggen. Zo wil de omroep concurrenten wegpesten. Volgens de journaalkaper zijn omroepen als RTL en SBS daardoor al verhuisd naar andere steden.</p>
<p><div class="media media-element-container media-default"><div id="file-14533" class="file file-image file-image-jpeg">

        
  
  <div class="content">
    <img alt="rechters hof tarik z" title="Foto: ANP" height="3280" width="4928" class="media-element file-default" src="https://7dagen.netlify.app/sites/default/files/ANP-32595986.jpg">  </div>

  
</div>
</div><em>De medewerkers van het hof die Tarik Z dinsdag hebben veroordeeld</em>
<p><strong>Gemorrel met kabels</strong> <br>Ook zou de NOS morrelen met de kabels om als eerste nieuws naar buiten te kunnen brengen en het andere omroepen lastig maken om bij informatie te komen. Andere gebruikers op het Mediapark zouden maar een deel van het nieuws te zien krijgen dat grote persbureaus versturen.</p>
<p>En oh ja: de NOS zou ook de Tweede Kamer afluisteren met verborgen camera’s en microfoons.  </p>
<p><strong>De massa sturen</strong><br>Volgens Tarik Z. gedraagt de NOS zich als een inlichtingendienst en is het een dodelijk wapen dat kan bepalen hoe heel Nederland denkt en iedereen kan controleren en sturen. Klinkklare onzin, vindt de rechter. En al helemaal geen reden om met een neppistool de journaalstudio's binnen te dringen en mensen bang te maken.</p>
<p>Tarik Z. kreeg niet alleen een celstraf, maar mag ook niet meer in de buurt van het Mediapark komen. Verder moet hij worden behandeld voor zijn psychische problemen, zodat hij in de toekomst hopelijk niet meer zo verward is. </p>
<p><em>Hoe zat het ook alweer precies met die  Journaal-gijzeling? Klik <a href="https://7dagen.netlify.app/nieuws/man-met-neppistool-kaapt-nos-studio">hier</a> om verder te lezen. En dit was lang niet de enige gijzeling in Nederland: <a href="https://7dagen.netlify.app/nieuws/5-gijzelingen-nederland">klik</a>. </em></p>  
