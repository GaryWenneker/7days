---
id: 6e69ff2421d54a12b353a09d8948da10
type: nieuws
layout: post
title: "Jonger dan 14? Dan geen energiedrankjes bij de Aldi"
permalink: /nieuws/jonger-dan-14-dan-geen-energiedrankjes-bij-de-aldi/
date: 2022-05-11T19:16:41.067Z
author: 7biA1WiYB
excerpt: "Het lijkt even of je een flinke oppepper krijgt, maar energiedrankjes zijn gevaarlijker dan je denkt. Aldi is de eerste Nederlandse supermarkt die dat toegeeft. Daarom verkopen ze daar vanaf 1 oktober geen energiedrankjes meer aan jongeren onder de veertien jaar.  "
seo:
  description: "Jonger dan 14? Dan geen energiedrankjes bij de Aldi"
  title: "Jonger dan 14? Dan geen energiedrankjes bij de Aldi"
---
Het lijkt even of je een flinke oppepper krijgt, maar energiedrankjes zijn gevaarlijker dan je denkt. Aldi is de eerste Nederlandse supermarkt die dat toegeeft. Daarom verkopen ze daar vanaf 1 oktober geen energiedrankjes meer aan jongeren onder de veertien jaar.  

    <p>Energiedrankjes zitten bomvol suiker, cafeïne en taurine. Als je daarvan te veel binnenkrijgt, kun je rusteloos, vermoeid en angstig raken. De drankjes veroorzaken ook leverziektes, epileptische aanvallen en hartkloppingen. Artsen zien op de eerste hulp regelmatig jongeren die hartproblemen kregen nadat ze een paar blikjes energiedrank dronken.</p>
<h3>Achttien</h3>
<p>Kinderartsen riepen eerder dit jaar op tot een<a href="http://sevendays.adfogroep.nl/nieuws/energiedrankjes-gevaarlijk-voor-je-gezondheid" target="_blank"> verbod </a>op energiedrankjes voor jongeren tot achttien jaar. Aan de <em><a href="https://nos.nl/artikel/2239600-aldi-stopt-verkoop-energiedrankjes-aan-kinderen-tot-14-jaar.html" target="_blank">NOS</a> </em>vertelt kinderarts Brita de Jong-van Kempen dat ze blij is dat de oproep serieus is genomen. 'Ik wil wel Aldi verzoeken om de leeftijdsgrens door te trekken naar achttien jaar en ik hoop dat andere supermarkten gaan volgen.'</p>
<h3>Scholen</h3>
<p>Volgens <a href="https://www.voedingscentrum.nl/nl/service/vraag-en-antwoord/kinderen-en-jongeren/zijn-energiedrankjes-slecht-voor-mijn-puber-.aspx" target="_blank">het Voedingscentrum</a> zouden kinderen onder de dertien helemaal geen energiedrank moeten drinken. Jongeren tot achttien zouden zich moeten beperken tot één blikje per dag. Veel scholen verkopen geen pepdrankjes meer. Ook in restaurants en winkeltjes van veel ziekenhuizen zijn ze niet meer te koop. Britse supermarkten stopten een paar jaar geleden al met de verkoop van energiedrankjes aan kinderen. Bij de <a href="https://www.theguardian.com/lifeandstyle/2018/jan/18/asda-and-aldi-ban-sale-of-energy-drinks-to-under-16s" target="_blank">Aldi in Engeland</a> is de leeftijdsgrens zestien jaar.</p>
<p>Na Aldi maakte ook Lidl vandaag bekend geen energiedrank meer te verkopen aan jongeren tot veertien jaar.</p>  
