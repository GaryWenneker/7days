---
id: 2c84e65a86604a6fb26fbd1869256e08
type: nieuws
layout: post
title: "Al 70.000 euro opgehaald voor slachtoffer Utrecht"
permalink: /nieuws/al-70000-euro-opgehaald-voor-slachtoffer-utrecht/
date: 2022-05-11T19:16:41.067Z
author: 7biA1WiYB
excerpt: "Twee inzamelingsacties voor een van de slachtoffers van de schietpartij in Utrecht leverden al meer dan zeventigduizend euro op. Met dit geld kan de vader van Roos (19) de begrafenis van zijn dochter betalen.  "
seo:
  description: "Al 70.000 euro opgehaald voor slachtoffer Utrecht"
  title: "Al 70.000 euro opgehaald voor slachtoffer Utrecht"
---
Twee inzamelingsacties voor een van de slachtoffers van de schietpartij in Utrecht leverden al meer dan zeventigduizend euro op. Met dit geld kan de vader van Roos (19) de begrafenis van zijn dochter betalen.  

    <p>De buurvrouw van Roos’ vader startte de <a href="https://getfunded.nl/campagne/4321-kleine-bijdrage-in-kosten-afscheid-lieve-roos" target="_blank">acties</a>. ‘Mijn buurman heeft het niet breed, is alleenstaand en woonde met Roos samen’, schreef buurvrouw Martje Beniest-Kleppe in de beschrijving van beide acties. ‘Om te voorkomen dat hij nog meer financiële zorgen krijgt door dit oneerlijke overlijden van zijn dochter, wil ik hem graag financieel ondersteunen door geld in te zamelen.’</p>
<h3>Binnen een dag</h3>
<p>Veel mensen betuigen hun steun door een steentje bij te dragen. Iedereen kan een donatie van minimaal vijf euro geven. Tot nu toe doneerden zo’n zevenduizend mensen in totaal meer dan zeventigduizend euro. Dit bedrag werd binnen één dag opgehaald.</p>
<h3>Schietpartij</h3>
<p>Roos is een van de drie overleden slachtoffers van de <a href="https://7dagen.netlify.app/nieuws/dit-wat-we-weten-over-de-aanslag-utrecht">schietpartij in Utrecht</a>. Door diezelfde schietpartij zijn ook twee mannen van 28 en 49 jaar om het leven gekomen. Inmiddels zit de 37-jarige hoofdverdachte vast in de gevangenis. <a href="https://nos.nl/artikel/2276762-nieuwe-verdachte-opgepakt-voor-aanslag-utrecht.html" target="_blank">Dinsdag</a> werd ook een 40-jarige man opgepakt die mogelijk betrokken was bij de trieste gebeurtenis.</p>  
