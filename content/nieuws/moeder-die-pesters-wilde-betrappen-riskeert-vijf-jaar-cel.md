---
id: 77de908874c7406f8b4794743e5bc3bb
type: nieuws
layout: post
title: "Moeder die pesters wilde betrappen riskeert vijf jaar cel"
permalink: /nieuws/moeder-die-pesters-wilde-betrappen-riskeert-vijf-jaar-cel/
date: 2022-05-11T19:16:41.067Z
author: 7biA1WiYB
excerpt: "Een moeder in de Amerikaanse staat Virginia wilde weten hoe erg haar dochter gepest werd. Daarom gaf ze haar een opnameapparaatje mee naar school. Maar dat had ze beter niet kunnen doen: de vrouw hangt een gevangenisstraf van vijf jaar boven het hoofd.  "
seo:
  description: "Moeder die pesters wilde betrappen riskeert vijf jaar cel"
  title: "Moeder die pesters wilde betrappen riskeert vijf jaar cel"
---
Een moeder in de Amerikaanse staat Virginia wilde weten hoe erg haar dochter gepest werd. Daarom gaf ze haar een opnameapparaatje mee naar school. Maar dat had ze beter niet kunnen doen: de vrouw hangt een gevangenisstraf van vijf jaar boven het hoofd.  

    <p>De dochter, die ongeveer 9 jaar oud is, had haar moeder verteld dat ze gepest werd op school. Het was zo erg dat ze niet meer naar school durfde. Vorig jaar was ze ook al gepest, toen werd ze zelfs geschopt en geslagen. Omdat de school volgens de moeder niets deed en ook een gesprek op school niet hielp, besloot ze haar dochter een opnameapparaatje mee te geven in haar rugzak. Zo hoopte ze zelf te kunnen horen hoe erg het pesten was.</p>
<h3>In beslag genomen</h3>
<p>Ze gaf het apparaatje voor één dag mee, maar de school ontdekte het en nam het in beslag. Tot grote schrik van de moeder belde de school ook de politie: stiekem gesprekken opnemen is verboden, en ze wordt er zelfs van beschuldigd dat ze haar dochter (die minderjarig is) een misdrijf liet begaan door het apparaatje mee te geven. Daarop staat vijf jaar gevangenisstraf.</p>
<p><div class="media media-element-container media-default"><div id="file-420122" class="file file-image file-image-jpeg">

        
  
  <div class="content">
    <img alt="Sarah-Sims" title="Sarah-Sims" height="529" width="940" class="media-element file-default" data-delta="1" src="https://7dagen.netlify.app/sites/default/files/Sarah-Sims.jpg">  </div>

  
</div>
</div><em>De moeder, Sarah Sims.</em>
<p>De moeder en haar advocaat zijn geschokt, zegt de advocaat tegen <a href="http://edition.cnn.com/2017/11/28/us/virginia-mother-bullying-arrest/index.html?_sp=83fa178e-7ad7-4a13-ae6d-d5be587884df.1511943903305" target="_blank">nieuwszender CNN</a>. 'Ik snap niet dat de school naar de politie is gegaan en de moeder zelfs aanklaagt. Ze hadden ook gewoon met haar kunnen praten.'</p>
<h3>Voor de rechter</h3>
<p>De vrouw moet in januari voor de rechter komen. Ze weet nu nog steeds niet hoe erg het pesten was, want de school weigert haar het apparaatje terug te geven. Haar dochter zit nog steeds op dezelfde school, maar wel in een andere klas.</p>  
