---
id: 300b4b7f12304408abfbabcf9068fd71
type: nieuws
layout: post
title: "'Laat je niet bang maken door aanslagen'"
permalink: /nieuws/laat-je-niet-bang-maken-door-aanslagen/
date: 2022-05-11T19:16:41.067Z
author: 7biA1WiYB
excerpt: "Frankrijk werd vrijdag in rouw wakker. Meer dan tachtig mensen zijn donderdagavond gedood toen een vrachtwagen zich keihard door een mensenmassa boorde. Het is de derde grote aanslag in anderhalf jaar tijd die het land moet verwerken. Maar hoe groot is nou het risico op een aanslag in Nederland? Moeten we ons zorgen maken? We vroegen het terrorisme-onderzoeker Daan Weggemans.  "
seo:
  description: "'Laat je niet bang maken door aanslagen'"
  title: "'Laat je niet bang maken door aanslagen'"
---
Frankrijk werd vrijdag in rouw wakker. Meer dan tachtig mensen zijn donderdagavond gedood toen een vrachtwagen zich keihard door een mensenmassa boorde. Het is de derde grote aanslag in anderhalf jaar tijd die het land moet verwerken. Maar hoe groot is nou het risico op een aanslag in Nederland? Moeten we ons zorgen maken? We vroegen het terrorisme-onderzoeker Daan Weggemans.  

    <p>Om veel schade en chaos aan te richten, heb je volgens Weggemans weinig nodig. De man die donderdagavond <a href="https://7dagen.netlify.app/nieuws/w%C3%A9%C3%A9r-een-aanslag-frankrijk-ruim-80-doden">de aanslag</a> pleegde in Nice had ook 'alleen maar' een vrachtwagen waarmee hij veel slachtoffers maakte. 'Je houdt een aanslag dan ook niet tegen en je moet je niet bang laten maken, al begrijp ik dat dat soms lastig is', aldus de expert.</p>
<p><strong>Goed in de gaten</strong><br>De kans dat wij in Nederland echt worden opgeschrikt door een terroristische aanslag, is volgens de expert 'reëel': het zou inderdaad kúnnen gebeuren. Maar: 'De overheid doet haar best om mensen die misschien een aanslag willen plegen, heel erg goed in de gaten te houden'. Bovendien is Frankrijk een heel ander land dan Nederland, zegt Weggemans. </p>
<p>Zo is in Frankrijk veel onrust in armere buurten, omdat mensen niet blij zijn met de regering. Jonge Franse mensen uit andere landen voelen zich er vaak niet thuis, vervelen zich, hebben extreme ideeën of snappen niet waarom Franse soldaten bijvoorbeeld in Syrië en Irak tegen terreurgroep IS en in Mali tegen islamitische rebellen vechten. </p>
<p>Terroristen spelen daar listig op in. Met mooie praatjes weten ze ontevreden mensen aan zich te binden: "Kom bij ons, hier is het veel beter!". Onder andere IS daar heel goed in. Weggemans: 'Terroristen hebben mensen opgeroepen: "Kom naar het kalifaat. En als je dat niet kunt, pleeg dan een aanslag in je eigen land."'</p>
<p><strong>Was dit IS?</strong><br>Hierdoor denken veel mensen bij de aanslag in Nice meteen aan terreurgroep IS. En het zou ook helemaal niet gek zijn als 'die groep inderdaad een inspiratie is geweest voor deze aanslag', zegt Weggemans. </p>
<p>De groep bekende eerder al aanslagen in Parijs te hebben gepleegd. Maar het is ook zeker nog niet bewezen dat IS de schuldige is. Weggemans: 'Het lijkt mij een eenling die gehoor heeft gegeven aan oproepen van IS om vooral zelf mee te helpen aan hun strijd tegen het Westen.'<div class="media media-element-container media-default"><div id="file-20499" class="file file-image file-image-jpeg">

        
  
  <div class="content">
    <img alt="aanslag Nice" title="Foto: AFP" height="3648" width="5472" style="font-size: 13.008px; line-height: 1.538em;" class="media-element file-default" src="https://7dagen.netlify.app/sites/default/files/ANP-46589684.jpg">  </div>

  
</div>
</div>
<p><strong>Oorlog verliezen</strong><br>In het nieuws kun je voortdurend lezen dat IS steeds vaker vaker verliest in de oorlog in Syrië en Irak. Buitenlandse troepen uit onder meer Nederland veroveren steeds vaker belangrijke steden, waardoor het daar veiliger wordt en IS niet groter wordt. Tegerlijkertijd heeft IS nog niet verloren. Juist met aanslagen in Europa proberen ze nog even hun spierballen te laten zien. En verbloemen ze dat ze de oorlog misschien wel aan het verliezen zijn.</p>
<p><strong>Niet bang worden</strong><br>Maar je moet vooral niet bang zijn, benadrukt Weggemans. Dat is juist wat de terroristen willen. Je mag ermee bezig zijn en je moet er zeker vragen over stellen, maar angst is niet nodig. De expert verwoordde het na de aanslagen in Parijs al mooi aan <em>7Days</em>: 'De kans dat van alle zeven miljard aardbewoners net jij een aanslag meemaakt, is ontzettend piepklein.'</p>
<p><em>Ben je ondanks dit bericht geschrokken van de aanslag? Niet zo gek hoor. Maar lees wel even deze <a href="https://7dagen.netlify.app/nieuws/7-tips-om-heftig-nieuws-beter-te-verteren">zeven tips om heftig nieuws beter te verteren</a>.</em></p>  
