---
id: 56bd24c113044a48bbca68c8ea031d44
type: nieuws
layout: post
title: "Koning en piloot: ook Willem-Alexander moet studeren"
permalink: /nieuws/koning-en-piloot-ook-willem-alexander-moet-studeren/
date: 2022-05-11T19:16:41.067Z
author: 7biA1WiYB
excerpt: "Niet alleen alle ruim 200.000 scholieren studeren hard voor de examens, ook koning Willem-Alexander zit met zijn neus in de boeken.  "
seo:
  description: "Koning en piloot: ook Willem-Alexander moet studeren"
  title: "Koning en piloot: ook Willem-Alexander moet studeren"
---
Niet alleen alle ruim 200.000 scholieren studeren hard voor de examens, ook koning Willem-Alexander zit met zijn neus in de boeken.  

    <p>Geen eindexamens natuurlijk, de koning leert om als piloot een Boeing 737 te kunnen besturen.</p>
<p>Dat Willem-Alexander van vliegen houdt, is al lang bekend. De afgelopen 21 jaar vloog hij twee keer per maand in de Fokker 70, een klein toestel met plek voor tachtig passagiers. Voor KLM vervoerde hij passagiers binnen Europa. Dinsdag deed-ie dat voor het laatst, zo vertelt de koning in een uitgebreid interview met <em><a href="http://www.telegraaf.nl/reportage/28179183/___Problemen_neem_je_niet_mee_naar_boven___.html?reason=authentication_failed&amp;apw-origin=http%3A%2F%2Fwww.telegraaf.nl%2Freportage%2F28179183%2F___Problemen_neem_je_niet_mee_naar_boven___.html">De Telegraaf</a></em>. Of hij nu stopt met vliegen? Nee hoor, integendeel zelfs.</p>
<h3>Omscholen</h3>
<p>Toen vorig jaar bekend werd dat het toestel niet meer zou worden gemaakt, besloot Willem-Alexander om zich te laten omscholen. 'Ik wil graag doorgaan als gastvlieger bij de KLM. Dat kon alleen op de Embraer of de 737. De andere KLM-vliegtuigen zijn veel groter en maken langere afstanden. Bij die vluchten zit altijd een overnachting, waardoor ik niet snel terug zou kunnen naar Nederland als hier iets speelt', vertelt de koning aan de krant.</p>
<p>En dus duikt ook Willem-Alexander de boeken in. 'Theorie, praktijk, simulator en examen. En dan de lijn op', legt de koning uit. In de zomer is hij dan klaar om te vliegen in een Boeing 737. 'Ik moet wel mijn examen halen natuurlijk. Kleinigheidje.'</p>
<h3>Onherkenbaar</h3>
<p>Tijdens zijn vluchten werd de koning bijna nooit herkend. 'Sommige mensen herkennen mijn stem bij het omroepen tijdens de vlucht', geeft hij toe. 'Het voordeel is dat ik altijd kan zeggen dat ik namens captain en bemanning de passagiers welkom heet, dan hoef ik mijn eigen naam niet te noemen.' Maar ook buiten het vliegtuig zagen maar een paar mensen wie de bijzondere piloot was. 'Ook als we vanuit het bemanningscentrum in uniform met pet door Schiphol lopen, zijn er heel weinig mensen die je herkennen.'</p>
<p><div class="media media-element-container media-default"><div id="file-417376" class="file file-image file-image-png">

        
  
  <div class="content">
    <img alt="Willem-Alexander vliegtuig" title="Foto: ANP" height="724" width="1044" class="media-element file-default" data-delta="1" src="https://7dagen.netlify.app/sites/default/files/alexander%201997.png">  </div>

  
</div>
</div><em>Willem-Alexander in 1997, toen hij zelf een helikopter bestuurde.</em>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
