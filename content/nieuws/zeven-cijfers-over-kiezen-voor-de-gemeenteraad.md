---
id: f3ac549dd0d34f66923c86bee3ef03b1
type: nieuws
layout: post
title: "Zeven cijfers over kiezen voor de gemeenteraad"
permalink: /nieuws/zeven-cijfers-over-kiezen-voor-de-gemeenteraad/
date: 2022-05-11T19:16:41.067Z
author: 7biA1WiYB
excerpt: "Vandaag op 21 maart zijn de gemeenteraadsverkiezingen. Weet jij welke onderwerpen in jouw gemeente spelen? Niet? Dan sta je niet alleen. 56% van de kiezers is niet of nauwelijks geïnteresseerd  in lokale politiek. Best sneu voor die bijna 9000 raadsleden die gemiddeld 16 uur per week aan hun raadswerk besteden. De gemeenteraadsverkiezingen in nog meer cijfers.
  "
seo:
  description: "Zeven cijfers over kiezen voor de gemeenteraad"
  title: "Zeven cijfers over kiezen voor de gemeenteraad"
---
Vandaag op 21 maart zijn de gemeenteraadsverkiezingen. Weet jij welke onderwerpen in jouw gemeente spelen? Niet? Dan sta je niet alleen. 56% van de kiezers is niet of nauwelijks geïnteresseerd  in lokale politiek. Best sneu voor die bijna 9000 raadsleden die gemiddeld 16 uur per week aan hun raadswerk besteden. De gemeenteraadsverkiezingen in nog meer cijfers.
  

    <h3><span style="color:#F23C38;">12.450.000</span></h3>
<p>Zo veel kiezers van 18 jaar en ouder mogen woensdag stemmen. Zij kunnen terecht bij in totaal <strong><span style="color:#F23C38;">8637 </span></strong>stembureaus. De grootste gemeenten hebben natuurlijk de meeste stemplekken. Amsterdammers kunnen straks op <strong><span style="color:#F23C38;">560 </span></strong>plekken hun stem uitbrengen, Rotterdammers op <strong><span style="color:#F23C38;">367</span></strong> locaties. Er zijn drie gemeenten met maar één stembureau: Schiermonnikoog, Vlieland en Rozendaal.</p>
<h3><span style="color:#F23C38;">335</span></h3>
<p>Zoveel gemeenten krijgen een nieuwe gemeenteraad. Daarnaast zijn er <strong><span style="color:#F23C38;">45</span></strong> gemeenten waar op <strong><span style="color:#F23C38;">21</span></strong> maart alleen kan worden gestemd voor het referendum over de 'sleepwet'. Vanwege herindelingen zijn daar nu geen verkiezingen. Dat gaat om bijvoorbeeld Groningen, Leeuwarden en Haarlemmermeer.</p>
<h3><span style="color:#F23C38;">44</span></h3>
<p>Zoveel procent van de kiezers is ‘zeer of tamelijk geïnteresseerd’ in de gemeenteraadsverkiezingen, een ruime meerderheid dus niet. Ook opiniepeiler Maurice de Hond ziet dat de verkiezingen ‘niet heel erg leven’. In de peilingen springt geen enkele landelijke partij er echt uit. Lokale partijen gaan naar verwachting op veel plekken zetels winnen. Zij richten zich vaak op één speciale kwestie: windmolens of megastallen bijvoorbeeld. De Hond denkt dat de opkomst rond de <strong><span style="color:#F23C38;">50%</span></strong> uit zal komen. De opkomst bij landelijke verkiezingen ligt aanzienlijk hoger. Bij de verkiezingen in 2017 was dat <strong><span style="color:#F23C38;">81,9%</span></strong>.</p>
<h3><span style="color:#F23C38;">55</span></h3>
<p>Dat is de gemiddelde leeftijd van een raadslid. In grotere gemeenten is die iets lager, doordat de bewoners er over het algemeen iets jonger zijn. Gemiddeld is een kwart van de raadsleden vrouw en <strong><span style="color:#F23C38;">91%</span></strong> is autochtoon.</p>
<h3><strong><span style="color:#F23C38;">7 </span></strong></h3>
<p>Zoveel jaar zitten raadsleden zitten gemiddeld in de raad. In 2017 besteedden ze gemiddeld <strong><span style="color:#F23C38;">16</span></strong> uur per week aan het raadswerk. Ze verdienen daar wel geld mee. Afhankelijk van het aantal inwoners van hun gemeente varieert dat van <strong><span style="color:#F23C38;">200</span></strong> tot <strong><span style="color:#F23C38;">2000</span></strong> euro per maand.</p>
<h3><span style="color:#F23C38;">14</span></h3>
<p>Jaar zijn de twee jongste kandidaten op kandidatenlijsten. Isis Bloemsma staat op de lijst van Voor Tilburg en Simon van de Moosdijk is kandidaat voor de Gemeenschapslijst in Someren.Mochten de twee in de raad worden gekozen, dan moeten ze nog wel even op de reservebank. Leden van de gemeenteraad moeten volgens de Kieswet minimaal achttien jaar zijn om ook echt in de raad te mogen.</p>
<h3><span style="color:#F23C38;">100</span></h3>
<p>Jaar is de oudste kandidaat in het land: Rie Lensen-de Graaff. Zij is lijstduwer voor het CDA in Nijkerk. Rie staat op plaats 26.</p>
  
