---
id: 2eb5783f5a6f45d096797b8c8f2089af
type: nieuws
layout: post
title: "Mag Charly (17) de Spaanse cel verlaten?"
permalink: /nieuws/mag-charly-17-de-spaanse-cel-verlaten/
date: 2022-05-11T19:16:41.067Z
author: 7biA1WiYB
excerpt: "Tijdens een vakantie in Spanje werd Charly (17) beschuldigd van seksueel misbruik. Hij belandde in de cel en zit daar al zes maanden in voorarrest. Deze week hoort hij of zijn voorarrest in de Spaanse gevangenis wordt verlengd. Zijn vader doet er alles aan om hem vrij te krijgen, maar dat is nog niet zo makkelijk. Zijn advocaat Rachel Imamkhan legt uit hoe dat kan.  "
seo:
  description: "Mag Charly (17) de Spaanse cel verlaten?"
  title: "Mag Charly (17) de Spaanse cel verlaten?"
---
Tijdens een vakantie in Spanje werd Charly (17) beschuldigd van seksueel misbruik. Hij belandde in de cel en zit daar al zes maanden in voorarrest. Deze week hoort hij of zijn voorarrest in de Spaanse gevangenis wordt verlengd. Zijn vader doet er alles aan om hem vrij te krijgen, maar dat is nog niet zo makkelijk. Zijn advocaat Rachel Imamkhan legt uit hoe dat kan.  

    <p>Charly was met zijn familie op vakantie in de buurt van het Spaanse Alicante. Ze logeerden in een huisje en deelden een zwembad met een andere gasten. De avond vóór vertrek ontmoette Charly daar twee Britse meisjes van twaalf en veertien. ’s Ochtends spraken de drie nog eens af en daarna begon hij aan de terugreis met zijn ouders. Onderweg werd zijn moeder vaak gebeld door Spanjaarden die geen Engels spraken.</p>
<h3>Gearresteerd</h3>
<p>Het gezin gaf hem wel hun locatie door en Charly werd al snel gearresteerd. De Britse meisjes beschuldigden Charly van seksueel misbruik. Volgens de jongen heeft hij alleen met het oudste meisje gezoend en wat ‘gefrummeld’ met haar toestemming en zeiden de meisjes allebei dat ze een jaar ouder waren dan dat ze zijn. De zaak wordt onderzocht en tot duidelijk is wat er precies gebeurd is, zit Charly in voorarrest in een Spaanse jeugdinrichting. Zijn ouders zijn in Nederland en proberen hem hiernaartoe te halen. Volgens zijn vader heeft hij het er moeilijk, vooral omdat hij de taal niet spreekt, vertelt hij aan <em><a href="https://eenvandaag.avrotros.nl/item/de-17-jarige-charly-zit-vast-in-spaanse-cel-vader-maakt-zich-ernstige-zorgen/" target="_blank">EenVandaag</a></em>.</p>
<h3>Lange en trage procedures</h3>
<p>Advocaat Rachel Imamkhan staat Charly bij. Zij is oprichter van de organisatie PrisonLAW, die Nederlandse gedetineerden in het buitenland helpt. ‘Spanje staat bekend om zijn lange en trage procedures. Bij minderjarigen duurt het voorarrest zes maanden en kan dat verlengd worden met drie maanden’, vertelt ze. ‘Soms mogen burgers uit EU-landen de zaak in hun eigen land afwachten, maar Charly mag dat niet. Spanje handhaaft bij deze zaak het vluchtgevaar, omdat hij geen binding heeft met Spanje.’ De Nederlandse overheid mag zich volgens haar niet mengen in de rechtsgang van Spanje en kan dus niet veel voor hem doen behalve hem ondersteunen. Pas als Charly veroordeeld zou worden, kan hij worden uitgeleverd. Dat geldt nog niet bij het voorarrest.</p>
<p>De advocaat werkt nu samen met de Spaanse advocaat van Charly aan een verzoek tot vrijlating op humanitaire gronden. Daarbij wordt gekeken naar de omstandigheden tijdens het voorarrest. Imamkhan: ‘Daarvoor moet sprake zijn van individuele, schrijnende omstandigheden. Charly is minderjarig en zal geestelijk veel schade overhouden aan zijn detentie. Hij zou na de zomer aan een hbo-studie beginnen, maar zijn leven staat nu al een paar maanden stil.’ Of Charly binnenkort vrij komt en wat er daarna gaat gebeuren kan de advocaat niet zeggen.</p>
<h3>Op vakantie</h3>
<p>Dit is de vierde keer dit jaar dat Imamkhan een minderjarige Nederlandse jongere helpt die vast zit in het buitenland. ‘Meestal gaan zulke zaken over agressie, diefstal of vechtpartijen. Jongeren gaan op vakantie en denken vaak dat de Nederlandse ambassade ze wel even uit de gevangenis haalt. Maar minderjarige hebben ook een eigen verantwoordelijkheid als ze op reis gaan. Je bent in een ander land en daar gelden andere regels en wetten. Als je je koffer pakt, pak dan ook je verstand in.'</p>
<p><em>NOS Stories vloog naar Alicante en maakte met correspondent Rop Zoutberg een video over gevangen zitten in het buitenland. Je kunt hem hieronder bekijken</em>: <div class="media media-element-container media-default"><div id="file-536064" class="file file-video file-video-youtube">

        <h2 class="element-invisible"><a href="/files/de-cel-tijdens-je-vakantie-de-waarheid-over-vastzitten-het-buitenland">De CEL in tijdens je vakantie | De waarheid over VASTZITTEN in het buitenland</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="De CEL in tijdens je vakantie | De waarheid over VASTZITTEN in het buitenland" src="https://www.youtube.com/embed/6eBHaxfTe9Q?wmode=opaque&controls=" name="De CEL in tijdens je vakantie | De waarheid over VASTZITTEN in het buitenland" frameborder="0" allowfullscreen="">Video van De CEL in tijdens je vakantie | De waarheid over VASTZITTEN in het buitenland</iframe>
</div>
  </div>

  
</div>
</div>  
