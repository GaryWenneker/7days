---
id: 1662908851f348e3a6db3cd128f9f8f7
type: nieuws
layout: post
title: "Dalai Lama komt naar Nederland"
permalink: /nieuws/dalai-lama-komt-naar-nederland/
date: 2022-05-11T19:16:41.067Z
author: 7biA1WiYB
excerpt: "De Dalai Lama (83) is een van de belangrijkste religieuze leiders van de wereld. Hij heeft niet alleen veel volgelingen in alleen in Azië - waar veel boeddhisten wonen - maar ook in Europa en in de VS. Morgen komt hij naar Nederland om lezingen te geven. Drie vragen (én antwoorden) over deze wereldberoemde Tibetaanse monnik.  "
seo:
  description: "Dalai Lama komt naar Nederland"
  title: "Dalai Lama komt naar Nederland"
---
De Dalai Lama (83) is een van de belangrijkste religieuze leiders van de wereld. Hij heeft niet alleen veel volgelingen in alleen in Azië - waar veel boeddhisten wonen - maar ook in Europa en in de VS. Morgen komt hij naar Nederland om lezingen te geven. Drie vragen (én antwoorden) over deze wereldberoemde Tibetaanse monnik.  

    <p><strong>1. Wie is de Dalai Lama?</strong></p>
<p>Dalai Lama betekent letterlijk 'oceaan van wijsheid'. Voor Tibetaanse boeddhisten is de Dalai Lama een goddelijk wezen dat door reïncarnatie steeds terechtkeert op aarde. De huidige Dalai Lama werd in 1935 in een boerengezin geboren als Lhamo Dhondub. Als tweejarige peuter 'ontdekten' belangrijke boeddhisten hem als de veertiende Dalai Lama. Visioenen zouden de leiders naar het huis van Lhamo hebben geleid. Toen de kleine Lhama de delegatie - vermomd als handelaren - meteen herkende, was het duidelijk. Dit moest hem zijn!</p>
<p>Op zijn zesde begon de kleine Dalai Lama aan zijn opleiding boeddhistische filosofie in een klooster. Die rondde hij met succes af. In 1950, toen de Dalai Lama vijftien jaar was, trokken Chinese troepen Tibet binnen om de macht te grijpen. Lange tijd bleef het onrustig. In 1959 brak een volksopstand uit waarbij duizenden doden vielen.</p>
<p>De Dalai Lama voelde zich niet meer veilig in Tibet. Vermomd als soldaat reisde hij naar India, waar hij in ballingschap mocht leven.</p>
<p><strong>2. Waarom is hij zo bekend?</strong></p>
<p>De Dalai Lama is niet alleen een religieuze en spirituele leider voor Tibetaanse boeddhisten. Hij strijdt ook voor de vrijheid van zijn geboorteland, waar de Chinezen nog steeds de baas zijn. Hij reist de hele wereld over en zoekt, met succes, internationale steun voor de Tibetaanse zaak. Zijn boodschap van vrede en geweldloosheid spreekt veel mensen aan. In 1989 kreeg hij de Nobelprijs voor de Vrede.</p>
<p><strong>3. Wat komt de Dalai Lama in Nederland doen?</strong></p>
<p>Hij gaat <a href="https://dalailama2018.nl/nl/programma/programma-16-17-sept" target="_blank">lezingen</a> geven in Rotterdam. Het is niet bekend of de Dalai Lama ook politici zal ontmoeten om met hen te praten over de situatie in Tibet. Er is veel discussie over China's aanwezigheid daar. De Dalai Lama zelf eist tegenwoordig niet langer een volledig onafhankelijk Tibet. Hij wil nu vooral speciale rechten voor de Tibetanen onder Chinees bestuur. </p>
<p>In een interview met <em><a href="https://www.volkskrant.nl/nieuws-achtergrond/de-dalai-lama-toont-zich-verrassend-mild-over-china~b86830a2/" target="_blank">De Volkskrant </a> </em>van afgelopen weekend vertelde hij zelfs dat hij naar China wil om daar een voor boeddhisten heilige plek te bezoeken. In het gesprek spreekt hij ook veel minder streng over China dan vroeger: 'Ik zie ook mildheid. En mogelijkheden. We zullen zien.'</p>  
