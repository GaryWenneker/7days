---
id: b82192206676413396a40604b9efc2c2
type: nieuws
layout: post
title: "Jarenlange celstraf voor man die Hümeyra (16) doodde"
permalink: /nieuws/jarenlange-celstraf-voor-man-die-hümeyra-16-doodde/
date: 2022-05-11T19:16:41.067Z
author: 7biA1WiYB
excerpt: "Bekir E. krijgt een gevangenisstraf van veertien jaar en tbs met dwangverpleging voor het doodschieten van Hümeyra (16) vorig jaar. Dat heeft de rechter vrijdagochtend bekendgemaakt.  "
seo:
  description: "Jarenlange celstraf voor man die Hümeyra (16) doodde"
  title: "Jarenlange celstraf voor man die Hümeyra (16) doodde"
---
Bekir E. krijgt een gevangenisstraf van veertien jaar en tbs met dwangverpleging voor het doodschieten van Hümeyra (16) vorig jaar. Dat heeft de rechter vrijdagochtend bekendgemaakt.  

    <p>Hij wordt veroordeeld voor doodslag en verboden wapenbezit. Het Openbaar Ministerie (OM) <a href="https://7dagen.netlify.app/nieuws/eis-20-jaar-cel-voor-doodschieten-humeyra-16" target="_blank">eiste vorige maand</a> een gevangenisstraf van twintig jaar en tbs met dwangverpleging wegens moord, omdat E. Hümeyra met voorbedachten rade zou hebben gedood. Daar gaat de rechtbank in Rotterdam dus niet in mee. Er is te weinig bewijs en daarom wordt er uitgegaan van een impulsieve daad.</p>
<h3>Zeven kogels</h3>
<p>Het drama speelde zich vorig jaar, <a href="https://7dagen.netlify.app/nieuws/rotterdamse-school-de-rouw" target="_blank">op 18 december</a>, af bij het Designercollege in Rotterdam. Hümeyra werd na een achtervolging door E. (toen 31), haar ex-vriend, in de fietsenstalling doodgeschoten. Op nog geen meter afstand vuurde hij zeven kogels op haar af. De gruwelijke actie is gefilmd door bewakingscamera's. Ook een medescholier heeft het zien gebeuren.</p>
<h3>Schreeuwen</h3>
<p>Familie en vrienden van Hümeyra reageerden woedend op de veroordeling voor doodslag in plaats van moord. Na de uitspraak bonkten ze hard op de ramen van de publieke tribune, boven de rechtszaal. Ook werd er gehuild en geschreeuwd. Volgens de advocaat hadden nabestaanden wel rekening gehouden met een lagere straf dan was geëist, maar het gaat er bij de familie - gezien de doodsbedreigingen van E. - niet in dat er te weinig bewijs zou zijn voor een vooropgezet plan.</p>  
