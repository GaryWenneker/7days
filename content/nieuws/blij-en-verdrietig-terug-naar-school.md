---
id: edfc062d34d244f583f5fb26b589403d
type: nieuws
layout: post
title: "Blij en verdrietig terug naar school"
permalink: /nieuws/blij-en-verdrietig-terug-naar-school/
date: 2022-05-11T19:16:41.067Z
author: 7biA1WiYB
excerpt: "Hij is weer open. De school in de Pakistaanse stad Peshawar die vorige maand werd aangevallen door de taliban. Er kwamen ruim 150 scholieren en leraren om, tientallen raakten gewond. De overgebleven leerlingen die weer naar school mogen zijn blij en verdrietig tegelijk.  "
seo:
  description: "Blij en verdrietig terug naar school"
  title: "Blij en verdrietig terug naar school"
---
Hij is weer open. De school in de Pakistaanse stad Peshawar die vorige maand werd aangevallen door de taliban. Er kwamen ruim 150 scholieren en leraren om, tientallen raakten gewond. De overgebleven leerlingen die weer naar school mogen zijn blij en verdrietig tegelijk.  

    <p>Een voor een druppelden ze maandag binnen, allemaal keurig in hun groene schooluniform gestoken. De een met zijn arm in het gips, bij de ander een been en weer een ander ongedeerd. Allemaal overleefden ze de bloedige aanslag op hun school in december. En allemaal kregen ze een ferme hand van de baas van het Pakistaanse leger, Raheel Shareef, die hen stond op te wachten bij het hek. ‘Ik zal er alles aan doen om jullie te beschermen’, sprak hij. </p>
<p><strong>Sterk</strong><br>‘Natuurlijk kwamen alle vreselijke herinneringen terug’, vertelde Aqif Azeem na zijn eerste schooldag aan de Britse omroep BBC. ‘Maar ik voelde me tegelijkertijd sterk. Het was fijn om iedereen weer te zien. Als wij thuisblijven, dan hebben de militanten gewonnen.’ Ook de andere scholen in het land die hun deuren na de aanslag sloten, zijn sinds deze week weer open. De premier van Pakistan, Nawaz Sharif, zegt de strijd tegen de taliban voort te zetten. Hij heeft de veiligheidsmaatregelen op en rondom schoolgebouwen opgeschroefd. ‘Onderwijs is de beste manier om terrorisme te stoppen’, zei hij.</p>
<p><strong>Aanslag</strong><br>De aanslag is één van de grootste terreurdaden in de geschiedenis van Pakistan. Mannen stormden verkleed als militair de school binnen en begonnen te schieten. De taliban eisten hem op. Deze groep radicale moslims wilde met de aanval wraak nemen op de steeds heviger wordende strijd van het leger tegen taliban-terroristen. De school staat onder leiding van het leger en er zitten veel kinderen van militairen op. De zeven daders zijn gedood.</p>
<p><em>Meer blogs over het onderwijs lezen? <a href="https://7dagen.netlify.app/onderwijsblogs">Hier</a> vind je een overzicht van de eerder gepubliceerde stukken.</em></p>  
