---
id: 284bcc0dd9ac4e569e12633335e1aa0c
type: nieuws
layout: post
title: "Storm Ciara komt eraan, hoe zit het met de naam?"
permalink: /nieuws/storm-ciara-komt-eraan-hoe-zit-het-met-de-naam/
date: 2022-05-11T19:16:41.067Z
author: 7biA1WiYB
excerpt: "Onstuimig weer op komst! De eerste échte storm van het jaar komt eraan. De storm heeft de naam Ciara gekregen. Waarom is dat?  "
seo:
  description: "Storm Ciara komt eraan, hoe zit het met de naam?"
  title: "Storm Ciara komt eraan, hoe zit het met de naam?"
---
Onstuimig weer op komst! De eerste échte storm van het jaar komt eraan. De storm heeft de naam Ciara gekregen. Waarom is dat?  

    <p>Het gaat flink stormen dit weekend. Eerst hangt 't zware weer nog boven Groot-Brittannië, maar zondag moeten wij eraan geloven. Het begint met een paar flinke buien, daarna komt de echte storm langs de westkust en in het noordwesten. Er worden windstoten tot 130 kilometer per uur verwacht. Die harde uithalen van de wind zouden wel eens voor veel schade kunnen gaan zorgen, aan bijvoorbeeld huizen of bomen.</p>
<h3>Naam</h3>
<p>Het is de eerste storm in Nederland die een naam krijgt. Uit onderzoek in Groot-Brittannië blijkt namelijk dat mensen dan beter beseffen dat er extreem weer aan komt. En dat ze dan meer doen om zich ertegen te beschermen. De Nederlandse weerdienst KNMI heeft, samen met Ierland en Groot-Brittannië, een lijst gemaakt met mannen- en vrouwennamen. Die gaan op volgorde van het alfabet. En nu zitten we, juist ja, bij de C.</p>
<h3>Zelf insturen</h3>
<p>Na Ciara komen op de lijst nog Dennis, Ellen, Francis, Gerda, Hugh, Iris, Jan, Kitty, Liam, Maura, Noah, Olivia, Piet, Róisín, Samir, Tara, Vince en Willow voor. Elk jaar wordt een nieuwe lijst gemaakt. Zou jij je eigen naam er tussen willen? Helaas, het is in ons land nog niet mogelijk om zelf ideeën in te sturen. Maar het KNMI denkt daar wel over na, is te lezen op hun<a href="https://www.knmi.nl/kennis-en-datacentrum/uitleg/naamgeving-van-stormen" target="_blank"> website</a>. 'Of en wanneer dat gebeurt is nog niet duidelijk', schrijven de weergoeroes.</p>  
