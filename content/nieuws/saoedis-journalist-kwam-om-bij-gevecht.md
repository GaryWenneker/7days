---
id: a328a4c733b54e51abf43f84b167b685
type: nieuws
layout: post
title: "Saoedi's: 'Journalist kwam om bij gevecht'"
permalink: /nieuws/saoedis-journalist-kwam-om-bij-gevecht/
date: 2022-05-11T19:16:41.067Z
author: 7biA1WiYB
excerpt: "De regering van Saoedie-Arabië heeft toegegeven dat journalist Jamal Khashoggi niet meer leeft. Hij zou zijn omgekomen bij een gevecht op het Saoedische consulaat in Istanbul. De journalist was een tegenstander van het Saoedische regime. Weer 3 vragen (en antwoorden) over deze zaak.  "
seo:
  description: "Saoedi's: 'Journalist kwam om bij gevecht'"
  title: "Saoedi's: 'Journalist kwam om bij gevecht'"
---
De regering van Saoedie-Arabië heeft toegegeven dat journalist Jamal Khashoggi niet meer leeft. Hij zou zijn omgekomen bij een gevecht op het Saoedische consulaat in Istanbul. De journalist was een tegenstander van het Saoedische regime. Weer 3 vragen (en antwoorden) over deze zaak.  

    <h3><strong>1. Wat is er gebeurd?</strong></h3>
<p>Jamal Khashoggi (59) was een Saoedische journalist met felle kritiek op het regime van zijn land. Op televisie en in de krant liet hij vaak zijn mening horen. Volgens Khashoggi was de '<a href="https://7dagen.netlify.app/nieuws-video/vrouwen-eindelijk-achter-het-stuur-saoedi-arabi%C3%AB" target="_blank">nieuwe vrijheid</a>' onder de jonge kroonprins <a href="https://www.trouw.nl/democratie/na-de-zaak-khashoggi-is-mbs-niet-langer-de-toffe-jonge-prins~a1b66371/" target="_blank">Mohammed bin Salman</a> (33) maar schone schijn. In werkelijkheid wordt iedereen die commentaar geeft er zwaar gestraft.</p>
<p>Ruim twee weken geleden week ging Khashoggi naar het Saoedische consultaat in Istanbul. Hij wilde daar papieren regelen voor zijn scheiding, zodat hij opnieuw zou kunnen trouwen met zijn Turkse vriendin. Toen hij van dat bezoek niet terugkeerde, sloeg zijn vriendin alarm.</p>
<h3>2. Wie zit daarachter?</h3>
<p>Volgens Turkije heeft de Saoedische regering Khashoggi vermoord om hem de mond te snoeren, maar Saoedi-Arabië ontkende dat steeds. Ook toen bleek dat Turkije beelden had van mannen die speciaal vanuit Saoedi-Arabië zouden zijn ingevlogen om Khashoggi om te brengen. Niemand geloofde ondertussen meer dat de journalist nog in leven was.</p>
<h3>3. Hoe reageerden andere landen?</h3>
<p>Omdat veel landen economische banden (olie, wapenhandel) met Saoedi-Arabië hebben, zorgt de zaak internationaal voor veel onrust en protest (foto boven). Een aantal bedrijven en politici verbreekt de samenwerking met het land. President Trump nam tot nog toe geen duidelijke stelling, omdat hij Saoedie-Arabië als belangrijke partner ziet.</p>
<p>Gisteravond kwamen de Saoedi's dan toch met een verklaring. Hij zou bij een uit de hand gelopen ruzie in het consulaat zijn omgekomen. Waar zijn lichaam is gebleven, blijft onduidelijk.</p>
<p>Premier Mark Rutte zei vandaag in een persconferentie dat Nederland zich aansluit bij de oproep van Frankrijk, Duitsland en het Verenigd Koninkrijk om snel duidelijk te krijgen wat er precies gebeurd is.</p>
<p><i>Bekijk ook deze <a href="https://edition.cnn.com/videos/politics/2018/10/20/karen-attiah-jamal-khashoggi-wapo-editor-response-intv-nr-vpx.cnn" target="_blank">video </a>van CNN waarin een redacteur van The Washington Post, de krant waarvoor Khashoggi columns schreef, de verklaring van de Saoedi's 'utter-bullshit' noemt.</i></p>  
