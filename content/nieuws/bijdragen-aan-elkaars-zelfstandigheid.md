---
id: 3f3fb503ec254404ad552ec4a2350355
type: nieuws
layout: post
title: "Bijdragen aan elkaars zelfstandigheid"
permalink: /nieuws/bijdragen-aan-elkaars-zelfstandigheid/
date: 2022-05-11T19:16:41.067Z
author: 7biA1WiYB
excerpt: "Stel: je buurvrouw kan zelf niet meer de hond uitlaten, dus help jij haar een handje. Of ben je veel beter in het oplossen van computerproblemen en help je je opa of oma daar liever mee? Kassa! Via scholierenklusser.nl kun je daar geld mee verdienen.  "
seo:
  description: "Bijdragen aan elkaars zelfstandigheid"
  title: "Bijdragen aan elkaars zelfstandigheid"
---
Stel: je buurvrouw kan zelf niet meer de hond uitlaten, dus help jij haar een handje. Of ben je veel beter in het oplossen van computerproblemen en help je je opa of oma daar liever mee? Kassa! Via scholierenklusser.nl kun je daar geld mee verdienen.  

    <h3>Voordeel</h3>
<p>Jongeren (tot 17 jaar) die willen werken en ouderen die hulp nodig hebben melden zich aan bij de website en worden aan elkaar gekoppeld. Iedereen heeft voordeel van deze nieuwe situatie. Als jongere verdien je zo wat extra geld en als oudere krijg je hulp. </p>
<p>Het draait vooral om de alledaagse klusjes in en om het huis. Schoonmaken, afwassen, vuilniszak verwisselen, lege flessen wegbrengen, de auto wassen of grasmaaien. Maar ook met wat telefoonhulp of boodschappen doen kun je ouderen erg blij maken. Genoeg te doen dus! Woon je niet in Epe? Dan moet je nog even geduld hebben. De makers testen 'dit systeem' eerst in deze gemeente. Als er genoeg vraag naar is wordt het uitgebreid.</p>
<h3>Win-Win</h3>
<p>De makers vinden vooral zelfstandigheid erg belangrijk. Jongeren worden op deze manier zelfstandig doordat ze veel van dit baantje kunnen leren. Ouderen blijven langer zelfstandig doordat ze juist wat langer thuis kunnen blijven wonen. Een echte win-win situatie dus.</p>
<p>Meer informatie is te vinden op de website van scholierenklusser.nl. Dit is ook de plek waar ouderen en jongeren zich kunnen aanmelden.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
