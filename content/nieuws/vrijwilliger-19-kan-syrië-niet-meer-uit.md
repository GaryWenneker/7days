---
id: a116725f8fa84c9cbf65f79f7d5c26f4
type: nieuws
layout: post
title: "Vrijwilliger (19) kan Syrië niet meer uit"
permalink: /nieuws/vrijwilliger-19-kan-syrië-niet-meer-uit/
date: 2022-05-11T19:16:41.067Z
author: 7biA1WiYB
excerpt: "De Australische Oliver (19) wilde iets goeds doen voor oorlogsslachtoffers in Syrië. Met gevaar voor eigen leven ging hij er vorig jaar vrijwilligerswerk doen. Maar nu hij naar huis wil, kan dat niet meer: de Australische regering heeft zijn paspoort geblokkeerd. Ze denken dat hij een IS-strijder is geworden.  "
seo:
  description: "Vrijwilliger (19) kan Syrië niet meer uit"
  title: "Vrijwilliger (19) kan Syrië niet meer uit"
---
De Australische Oliver (19) wilde iets goeds doen voor oorlogsslachtoffers in Syrië. Met gevaar voor eigen leven ging hij er vorig jaar vrijwilligerswerk doen. Maar nu hij naar huis wil, kan dat niet meer: de Australische regering heeft zijn paspoort geblokkeerd. Ze denken dat hij een IS-strijder is geworden.  

    <p>Oliver ging ongeveer een jaar geleden op reis. 'Naar Bali', had hij zijn ouders op de mouw gespeld. Maar de werkelijke eindbestemming was Syrië.</p>
<p><strong>Voedsel uitdelen</strong><br>De tiener werkte er een paar maanden voor de hulporganisatie Live Updates From Syria. Dat is een vrijwilligersclub die - voor zover bekend - geen kant kiest in de oorlog, maar alleen onschuldige burgers wil helpen. Op videobeelden zou te zien zijn hoe Oliver voedselpakketten uitdeelt en voetbaltraining geeft. </p>
<p>Oliver is een van de weinige Australiërs die 'om goede redenen' naar Syrië lijkt te zijn vertrokken. De meeste van de pakweg honderd Australiërs in het oorlogsgebied reisden erheen om zich aan te sluiten bij terreurgroep IS. 'Dat soort types komen Australië niet meer in', besloot de Australische regering daarom eerder al. 'Want misschien komen ze wel terug om een aanslag te plegen, of meer zieltjes te winnen voor IS.'   </p>
<p><div class="media media-element-container media-default"><div id="file-16419" class="file file-image file-image-jpeg">

        
  
  <div class="content">
    <img alt="Oliver Bridgeman Syrië vast paspoort" title="Foto: Facebook/Oliver Bridgeman" height="650" width="850" class="media-element file-default" src="https://7dagen.netlify.app/sites/default/files/oliver%201.jpg">  </div>

  
</div>
</div>
<p><strong>Ongeldig paspoort</strong><br>Zo gezegd, zo gedaan: de paspoorten van alle Australiërs in Syrië zijn ongeldig verklaard. Ze komen er geen officiële grens meer mee over. Oliver werd daar de dupe van: hij heeft helemaal geen banden met IS, zegt-ie, en wil gewoon terug naar zijn oude leven in Australië. </p>
<p>'Er is geen enkel bewijs dat de jongen illegale dingen heeft gedaan of wilde doen in Syrië,' schrijft het kantoor van zijn advocaat Alex Jones in <a href="http://bosscherlawyers.com/government-cancels-oliver-bridgemans-passport/">verklaring</a>. Desondanks vertikte de Australische regering het maandenlang om voor Oliver een uitzondering te maken.</p>
<p><strong>Kastje en muur</strong><br>Nu probeert de regering alsnog te helpen, maar daarmee stuurt ze Oliver van het kastje naar de muur. 'Oké, vooruit, als je je paspoort inlevert op de dichtstbijzijnde Australische ambassade buiten Syrië, dan zorgen we je dat je met een tijdelijk reisdocument naar Australië kunt terugvliegen', luidt de boodschap.</p>
<p>Da's goed bedoeld. Maar Olivers echte paspoort is dus allang geblokkeerd. Hij <em>wil</em> wel naar de Australische ambassade in Turkije om zijn nieuwe, tijdelijke paspoort op te halen. Maar zolang hij dat niet heeft, komt hij geen enkel land binnen. Ook Turkije niet...</p>
<p><div class="media media-element-container media-default"><div id="file-16418" class="file file-image file-image-jpeg">

        
  
  <div class="content">
    <img alt="Oliver Bridgeman Syrië vast paspoort" title="Foto: Facebook/Oliver Bridgeman" height="850" width="850" class="media-element file-default" src="https://7dagen.netlify.app/sites/default/files/oliver%202.jpg">  </div>

  
</div>
</div>
<p><strong>Hol van de leeuw</strong><br>Zo blijft Oliver eigenlijk gevangen in het hol van de leeuw. Hij kan proberen illegaal Turkije binnen te komen, maar door zijn ongeldige paspoort kan hem dat op maximaal tien jaar celstraf komen te staan. Ook niet bepaald een fijn vooruitzicht...</p>
<p>Olivers advocaat is woedend. 'De Australische overheid laat een tiener gewoon stranden in een vreemd land', briest hij. 'Terwijl hij zijn best doet om thuis te komen en volledig meewerkt met de autoriteiten. Hij heeft in Syrië humanitair werk gedaan: kleding en eten uitgedeeld aan misschien wel de ongelukkigste mensen op aarde.'</p>
<p><strong>Rechtszaak</strong><br>Vandaag start de advocaat een rechtszaak tegen de Australische overheid. Hopelijk kan een rechter er wel voor zorgen dat Oliver veilig thuiskomt...</p>
<p><em>Altijd op de hoogte blijven van nieuws en tips die voor jongeren interessant zijn?</em>  <em>Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuws-app</a> of neem een <a href="https://7dagen.netlify.app/abonnement">proefabonnement</a> op de papieren 7Days!</em></p>
<p><em>Foto's: Facebook/Oliver Bridgeman</em></p>  
