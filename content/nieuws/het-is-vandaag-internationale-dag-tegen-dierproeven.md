---
id: ab77fca4385f449ca364acabd1d0204e
type: nieuws
layout: post
title: "Het is vandaag Internationale Dag tegen Dierproeven"
permalink: /nieuws/het-is-vandaag-internationale-dag-tegen-dierproeven/
date: 2022-05-11T19:16:41.067Z
author: 7biA1WiYB
excerpt: "Maandag 24 april is het Internationale Dag tegen Dierproeven. Op deze dag voeren tegenstanders van dierproeven over de hele wereld actie. Maar hoe zit het eigenlijk met dierproeven in Nederland? Door Nienke Ledegang  "
seo:
  description: "Het is vandaag Internationale Dag tegen Dierproeven"
  title: "Het is vandaag Internationale Dag tegen Dierproeven"
---
Maandag 24 april is het Internationale Dag tegen Dierproeven. Op deze dag voeren tegenstanders van dierproeven over de hele wereld actie. Maar hoe zit het eigenlijk met dierproeven in Nederland? Door Nienke Ledegang  

    <h3>Wat zijn dierproeven eigenlijk?</h3>
<p>Dierproeven zijn proeven op levende dieren. Met dierproeven proberen onderzoekers meer te leren over het lichaam van mens en dier. Ze zien hoe bepaalde ziektes werken en zoeken naar oplossingen hiervoor. Dat is op zich een mooi doel, alleen zijn de proeven heel erg naar voor de proefdieren. Het grootste deel van de proefdieren (85 procent) voelt zich eenzaam of heeft pijn door de dierproeven.</p>
<h3>Kan dat niet anders?</h3>
<p>Dat wordt wel geprobeerd, ja. Computers en robots zijn tegenwoordig zo slim dat ze sommige proefdieren kunnen vervangen. Dan werken onderzoekers bijvoorbeeld met een kunstrat. Ook wordt er wel gewerkt met cel- en weefselkweken. Dat is een technische manier om stukjes mens en dier te onderzoeken zonder dat je daarvoor allerlei proefjes hoeft uit te voeren. Maar soms kan het niet anders. Dan zijn dierproeven niet te voorkomen, bijvoorbeeld als er medicijnen of voedingsmiddelen getest moeten worden.</p>
<h3>Om hoeveel dieren gaat het eigenlijk?</h3>
<p>Het grootste deel, namelijk vier van de vijf proefdieren, zijn dieren die speciaal gefokt zijn voor dierproeven. Zes van de tien proefdieren zijn muizen en drie op de tien zijn ratten. In Nederland worden ongeveer een half miljoen dierproeven per jaar gedaan.</p>
<h3>Hoe zijn de regels voor dierproeven in Nederland?</h3>
<p>Streng! De regels voor dierproeven zijn in de Europese Unie al strenger dan waar ook ter wereld en Nederland heeft daar nog een paar strenge schepjes bovenop gedaan. Dierproeven voor cosmetica, bijvoorbeeld make-up en crèmes, zijn in ons land verboden.</p>
<h3>Wat kun jij doen?</h3>
<p>Goed opletten als jij (of je ouders) iets koopt. Er zijn bijvoorbeeld schoonmaakmiddelen met stoffen die niet getest zijn op dieren. Daar staat dan soms een plaatje op, bijvoorbeeld het springende konijntje van Cruelty Free International. En goed opletten hoeft natuurlijk niet alleen op 24 april, maar kan het hele jaar door. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant 7Days!</em> </p>  
