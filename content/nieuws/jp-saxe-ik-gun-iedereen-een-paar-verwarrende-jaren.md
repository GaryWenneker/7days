---
id: dc0701624a5848db8db758af088a4e88
type: nieuws
layout: post
title: "JP Saxe: 'Ik gun iedereen een paar verwarrende jaren'"
permalink: /nieuws/jp-saxe-ik-gun-iedereen-een-paar-verwarrende-jaren/
date: 2022-05-11T19:16:41.067Z
author: 7biA1WiYB
excerpt: "De Canadese singer-songwriter JP Saxe (26) staat met zijn nummer If the world was ending al weken hoog in de Top 25 van Spotify. Op dit moment toert hij door Europa, in het voorprogramma van landgenote Lennon Stella. ‘Dat is een droom!’
   "
seo:
  description: "JP Saxe: 'Ik gun iedereen een paar verwarrende jaren'"
  title: "JP Saxe: 'Ik gun iedereen een paar verwarrende jaren'"
---
De Canadese singer-songwriter JP Saxe (26) staat met zijn nummer If the world was ending al weken hoog in de Top 25 van Spotify. Op dit moment toert hij door Europa, in het voorprogramma van landgenote Lennon Stella. ‘Dat is een droom!’
   

    <p>‘Ik was nog niet eerder in Europa geweest’, vertelt JP Saxe enthousiast vanaf een Brussels terras. ‘Dus ik sprong een gat in de lucht met deze kans. Lennon Stella ken ik al langer en ik vind haar geweldig. Ik zei een keer tegen haar: “Als je me ooit ergens voor nodig hebt, kun je me bellen. Ik volg je waar ook ter wereld je maar bent.”  Wist ik veel dat ze dat letterlijk zou nemen en me mee zou vragen op haar Europese tour! En kijk mij nu eens…zit ik me hier in Brussel te verbazen over dat merkwaardige taaltje dat ze hier spreken. Is dat Nederlands? Echt? Ik vind het zó grappig klinken.’</p>
<h3>Zwaar begin 2020 </h3>
<p>Begin deze maand verscheen zijn debuut-EP <a href="https://open.spotify.com/playlist/108v0UpUFr22HFStg0pywM" target="_blank"><em>Hold it Together</em></a> met daarop acht nummers. De titel is toepasselijk want 2020 is voor hem zwaar begonnen. Zijn moeder overleed nog geen maand geleden na een heftig ziekbed aan kanker. ‘Ik ben op zich een heel positief persoon maar met zoveel vers verdriet is het zeker niet altijd makkelijk om jezelf bij elkaar te houden. Hold it together is dus ook een opdracht aan mezelf, ik moet proberen overeind te blijven. Ook als het leven soms even zwaar is. Het is nu nog een beetje vroeg, maar misschien zorgt dat intense verdriet uiteindelijk wel voor meer diepgang in de nummers die ik schrijf. Dan zou de dood van mijn moeder in elk geval nog ergens goed voor zijn. Niet dat ik trouwens denk dat je per se de beste nummers schrijft als je je belabberd en verdrietig voelt. Ook de mooie momenten in het leven kunnen fantastische teksten opleveren. Een goede tekstschrijver mag ook wel gewoon gelukkig zijn.’ </p>
<h3>Gegrepen door muziek </h3>
<p>Muziek speelt een belangrijke rol in het leven van JP Saxe. ‘In het gezin waarin ik opgroeide was muziek heel belangrijk. Ik moest naar cello-les, leerde piano spelen en luisterde verplicht naar de muziek die mijn ouders op hadden staan. Rond mijn elfde had ik een moment dat ik nooit meer zal vergeten. Ik zat aan de piano en ineens werd ik emotioneel totaal gegrepen door mijn eigen spel. Op dat moment had ik door dat muziek meer is dan alleen een lekker melodietje. Je kunt je ziel ermee tevoorschijn toveren. Vanaf dat moment wist ik zeker dat ik er mijn beroep van wilde maken. In de jaren daarna was ik net als veel andere pubers enorm in verwarring door alles wat je dan ineens over je heen krijgt. Maar ook toen had ik zo veel steun aan muziek. Ik kon er alles in kwijt. Ik werd erg creatief van al die verwarring. Eigenlijk gun ik iedereen een paar van die verwarrende jaren. Die kunnen heel goed zijn voor het ontdekken van je talenten.’ </p>
<h3>Hitnummer </h3>
<p>JP brak afgelopen najaar door met de hit <a href="https://youtu.be/1jO2wSpAoxA" target="_blank"><em>If The World Was Ending</em></a>. Dat nummer schreef hij samen met de Amerikaanse singer-songwriter Julia Michaels. ‘Julia en ik waren al fan van elkaars muziek, maar we kenden elkaar nog niet. Toen ik vorig jaar een tijdje in Los Angeles woonde, spraken we af samen te gaan schrijven.’ Dat werd nogal een succes. Ze schreven niet alleen in recordtijd hun hitnummer, ook kwam er een liefdesrelatie uit voort. Alleen al daarom zal deze samenwerking voor altijd speciaal voor hem blijven. ‘Het nummer gaat over die ene persoon in je leven van wie je zou willen dat die bij je is als de wereld vergaat. Op een moment dat niets er verder meer toe doet en je nergens meer door tegengehouden wordt.’ </p>
<p>Natuurlijk is er dan één vraag die nogal voor de hand ligt voor de schrijver van <a href="https://youtu.be/1jO2wSpAoxA" target="_blank"><em>If The World was Ending</em></a>. Stel dat de wereld zou vergaan, wat zou hij dan op de laatste dag willen doen? ‘Ik zou die hele laatste dag knuffelend doorbrengen. En ja, ik weet precies met wie. En nee, ik zeg dat lekker niet! Ik ben trouwens niet zo pessimistisch over de wereld hoor. Ik denk dat het nog wel even gaat duren voor die vergaat. Dus ik ga eerst maar eens flink genieten van deze tour.’ </p>
<p><div class="media media-element-container media-default"><div id="file-539860" class="file file-video file-video-youtube">

        <h2 class="element-invisible"><a href="/files/jp-saxe-if-world-was-ending-official-video-ft-julia-michaels">JP Saxe - If The World Was Ending (Official Video) ft. Julia Michaels</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="JP Saxe - If The World Was Ending (Official Video) ft. Julia Michaels" src="https://www.youtube.com/embed/1jO2wSpAoxA?wmode=opaque&controls=" name="JP Saxe - If The World Was Ending (Official Video) ft. Julia Michaels" frameborder="0" allowfullscreen="">Video van JP Saxe - If The World Was Ending (Official Video) ft. Julia Michaels</iframe>
</div>
  </div>

  
</div>
</div>  
