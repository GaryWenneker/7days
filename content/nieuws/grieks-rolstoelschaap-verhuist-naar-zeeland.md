---
id: a1fba06a60e1480d96c74e8b11dcc338
type: nieuws
layout: post
title: "Grieks rolstoelschaap verhuist naar Zeeland"
permalink: /nieuws/grieks-rolstoelschaap-verhuist-naar-zeeland/
date: 2022-05-11T19:16:41.067Z
author: 7biA1WiYB
excerpt: "Een schaap in een rolstoel. Het is een gek gezicht, maar Yiannoula heeft haar rolstoel nodig om te overleven. Het Griekse dier woont sinds kort in Nederland.  "
seo:
  description: "Grieks rolstoelschaap verhuist naar Zeeland"
  title: "Grieks rolstoelschaap verhuist naar Zeeland"
---
Een schaap in een rolstoel. Het is een gek gezicht, maar Yiannoula heeft haar rolstoel nodig om te overleven. Het Griekse dier woont sinds kort in Nederland.  

    <p>Als lammetje werd Yiannoula in de bergen van het Griekse eiland Kreta gevonden door Niki en Andreas. Een jong stel dat het dier zo zielig vond dat ze het mee naar huis namen. Vanaf dat moment gaven ze haar de fles en maakte ze elke keer als Yiannoula groeide een nieuwe rolstoel. Twee jaar lang woonde het schaap in het appartement, maar naarmate Yiannoula groter werd had ze meer ruimte nodig. Daarom gingen haar bazen op zoek naar een nieuw onderkomen.</p>
<h3>Lastig</h3>
<p>Maar een boerderij vinden dat een gehandicapt schaap wilt adopteren was nog niet zo makkelijk. Na een lange zoektocht kwamen ze uiteindelijk bij een Nederlandse boerderij uit in Zeeland. Hier worden meer bijzondere dieren opgevangen en een schaap in een rolstoel kon er ook nog wel bij. Per vliegtuig werd Yiannoula uiteindelijk naar Nederland gebracht.</p>
<h3>Een nieuwe kans</h3>
<p>De nieuwe eigenaar Maria Moria is blij met haar nieuwe huisdier. Maar het kost haar wel veel werk. Zo moet Yiannoula elke dag in bed worden getild en moet ze ook een luier aan. 'Dit soort zielige dieren krijgen bijna geen kans en bij mij wel’, zegt Maria tegen <em><a href="https://www.omroepzeeland.nl/nieuws/110043/Dit-is-hoe-rolstoelschaap-Yiannoula-uit-Griekenland-in-Biervliet-belandde" target="_blank">Omroep Zeeland</a></em>. ‘Ik vind het heel belangrijk om ze te helpen. Hier krijgen ze een volledig en volwaardig dierenleven.'</p>  
