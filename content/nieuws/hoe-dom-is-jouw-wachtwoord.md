---
id: 39540b1815574f9ba7c4a60267fc9622
type: nieuws
layout: post
title: "Hoe dom is jouw wachtwoord?"
permalink: /nieuws/hoe-dom-is-jouw-wachtwoord/
date: 2022-05-11T19:16:41.067Z
author: 7biA1WiYB
excerpt: "Log jij altijd in met Fikkie22, gaatjeniksaan!!! of geheimpje123? Dan is je wachtwoord redelijk veilig. Dat geldt niet voor 123456, wachtwoord of qwerty. Maar ook al heb je een ingewikkeld wachtwoord, dan kunnen anderen 'm nog steeds makkelijk achterhalen.  "
seo:
  description: "Hoe dom is jouw wachtwoord?"
  title: "Hoe dom is jouw wachtwoord?"
---
Log jij altijd in met Fikkie22, gaatjeniksaan!!! of geheimpje123? Dan is je wachtwoord redelijk veilig. Dat geldt niet voor 123456, wachtwoord of qwerty. Maar ook al heb je een ingewikkeld wachtwoord, dan kunnen anderen 'm nog steeds makkelijk achterhalen.  

    <p>Wat zijn de meest voorkomende wachtwoorden op internet? Daar maakt de Amerikaanse wachtwoordbeveiliger SplashData elk jaar een<a href="http://www.prweb.com/releases/2015/01/prweb12456779.htm"> top 25 </a>van. Die voor 2014 stelde het bedrijf samen aan de hand van 3,3 miljoen uitgelekte wachtwoorden. Ruim 2% daarvan eindigde in de top 25. </p>
<p>De top twee is al vier jaar onveranderd: <em>123456</em> en <em>wachtwoord</em>. Onder de nieuwkomers zitten <em>honkbal</em>, <em>draak</em>, <em>voetbal,</em> <em>toegang</em>, <em>superman </em>en <em>batman</em>. Negen van de 25 wachtwoorden bestaan uit alleen maar cijfers. <em>iloveyou</em> is vorig jaar van de lijst gevallen. </p>
<p><strong>Wat moet je vooral niet doen?</strong><br>Volgens SplashData zijn deze wachtwoorden vooral dom, omdat ze makkelijk te raden zijn. Een hacker hoeft maar een rijtje cijfers in te tikken en hij zit al in je mailbox. Ook is het niet aan te raden om je favoriete sport of club te gebruiken. Gebruik ook niet je verjaardag of, erger nog, alleen je geboortejaar. En één op de vijf wachtwoorden in de top vijftig bestond uit een voornaam als <em>Michael </em>of <em>Jennifer</em>. Niet doen dus. </p>
<p><strong>Tips voor een veilig wachtwoord</strong><br>Hoe bescherm je jezelf dan wel tegen online gespuis? Simpel, zegt SplashData. Zorg er allereerst voor dat je wachtwoord uit minimaal acht karakters van verschillende types (letters, cijfers en leestekens) bestaat. Gebruik daarnaast verschillende wachtwoorden en gebruikersnamen voor verschillende websites. En tot slot, in de categorie 'Wij van WC-eend adviseren WC-eend', raadt het bedrijf iedereen aan een wachtwoordprogramma, zoals SplashData, te gebruiken. </p>
<p><em>Nou vooruit, nog één tip voor een veilig wachtwoord: vertel ‘m vooral niet op tv…</em></p>
<p><div class="media media-element-container media-default"><div id="file-836" class="file file-video file-video-youtube">

        <h2 class="element-invisible"><a href="/files/what-your-password">What is Your Password?</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="What is Your Password?" src="https://www.youtube.com/embed/opRMrEfAIiI?wmode=opaque&controls=" name="What is Your Password?" frameborder="0" allowfullscreen="">Video van What is Your Password?</iframe>
</div>
  </div>

  
</div>
</div>
<p><strong>(Online) media worden steeds belangrijker en nuttiger, maar soms kun je als jongere nog wel wat tips gebruiken. Daar draait de Week van de Mediawijsheid (20-27 november 2015) om en om die reden schotelt Sevendays.nl je deze week elke dag een aantal mediatips voor. Al onze artikelen over mediawijsheid vind je <a href="https://7dagen.netlify.app/mediawijsheid">hier</a>.</strong></p>  
