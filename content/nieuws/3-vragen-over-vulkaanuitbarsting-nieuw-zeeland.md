---
id: 116179a4dc7d44c6bcc04b3b02b46122
type: nieuws
layout: post
title: "3 vragen over vulkaanuitbarsting Nieuw-Zeeland"
permalink: /nieuws/3-vragen-over-vulkaanuitbarsting-nieuw-zeeland/
date: 2022-05-11T19:16:41.067Z
author: 7biA1WiYB
excerpt: "In Nieuw-Zeeland is het flink misgegaan. Bij een vulkaanuitbarsting zijn zeker vijf doden gevallen. Ook raakten er veel mensen gewond. Drie vragen over de uitbarsting op Noordereiland.  "
seo:
  description: "3 vragen over vulkaanuitbarsting Nieuw-Zeeland"
  title: "3 vragen over vulkaanuitbarsting Nieuw-Zeeland"
---
In Nieuw-Zeeland is het flink misgegaan. Bij een vulkaanuitbarsting zijn zeker vijf doden gevallen. Ook raakten er veel mensen gewond. Drie vragen over de uitbarsting op Noordereiland.  

    <h3>1. Wat is er allemaal gebeurd?</h3>
<p>De uitbarsting gebeurde vannacht om twee uur Nederlandse tijd op het vulkanische Noordereiland. In Nieuw-Zeeland was het toen middag, waardoor er toeristen op de vulkaan White Island rondliepen. Met een webcam is gefilmd hoe een groep mensen dicht bij de krater loopt vlak vóór de uitbarsting. Het waren passagiers van een cruiseschip met zowel mensen uit Nieuw-Zeeland als buitenlanders aan boord.</p>
<h3>2. Waarom liepen er mensen op de vulkaan?</h3>
<p>Dat is de grote vraag. Een tijdje terug waarschuwde onderzoekers nog voor een verhoogde vulkanische activiteit. Hierdoor was het waarschuwingsniveau verhoogd van één naar twee, waardoor de kans op een uitbarsting hoger werd. Toch besloot de groep toeristen gisteren de vulkaan te beklimmen. Inmiddels is het dreigingsniveau van de vulkaan verhoogd naar drie, wat betekent dat de vulkaan nog instabiel is. De kans op een nieuwe uitbarsting is daarmee niet uitgesloten. </p>
<h3>3. Hoe gaat het nu verder?</h3>
<p>Het is op dit moment levensgevaarlijk voor reddingswerkers om de vulkaan op te gaan. De vulkaan is nog instabiel en daardoor is het er niet veilig. Daarnaast is het eiland bedekt met as en vulkanisch materiaal. Door middel van helikopters zijn er wel al mensen van het eiland gered. Veel van hen hebben ernstige brandwonden opgelopen. Ook zijn er zeker vijf mensen overleden. De hulpdiensten denken dat er de komende uren nog meer mensen worden gevonden die het niet hebben overleefd.</p>
<p><em>Op deze foto is te zien dat het eiland bedekt is met as uit de vulkaan.</em><div class="media media-element-container media-default"><div id="file-539135" class="file file-image file-image-jpeg">

        
  
  <div class="content">
    <img alt="ANP" title="ANP - vulkaan" height="2000" width="3000" class="media-element file-default" data-delta="4" src="https://7dagen.netlify.app/sites/default/files/ANP-403075410_0.jpg">  </div>

  
</div>
</div>  
