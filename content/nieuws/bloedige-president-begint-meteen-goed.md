---
id: 3378388eb33a401dbad253607ca4cfc5
type: nieuws
layout: post
title: "Bloedige president begint meteen goed"
permalink: /nieuws/bloedige-president-begint-meteen-goed/
date: 2022-05-11T19:16:41.067Z
author: 7biA1WiYB
excerpt: "De kersverse president van de Filipijnen, Rodrigo Duterte (71), is meteen pittig van start gegaan. Hij kondigde afgelopen weekend aan dat hij in zijn land de doodstraf wil herinvoeren. En als het democratisch gekozen congres het daar niet mee eens is? Dan schaft hij dat gewoon af!  "
seo:
  description: "Bloedige president begint meteen goed"
  title: "Bloedige president begint meteen goed"
---
De kersverse president van de Filipijnen, Rodrigo Duterte (71), is meteen pittig van start gegaan. Hij kondigde afgelopen weekend aan dat hij in zijn land de doodstraf wil herinvoeren. En als het democratisch gekozen congres het daar niet mee eens is? Dan schaft hij dat gewoon af!  

    <p>Ook vindt hij dat militairen criminelen moeten kunnen doodschieten.  En ook arrestanten die zich verzetten tegen hun aanhouding mogen wat hem betreft meteen een kogel krijgen. </p>
<p><strong>Trump, maar erger</strong><br>Stevige taal voor een president die nog geen week geleden gekozen is. Maar voor veel Filipino’s zijn juist die keiharde uitspraken precies de reden waarom ze op hem gestemd hebben. Niet voor niks wordt hij ook wel de ergere versie van de Amerikaanse presidentskandidaat Donald Trump genoemd.</p>
<p><div class="media media-element-container media-default"><div id="file-18767" class="file file-image file-image-jpeg">

        
  
  <div class="content">
    <img height="569" width="850" class="media-element file-default" src="https://7dagen.netlify.app/sites/default/files/ANP-45602952.jpg" alt="">  </div>

  
</div>
</div>
<p>De Filipijnen kennen veel armoede en corruptie. De steden hebben bovendien last van criminaliteit, vaak door drugshandel. Veel Filipino’s hebben daar meer dan genoeg van en vestigen hun hoop maar wat graag op iemand die belooft daar met harde hand een eind aan te maken. En daar heeft Duterte als burgemeester van de stad Davao ervaring mee. Dat was ooit een van de crimineelste steden van Azië. Maar in de twintig jaar dat Duterte er de baas was, zijn de misdaadcijfers drastisch gedaald.</p>
<p><strong>Geen gevangenissen maar mortuaria</strong><br>Volgens mensenrechtenorganisaties bestrijdt Duterte de misdaad vooral door huurmoordenaars hun gang te laten gaan. Ook kruimeldieven en straatkinderen zouden daarbij wel eens zijn vermoord. Hoewel de kersverse president niet openlijk toegeeft dat hij zich met dat soort praktijken bezighoudt, vertelde hij tijdens zijn verkiezingscampagne wel dat hij het doden van criminelen op zich een prima idee vindt. </p>
<p>‘We moeten geen gevangenissen bouwen, maar mortuaria. Binnen zes maanden zal de misdaad uit de Filipijnen verdwenen zijn’, zo beloofde hij. ‘Mijn presidentschap zal bloedig zijn.’</p>
<p><strong>’Paus is een hufter’</strong><br>Duterte doet wel vaker stevige uitspraken. Net als Trump lijkt hij praktisch alles te kunnen zeggen zonder daar door kiezers op afgerekend te worden. Zo noemde Duterte paus Franciscus een hufter, omdat hij bij een bezoek aan hoofdstad Manilla een verkeersinfarct had veroorzaakt. </p>
<p>Eerder grapte hij nog dat hij het jammer vond dat hij niet vooraan had gestaan toen een vrouwelijke Australische missionaris tijdens een gevangenisopstand werd verkracht. Ondanks deze uitspraken kreeg Duterte 30% van de stemmen en liet hij zijn tegenstanders ver achter zich.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
