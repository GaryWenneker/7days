---
id: 0f77636c35164fcf9e6be174eda5301d
type: nieuws
layout: post
title: "Drankendief (16) verliest identiteitskaart"
permalink: /nieuws/drankendief-16-verliest-identiteitskaart/
date: 2022-05-11T19:16:41.067Z
author: 7biA1WiYB
excerpt: "Hij ging er vandoor met maar liefst dertien flessen sterke drank. Maar lang kon de 16-jarige dief niet van zijn buit genieten.
   "
seo:
  description: "Drankendief (16) verliest identiteitskaart"
  title: "Drankendief (16) verliest identiteitskaart"
---
Hij ging er vandoor met maar liefst dertien flessen sterke drank. Maar lang kon de 16-jarige dief niet van zijn buit genieten.
   

    <p>Samen met twee andere inbrekers drong de 16-jarige jongen een drankenwinkel in Lörrach, een plaats in het zuiden van Duitsland, binnen. Toen ze even later met volle zakken vertrokken liet de jongen belangrijke sporen achter. Hij verloor zijn identiteitsbewijs.</p>
<h3>Snel gevonden</h3>
<p>Dat betekende een makkie voor de politie. Toen het legitimatiebewijs werd gevonden, kon de jongen snel worden achterhaald. In zijn kamer vond de politie een deel van de buit terug, zo meldt het ANP. Of de andere flessen drank al leeggedronken waren of bij de andere inbrekers lagen, is niet bekend.</p>
<h3>Dubbel illegaal</h3>
<p>Hoewel jongeren in Nederland pas alcohol mogen kopen en drinken vanaf 18 jaar, is dat in Duitsland net even anders. De leeftijdsgrens voor bier en wijn is daar 16 jaar. Sterke drank kopen en drinken mag wel pas vanaf 18 jaar.</p>
<p>Wat de jongen deed, was dus dubbel illegaal. Niet alleen omdat hij niet betaalde voor de drank, maar ook omdat hij nog minderjarig is en nog helemaal geen sterke drank mag kopen of drinken.</p>
<p> </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
