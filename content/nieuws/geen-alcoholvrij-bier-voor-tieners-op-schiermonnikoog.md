---
id: b84e9670baa646dea18e224539c409e8
type: nieuws
layout: post
title: "Geen alcoholvrij bier voor tieners op Schiermonnikoog"
permalink: /nieuws/geen-alcoholvrij-bier-voor-tieners-op-schiermonnikoog/
date: 2022-05-11T19:16:41.067Z
author: 7biA1WiYB
excerpt: "Nog geen achttien? Dan geen alcoholvrij bier voor jou op Schiermonnikoog. De eigenaar van de enige supermarkt op het eiland vindt het maar niks dat steeds meer jongeren alcoholvrij bier drinken.  "
seo:
  description: "Geen alcoholvrij bier voor tieners op Schiermonnikoog"
  title: "Geen alcoholvrij bier voor tieners op Schiermonnikoog"
---
Nog geen achttien? Dan geen alcoholvrij bier voor jou op Schiermonnikoog. De eigenaar van de enige supermarkt op het eiland vindt het maar niks dat steeds meer jongeren alcoholvrij bier drinken.  

    <p>Supermarkteigenaar Erik Brunekreeft vertelt <i><a href="https://www.rtlnieuws.nl/nederland/onder-de-18-een-alcoholvrij-biertje-niet-op-schiermonnikoog" target="_blank">RTL Nieuws</a> </i>dat zijn winkel elk jaar een paar keer gecontroleerd wordt. Als blijkt dat jongeren toch alchohol kopen, krijgt hij een zware boete. 'Van een afstand kun je niet zien of iets gewoon bier is, of alcoholvrij.' Niet alleen de controleurs krijgen het zo makkelijker, maar ook de cassières, vertelt hij.</p>
<h3>Verkeerde boodschap</h3>
<p>Maar er is nog een reden voor Brunekreefts besluit. Hij vindt dat jongeren onder de achttien ook geen alcoholvrij bier zouden moeten drinken. 'Cijfers laten zien dat de jeugd te veel drinkt. Dat willen we niet, maar we laten ze wel wennen aan een drankje met dezelfde smaak als het drankje waar wél alcohol in zit.' Alcoholvrij bier geeft volgens hem een verkeerde boodschap: 'Bier hoort erbij, is gezellig.'</p>
<h3>Volgende supermarkt</h3>
<p>Het helpt wel dat er op Schiermonnikoog maar één supermarkt is. 'Ik kan me voorstellen dat ze op andere Waddeneilanden gewoon naar een volgende supermarkt gaan.'</p>  
