---
id: c586350b86f949bea6a86f27370aafa9
type: nieuws
layout: post
title: "Woede in Pakistan over cartoonwedstrijd Wilders"
permalink: /nieuws/woede-in-pakistan-over-cartoonwedstrijd-wilders/
date: 2022-05-11T19:16:41.067Z
author: 7biA1WiYB
excerpt: "De cartoonwedstrijd die Geert Wilders deze herfst organiseert, zorgt voor heel wat ophef. Duizenden demonstranten in Pakistan, doodsbedreigingen voor Wilders én de arrestatie van een man in Nederland die mogelijk een aanslag wilde plegen op de PVV-leider. Drie vragen (en antwoorden) over deze zaak.  "
seo:
  description: "Woede in Pakistan over cartoonwedstrijd Wilders"
  title: "Woede in Pakistan over cartoonwedstrijd Wilders"
---
De cartoonwedstrijd die Geert Wilders deze herfst organiseert, zorgt voor heel wat ophef. Duizenden demonstranten in Pakistan, doodsbedreigingen voor Wilders én de arrestatie van een man in Nederland die mogelijk een aanslag wilde plegen op de PVV-leider. Drie vragen (en antwoorden) over deze zaak.  

    <h3>1. Wat is het voor wedstrijd?</h3>
<p><a href="https://7dagen.netlify.app/nieuws/7-dingen-die-je-nog-niet-wist-over-geert-wilders" target="_blank">Geert Wilders</a> organiseert op 10 november een cartoonwedstrijd in het beveiligde deel van de Tweede Kamer. Zijn partij de PVV, zit daar ook. Iedereen mag meedoen, zolang het onderwerp van de tekening maar de profeet Mohammed is. Wilders zegt dat wedstrijd gaat over de vrijheid van meningsuiting en niet over provocatie.</p>
<p>De hoofdprijs is 10.000 dollar, ongeveer 8.500 euro. Dat geldbedrag komt van een anonieme gever. Volgens Wilders zijn er bij zijn partij al honderden inzendingen binnen gekomen. Hij zal de beste cartoon uitkiezen met Bosch Fawstin, een Amerikaan die in 2015 in Texas zelf een prijs won met een cartoon over Mohammed. Wilders was ook bij de uitreiking. Nadat Wilders van de zwaar beveiligde bijeenkomst was vertrokken, openden twee mannen vanuit een pick-up truck het vuur op de politie. Ze werden door politie doodgeschoten. Een agent raakte licht gewond. De schutters werden later geïdentificeerd als radicale moslims.</p>
<h3>2. Wat zijn de reacties?</h3>
<p>Premier Rutte is niet positief over de wedstrijd, maar wil de actie niet verbieden omdat dat in zou gaan tegen het recht op de vrijheid van meningsuiting. <a href="https://www.volkskrant.nl/nieuws-achtergrond/boos-om-de-cartoonwedstrijd-het-kabinet-probeert-het-hoofd-koel-te-houden~b1903200/" target="_blank">Hij zei</a>: 'Ik hoef het er niet mee eens te zijn, maar ik zal hartstochtelijk Wilders' recht verdedigen om deze keuze te maken.'</p>
<p>De <em><a href="https://nos.nl/artikel/2248092-de-cartoonwedstrijd-van-wilders-wat-houdt-die-precies-in.html" target="_blank">NOS</a> </em>sprak Rasit Bal, voorzitter van het contactorgaan Moslims en Overheid. Hij zegt dat er geen onrust is onder Nederlandse moslims. 'Waarschijnlijk zijn wij gewend geraakt aan de acties van Wilders. Wij hebben geleerd om hem lekker te laten gaan.'</p>
<p>Volgens Tjeerd Royaards, hoofdredacteur van <em>The Cartoon Movement</em>  wil Wilders alleen maar een specifieke groep beledigen. 'Ik denk niet dat het hem echt gaat om een discussie of over de vrijheid van meningsuiting', vertelt hij de <em>NOS. </em>'Om voor mezelf te spreken: een zichzelf respecterende politiek tekenaar doet hier niet aan mee.' Ook al heeft Royaards niets te maken met de wedstrijd, op de Facebookpagina van de organisatie komen wel bedreigingen binnen. Vooral uit Pakistan.</p>
<h3>3. Wat zijn de reacties in Pakistan?</h3>
<p>Pakistan heeft een van de strengste blasfemiewetten ter wereld. (Blasfemie is het beledigen van god). Volgens de Pakistaanse wet staat de doodstraf op het beledigen van de profeet Mohammed. En onder beledigen valt ook een tekening maken van de profeet. Wie tegen de wet durft in te gaan, loopt het risico vermoord te worden.</p>
<p>De cartoonwedstrijd van Wilders is bij een groep Pakistaanse moslims niet goed gevallen. Duizenden boze mensen gingen al de straat op om te protesteren. De drijvende kracht achter deze protesten is Khadim Hussain Rizvi, de leider van een streng islamitische partij in Pakistan. Rizvi zei eerder dat hij, als hij de macht had, een Pakistaanse atoombom op Nederland zou gooien als de regering de wedstrijd door zou laten gaan.</p>  
