---
id: b90f597c89d9419695fa1a04acae3bef
type: nieuws
layout: post
title: "Nederlandse jongeren behoorlijk gelukkig"
permalink: /nieuws/nederlandse-jongeren-behoorlijk-gelukkig/
date: 2022-05-11T19:16:41.067Z
author: 7biA1WiYB
excerpt: "Hoe gelukkig zijn scholieren? Wordt er nog veel gepest op school? Hoeveel jongeren drinken weleens alcohol? Dit en nog veel meer wordt elke vier jaar uitgebreid onderzocht. Hoe gaat het met jongeren van 11 tot en met 16 jaar? Zeven opvallende resultaten uit dit onderzoek.   "
seo:
  description: "Nederlandse jongeren behoorlijk gelukkig"
  title: "Nederlandse jongeren behoorlijk gelukkig"
---
Hoe gelukkig zijn scholieren? Wordt er nog veel gepest op school? Hoeveel jongeren drinken weleens alcohol? Dit en nog veel meer wordt elke vier jaar uitgebreid onderzocht. Hoe gaat het met jongeren van 11 tot en met 16 jaar? Zeven opvallende resultaten uit dit onderzoek.   

    <h3>1. Geluk</h3>
<p>Goed nieuws! Nederlandse jongeren zijn erg gelukkig. Gemiddeld geven jongeren hun geluk een 7,6. Een dikke voldoende dus. Vergeleken met andere landen doet Nederland het goed. Sinds het onderzoek is gestart in 2001 staan we in de top 5 van gelukkigste jongeren in Europa.</p>
<h3>2. Druk</h3>
<p>Opvallend is dat meisjes veel meer druk ervaren door schoolwerk. Bijna de helft van hen voelt veel druk terwijl maar zo’n 30 procent van de jongens dit voelt. Dat is veel meer dan in 2001, toen nog maar gemiddeld 16 procent van de jongeren druk ervaarde. Grappig is dan wel weer dat iets meer jongens dan meisjes af en toe spijbelen.</p>
<h3>3. Social media</h3>
<p>Zit jij de hele dag op WhatsApp, Snapchat, Instagram of Facebook? Het zal je nauwelijks verbazen dat je niet de enige bent. Iets meer dan een kwart van de jongens tussen 12 en 16 jaar zegt de hele dag contact te houden op social media. Bij meisjes is dit 37 procent. 14 procent heeft zelfs liever online contact dan in het echt.</p>
<h3>4. Pesten</h3>
<p>Nog meer goed nieuws! Er wordt steeds minder gepest op scholen. Nog ‘maar’ 2 procent van de jongeren zegt zelf vaak te pesten terwijl 4 procent zegt gepest te worden. In 2001 zei 11 procent nog weleens te pesten en werd 9,5 procent zelf gepest. Het gaat dus de goede kant op.</p>
<h3>5. Seks</h3>
<p>Gemiddeld 10 procent van de jongeren zegt al ooit seks te hebben gehad. Dit is een stuk minder dan in 2001, toen het onderzoek begon. Toen antwoordde 16 procent ‘ja’ op die vraag.</p>
<h3>6. Alcohol</h3>
<p>Bijna de helft van de jongeren tot en met 16 jaar heeft al weleens alcohol gedronken. Terwijl ze dat natuurlijk pas zelf mogen kopen met 18 jaar. De helft van de 18-minners mag ook niet drinken van hun ouders.  </p>
<h3>7. Roken</h3>
<p>Bijna 17 procent heeft wel al eens gerookt. 85 procent mag dat ook absoluut niet thuis.</p>  
