---
id: 5342973c40724ce9aa3cc8d8e0b4b986
type: nieuws
layout: post
title: "Profiel Anthony Fauci (79): dokter naar wie zelfs Trump luistert "
permalink: /nieuws/profiel-anthony-fauci-79-dokter-naar-wie-zelfs-trump-luistert-/
date: 2022-05-11T19:16:41.067Z
author: 7biA1WiYB
excerpt: "De Amerikaanse viroloog Anthony Fauci is in de afgelopen weken ineens wereldberoemd geworden. Want hij doet wat anderen meestal niet doen: president Trump tegenspreken. Als de president daar boos van wordt, dan wordt-ie maar boos, vindt Fauci. Wie is deze slimme bejaarde arts met een flinke fanbase?  "
seo:
  description: "Profiel Anthony Fauci (79): dokter naar wie zelfs Trump luistert "
  title: "Profiel Anthony Fauci (79): dokter naar wie zelfs Trump luistert "
---
De Amerikaanse viroloog Anthony Fauci is in de afgelopen weken ineens wereldberoemd geworden. Want hij doet wat anderen meestal niet doen: president Trump tegenspreken. Als de president daar boos van wordt, dan wordt-ie maar boos, vindt Fauci. Wie is deze slimme bejaarde arts met een flinke fanbase?  

    <p>Fauci is geboren op kerstavond 1940 in Brooklyn, New York. Zijn grootouders zijn Italiaanse immigranten uit Sicilië. Zijn ouders hebben een apotheek en de jonge Anthony brengt de recepten rond. Een studie medicijnen is een haast logisch gevolg. Al snel daarna wordt hij directeur van de afdeling infectieziektenbestrijding van de Amerikaanse gezondheidsdienst. (NIAID).</p>
<p>Hij staat bekend als een enorme workaholic. Hij schrijft meer dan 1300 wetenschappelijke publicaties en behoort tot de meest geciteerde wetenschappers ter wereld. Hoewel hij veel tijd doorbrengt in het lab, staat hij er op ook regelmatig ‘gewone’ doktersdiensten in het ziekenhuis te draaien. Zo wil hij in contact blijven met de praktijk.</p>
<h3>Politiek spel </h3>
<p>Inmiddels heeft Fauci ruim zestig jaar ervaring en heeft hij meer kennis dan welke viroloog ter wereld ook. Daarom is hij nu de belangrijkste adviseur van president Trump in de strijd tegen de coronapandemie. Dag in dag uit verschijnt hij samen met enkele andere specialisten op de persconferenties waar Trump de bevolking op de hoogte houdt van nieuwe maatregelen. Daar komt deze kleine Italiaan nauwelijks boven de spreekstoel uit. Een makkelijke rol heeft hij ook niet. Terwijl hij al snel waarschuwt voor het gevaar dat het virus vormt, doet Trump het in het begin nog af als een ‘lichte griep’. </p>
<p>Het is bekend dat de Amerikaanse president niet houdt van mensen die hem tegenspreken. Maar Fauci speelt het politieke spel handig. Om zijn kritiek te compenseren, streelt hij regelmatig Trumps ijdelheid door hem in het openbaar te prijzen. Zo omschrijft hij de president in een interview met Fox News als een ‘altijd nieuwsgierige leider die naar wetenschappelijke adviezen luistert’. ‘Dank je, Tony!', twitterde Trump meteen.</p>
<h3>Volksheld </h3>
<p>Juist door die handige maar eigenwijze houding is Fauci inmiddels een volksheld geworden. Amerikaanse bakkers verkopen Fauci-donuts. En er zijn Fauci-sokken, -waterflesjes en zelfs -kaarsen te koop. De dokter zelf blijft er nuchter onder. Hij heeft ook belangrijkere dingen te doen natuurlijk. Deze week waarschuwde hij Trump nog maar weer een keer in het openbaar: ‘Het Witte Huis bepaalt niet het beleid, het coronavirus doet dat!’</p>
<h3>Wist je dat… </h3>
<p>…Fauci getrouwd is en drie dochters heeft?<br>…hij in Afrika baanbrekend onderzoek heeft gedaan naar een medicijn tegen de ernstige infectieziekte ebola?<br>…hij in 2008 van toenmalig president Bush de <em>Medal of Freedom</em> uitgereikt kreeg, voor zijn onderzoek naar hiv en aids?</p>  
