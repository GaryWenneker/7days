---
id: 60c4f010bc064b778c1480b61f6bac7e
type: nieuws
layout: post
title: "Verspreiding coronavirus: hoe is de situatie nu?"
permalink: /nieuws/verspreiding-coronavirus-hoe-is-de-situatie-nu/
date: 2022-05-11T19:16:41.067Z
author: 7biA1WiYB
excerpt: "De verspreiding van het nieuwe coronavirus dat eind vorig jaar opdook in China, heeft wereldwijd gevolgen. Een paar cijfers en feiten over het virus dat sinds vandaag de naam Covid-19 heeft.  "
seo:
  description: "Verspreiding coronavirus: hoe is de situatie nu?"
  title: "Verspreiding coronavirus: hoe is de situatie nu?"
---
De verspreiding van het nieuwe coronavirus dat eind vorig jaar opdook in China, heeft wereldwijd gevolgen. Een paar cijfers en feiten over het virus dat sinds vandaag de naam Covid-19 heeft.  

    <h3>1. Cijfers</h3>
<p>- Het aantal mensen dat wereldwijd besmet is met het nieuwe coronavirus is nu ruim 43.000. De meeste patiënten wonen in China (42.667) en daarna in Japan (163). Het aantal mensen dat overleden is aan het coronavirus is 1018. Op twee personen na, overleden zij allemaal in China. Ruim vierduizend mensen die ziek werden door het virus zijn nu weer beter.</p>
<p>- In een aantal landen in Europa is het virus ook ontdekt. Duitsland heeft meeste patiënten (14). <a href="https://www.worldometers.info/coronavirus/#countries" target="_blank">Hier</a> staat een actueel overzicht.</p>
<h3>2. Dit zeggen onderzoekers</h3>
<p>- Het nieuwe virus heeft vanaf vandaag een naam: <em>Covid-19</em>. Het is waarschijnlijk uitgebroken in de Chinese miljoenenstad Wuhan. Vanuit daar heeft het zich verspreid naar andere landen, zoals Japan, Thailand, Australië, Frankijk, Duitsland en de VS. Het gaat om een nieuwe variant van coronavirussen die al bekend waren van ziektes als <a href="https://7dagen.netlify.app/nieuws/dit-wat-je-wilt-weten-over-het-nieuwe-corona-virus" target="_blank">SARS en MERS</a>. Het virus heet corona omdat het, als je het door een microscoop bekijkt, de vorm van een kroon heeft. Corona is Latijn voor kroon.</p>
<p>- De symptomen lijken op die van een verkoudheid: longklachten, hoesten en koorts. Het virus is vooral gevaarlijk voor kwetsbare patiënten, zoals ouderen en zieken.</p>
<p>- <em>Covid-19</em> wordt overgedragen van dieren naar mensen en van mensen naar mensen. Hoe het is ontstaan, is nog niet helemaal duidelijk. Waarschijnlijk speelde een markt in Wuhan waar wilde dieren als fazanten, vleermuizen, marmotten en slangen verkocht werden, een rol. </p>
<p>- Vandaag maakte de Wereldgezondheidsorganisatie bekend dat het eerste vaccin tegen <em>Covid-19</em>  binnen achttien maanden gereed zijn.</p>
<h3>3. Maatregelen in China </h3>
<p>- De noodsituatie rondom de uitbraak van het virus is voor China reden om haar inwoners nóg meer <a href="https://7dagen.netlify.app/nieuws/china-bepaalt-de-overheid-je-gametijd" target="_blank">in de gaten te houden</a>. Zo werd een app gelanceerd waarmee je kunt controleren of je in de buurt bent geweest van mensen die het nieuwe virus hebben. </p>
<p>- Iedereen wordt gevraagd om op hygiëne te letten. Fabrieken draaien overuren om mondkapjes te produceren, al is niet bewezen dat die het virus echt tegenhouden. </p>
<p><div class="media media-element-container media-default"><div id="file-539729" class="file file-image file-image-jpeg">

        
  
  <div class="content">
    <img alt="Coronavirus" title="Foto: EPA" height="4135" width="6202" style="font-size: 13.008px;" class="media-element file-default" data-delta="2" src="https://7dagen.netlify.app/sites/default/files/ANP-406185973.jpg">  </div>

  
</div>
</div>
<p>- Inwoners van Wuhan, de stad waar het virus waarschijnlijk vandaan komt, komen nauwelijks op straat. Winkels zijn gesloten en de stad is afgesloten voor de buitenwereld. Veel mensen die voor Chinees Nieuwjaar eind januari naar hun familie reisden, kunnen niet terug huis.</p>
<p>- Toeristische attracties als Disneyland Shanghai en de Chinese Muur zijn gesloten. Ook zaken van Amerikaanse merken als Adidas, Nike en Burger King zijn gesloten om de verspreiding van het virus tegen te gaan. </p>
<p>- De Chinese arts die eind vorig jaar zijn collega’s waarschuwde voor een uitbraak van het nieuwe coronavirus, is op 7 februari zelf aan het virus overleden. Dat zorgde voor woede in China. Li WenLiang werd door de Chinese autoriteiten bedreigd toen hij alarm sloeg. </p>
<h3>4. Wereldwijd</h3>
<p>- Op grote luchthavens en stations overal ter wereld gelden maatregelen die verspreiding van het virus moeten tegengaan. Passagiers worden bijvoorbeeld gecontroleerd op koorts en vliegtuigen worden gedesinfecteerd.</p>
<p>– Op cruiseschip Diamond Princess bleken zo'n 135 van 3700 passagiers besmet met het virus. Zij zijn naar ziekenhuizen gebracht. De andere passagiers moeten veertien dagen in quarantaine aan boord blijven. Het schip ligt voorlopig aangemeerd in de Japanse stad Yokohama.<div class="media media-element-container media-default"><div id="file-539728" class="file file-image file-image-jpeg">

        
  
  <div class="content">
    <img alt="Diamond Princess" title="Foto: EPA" height="2731" width="3960" class="media-element file-default" data-delta="1" src="https://7dagen.netlify.app/sites/default/files/ANP-406168912.jpg">  </div>

  
</div>
</div>
<h3>5. Nederland</h3>
<p>– Veertig huisartsenpraktijken laten mensen die zich voor griep laten testen vanaf nu ook testen op de aanwezigheid van het nieuwe coronavirus,. Dat melden gezondheidsinstituten Nivel en het <a href="https://www.rivm.nl/coronavirus/nieuw-coronavirus-in-china/vragen-antwoorden" target="_blank">RIVM</a>. Zo'n zeventien mensen die van China terugkeerden naar Nederland zitten hier in quarantaine.</p>
<p>– Nederlandse scholen die dit voorjaar een uitwisseling met Chinese scholen hebben gepland, kunnen die reis beter annuleren. Dat adviseert <a href="https://globi.nl/coronavirus-in-china/" target="_blank">Globi</a>, een organisatie voor uitwisselingen met scholen in China. </p>
<p>– Het advies van het Nederlandse ministerie voor Buitenlandse Zaken is om alleen naar China te reizen als het echt moet. Reizigers worden aangeraden de provincie Hubei, waar de stad Wuhan ligt, te vermijden. De KLM vliegt tot half maart niet meer naar China.</p>
<p>- Wereldwijd worden Chinezen gepest of gediscrimeerd vanwege het nieuwe virus. In Nederland staat een petitie online tegen het discrimineren van Nederlanders met een Aziatische achtergrond als gevolg van de uitbraak van het coronavirus. De petitie '<a href="https://www.petities.com/we_zijn_geen_virussen" target="_blank">We zijn geen virussen!</a>' krijgt veel steun.</p>  
