---
id: c6c407881efc47e0990ff0d9325dbd82
type: nieuws
layout: post
title: "Sterfdag Jezus: Wat is er goed aan Goede Vrijdag? "
permalink: /nieuws/sterfdag-jezus-wat-is-er-goed-aan-goede-vrijdag-/
date: 2022-05-11T19:16:41.067Z
author: 7biA1WiYB
excerpt: "Het is vandaag Goede Vrijdag, oftewel de dag waarop Jezus stierf aan het kruis. Huh? Hoe kan een dag met zo’n gebeurtenis Goede Vrijdag heten?  "
seo:
  description: "Sterfdag Jezus: Wat is er goed aan Goede Vrijdag? "
  title: "Sterfdag Jezus: Wat is er goed aan Goede Vrijdag? "
---
Het is vandaag Goede Vrijdag, oftewel de dag waarop Jezus stierf aan het kruis. Huh? Hoe kan een dag met zo’n gebeurtenis Goede Vrijdag heten?  

    <p>De naam Goede Vrijdag is misschien een beetje verwarrend. Maar ook in het Engels heet Goede Vrijdag <em>Good Friday</em>. Maar wat is er dan goed aan? Om die vraag te beantwoorden moeten we eerst kort terug naar het verhaal van Jezus, zoals in de Bijbel beschreven.</p>
<h3>Aan het kruis</h3>
<p>In zijn leven deed Jezus veel goede dingen voor de mens. Zo vertelde hij hen dat ze van elkaar moesten houden, gaf hen te eten en maakte hij zieken beter. Maar de Romeinen waren niet zo blij met hem. Door Jezus te martelen en aan een kruis te nagelen wilden ze van hem af komen. Jezus had deze straf niet verdiend: hij had zelfs nog nooit iets fout gedaan. Deze kruisiging vond plaats op Goede Vrijdag. </p>
<h3>Goede daad</h3>
<p>Christenen geloven dat Jezus zich bij de kruisiging opofferde voor de mensheid. Toen hij stierf nam hij alle zonden van de mens op zich. Hiermee maakte hij de de weg naar de hemel vrij voor mensen die het offer van Jezus accepteren. Door deze daad krijgt de nare dood van Jezus een goede betekenis. Hij stierf dus eigenlijk als goede daad. En daarom noemen we de vrijdag voor Pasen altijd Goede Vrijdag. Christenen herdenken op deze dag dit speciale offer van Jezus en zijn dood. </p>  
