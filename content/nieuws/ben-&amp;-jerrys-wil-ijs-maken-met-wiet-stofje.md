---
id: af8298b0c9544d08a21170775344be47
type: nieuws
layout: post
title: "Ben &amp; Jerry’s wil ijs maken met wiet-stofje"
permalink: /nieuws/ben-&amp;-jerrys-wil-ijs-maken-met-wiet-stofje/
date: 2022-05-11T19:16:41.067Z
author: 7biA1WiYB
excerpt: "De smaken Chocolate Fudge Brownie, Chunky Monkey en Strawberry Cheesecake ken je vast wel. Maar nu komt Ben &amp; Jerry's met een wel hele bijzondere smaak: CBD. Dat is een stofje dat terug te vinden is in hasj en wiet.  "
seo:
  description: "Ben &amp; Jerry’s wil ijs maken met wiet-stofje"
  title: "Ben &amp; Jerry’s wil ijs maken met wiet-stofje"
---
De smaken Chocolate Fudge Brownie, Chunky Monkey en Strawberry Cheesecake ken je vast wel. Maar nu komt Ben &amp; Jerry's met een wel hele bijzondere smaak: CBD. Dat is een stofje dat terug te vinden is in hasj en wiet.  

    <p>Het wiet-stofje CBD, oftewel cannabidiol, wordt steeds populairder. Het gebeurt steeds vaker dat CBD wordt toegevoegd in voedsel- en drankproducten.</p>
<h3>Niet stoned je ijs eten</h3>
<p>Dit betekent niet dat mensen nu allemaal stoned worden als ze dit ijs gaan eten: van het stofje CBD alleen word je niet stoned of high. CBD wordt eigenlijk steeds vaker gezien als product dat bij klachten kan helpen, zoals chronische pijn, angsten en slapeloosheid. Het is het stofje THC waar mensen stoned of high van worden.</p>
<h3>Illegaal</h3>
<p>Hoewel het stofje kan helpen bij veel klachten is het nog illegaal in veel landen, waaronder in Nederland. Het is verboden om het te gebruiken in voedsel en dranken en het mag ook niet verkocht worden. Veel bedrijven vinden dit jammer, omdat CBD steeds populairder aan het worden is. Doordat het zoveel klachten lijkt te verhelpen willen steeds meer mensen CBD producten kopen: het wordt gezien als wondermiddel.</p>
<h3>Legalisatie</h3>
<p>Ben &amp; Jerry’s wil hier verandering in brengen. Want zij staan, net als veel andere grote voedselbedrijven, te springen om dit product te mogen gebruiken in hun producten. De ijsproducent heeft nu argumenten ingediend bij de Amerikaanse Food and Drug Administration (FDA) om hen te overtuigen dat het wietextract legaal gemaakt moet worden. Het is nog niet zeker of het gaat lukken, maar wie weet: misschien is het CBD ijs binnenkort ook in Nederland te koop!</p>  
