---
id: c2037c6d66384156bd53cea11d772414
type: nieuws
layout: post
title: "Nederland hoog op lijstje beste vakantiebestemmingen"
permalink: /nieuws/nederland-hoog-op-lijstje-beste-vakantiebestemmingen/
date: 2022-05-11T19:16:41.067Z
author: 7biA1WiYB
excerpt: "Uitwaaien op de Waddeneilanden? Molens kijken? Bevrijdingsdag vieren in Amsterdam? Reisgids Lonely Planet zette Nederland in de top-10 van beste vakantiebestemmingen voor 2020.  "
seo:
  description: "Nederland hoog op lijstje beste vakantiebestemmingen"
  title: "Nederland hoog op lijstje beste vakantiebestemmingen"
---
Uitwaaien op de Waddeneilanden? Molens kijken? Bevrijdingsdag vieren in Amsterdam? Reisgids Lonely Planet zette Nederland in de top-10 van beste vakantiebestemmingen voor 2020.  

    <p>De bekende reisgids <em>Lonely Planet</em> maakt elk jaar een overzicht met beste landen, steden en gebieden voor een vakantie. Vorig jaar belandde Friesland nog op de derde plaats met beste Europese bestemmingen.</p>
<p>Dit jaar is Nederland zevende op de <a href="https://lonelyplanet.nl/reistips-and-trends/best-in-travel-2020-top-10-landen" target="_blank">lijst</a> met beste reisbestemmingen voor 2020 wereldwijd. Op de eerste plaats staat Bhutan, een klein land in de Himalaya. De tweede en derde plek zijn respectievelijk voor Engeland en Noord-Macedonië.</p>
<h3>Feestelijk</h3>
<p>Omdat Nederland volgend jaar 75 vrijheid na het einde van de Tweede Wereldoorlog viert, is 2020 volgens de reisgids een goed jaar om ons land te bezoeken. De maanden april (Koningsdag) en mei (Eurovisie Songfestival in Rotterdam) worden genoemd als extra feestelijk. Wie dat allemaal te druk vindt, kan volgens de gids naar de Waddeneilanden gaan om uit te waaien.</p>
<h3>Overlast</h3>
<p>Vorig jaar waren er <a href="https://nos.nl/op3/artikel/2307039-overheid-moet-de-regie-pakken-op-groeiende-toeristenstroom.html" target="_blank">19 miljoen</a> buitenlandse vakantiegangers in Nederland. Volgens de <a href="https://www.rli.nl/publicaties/2019/advies/waardevol-toerisme" target="_blank">Raad voor de leefomgeving</a>, een adviesraad van de regering, worden dat er in de komende jaren nog véél meer. Goed voor de economie - want toeristen geven veel geld uit en de toeristensector zorgt voor werkgelegenheid - maar toeristen zorgen ook voor problemen.</p>
<h3>Strenger</h3>
<p>In <a href="https://7dagen.netlify.app/nieuws/rustig-op-vakantie-6x-waar-je-juist-niet-naartoe-moet" target="_blank">Giethoorn </a>bijvoorbeeld, waar toeristen geregeld ongevraagd bij mensen naar binnen lopen. Of in <a href="https://7dagen.netlify.app/nieuws/actie-tegen-asociaal-gedrag-toeristen-succesvol" target="_blank">Amsterdam</a> waar massatoerisme afgelopen jaren drukte en overlast veroorzaakt. In kwetsbare natuurgebieden zoals de Biesbosch, is het zelfs schadelijk als er te veel bezoekers komen. Politici willen daarom dat regels voor toerisme strenger worden, schrijft de <em>NOS</em>.</p>  
