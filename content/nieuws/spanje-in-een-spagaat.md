---
id: b9bd2670e59444bdaf70ac0d628c0561
type: nieuws
layout: post
title: "Spanje in een spagaat"
permalink: /nieuws/spanje-in-een-spagaat/
date: 2022-05-11T19:16:41.067Z
author: 7biA1WiYB
excerpt: "De Spanjaarden zijn vandaag wakker geworden in een ander land. Politiek gezien dan. De kiezers hebben hun premier na de verkiezingen van zondag in een ongemakkelijke spagaat gedwongen. Hoe deden ze dat? En hoe moet het nu verder? De Spaanse verkiezingen in Spaanse steekwoorden. Vamos!  "
seo:
  description: "Spanje in een spagaat"
  title: "Spanje in een spagaat"
---
De Spanjaarden zijn vandaag wakker geworden in een ander land. Politiek gezien dan. De kiezers hebben hun premier na de verkiezingen van zondag in een ongemakkelijke spagaat gedwongen. Hoe deden ze dat? En hoe moet het nu verder? De Spaanse verkiezingen in Spaanse steekwoorden. Vamos!  

    <p><strong>Elecciones Generales</strong><br><em>Parlementsverkiezingen.</em> Die waren zondag. En ze waren bijzonder. Want voor het eerst in de democratische geschiedenis van Spanje konden de stemmers kiezen uit maar liefst vier grote partijen. Dat lijkt misschien weinig als je het vergelijkt met onze Nederlandse kiesweelde – er zitten hier op dit moment elf partijen in de Tweede Kamer (en dan hebben we de eenmansfracties en afsplitsingen nog niet eens meegeteld). Maar voor Spaanse begrippen was het een ruime en nooit eerder vertoonde keuzemogelijkheid.<br><div class="media media-element-container media-default"><div id="file-14415" class="file file-image file-image-jpeg">

        
  
  <div class="content">
    <img title="Mariano Rajoy, premier en leider van de PP, op campagne op Tenerife  Foto AFP" height="1129" width="1728" style="font-size: 13.008px; line-height: 20.0063px;" class="media-element file-default" src="https://7dagen.netlify.app/sites/default/files/ANP-35370072.jpg" alt="">  </div>

  
</div>
</div><br>Tientallen jaren lang was het politieke landschap voor de Spanjaarden namelijk heel overzichtelijk. Je had maar twee partijen. De rechtse volkspartij Partido Popolar (PP), vergelijkbaar met onze VVD. En de linkse arbeiderspartij Partido Socialista Obrero Español (PSOE), vergelijkbaar met onze PVDA. Die waren zo’n beetje om en om aan de macht en vormden dan in hun eentje de regering. Democratie op z’n dunst. De afgelopen vier jaar had de PP de leiding in Spanje met premier Mariano Rajoy (60) aan het roer.<br><div class="media media-element-container media-default"><div id="file-14416" class="file file-image file-image-jpeg">

        
  
  <div class="content">
    <img title="Pedro Sanchez zondag na de uitslag  Foto AFP" height="3167" width="4750" style="font-size: 13.008px; line-height: 20.0063px;" class="media-element file-default" src="https://7dagen.netlify.app/sites/default/files/ANP-35472020.jpg" alt="">  </div>

  
</div>
</div><br><strong>Votos de protesta</strong><br><em>Proteststemmen.</em> Daar kreeg Rajoy mee om zijn oren. Zijn PP verloor zondag flink. Zo straffen de Spanjaarden de premier voor de vele corruptieschandalen waar zijn partij mee in het nieuws kwam. En voor de zware financiële crisis en torenhoge werkloosheid waar Spanje onder gebukt gaat. De proteststemmen gingen niet alleen naar die andere Spaanse oerpartij, de PSOE, maar ook naar het gloednieuwe Podemos en Ciudadanos. Vooral jonge kiezers (18-35). Zij hebben genoeg van de gevestigde orde en willen nieuwe ideeën een kans geven.<br><div class="media media-element-container media-default"><div id="file-14417" class="file file-image file-image-jpeg">

        
  
  <div class="content">
    <img title="Pablo Iglesias van Podemos stemde zondag zelf ook in Madrid  Foto EPA" height="2571" width="3857" style="font-size: 13.008px; line-height: 20.0063px;" class="media-element file-default" src="https://7dagen.netlify.app/sites/default/files/ANP-35465512.jpg" alt="">  </div>

  
</div>
</div><br>Podemos is voortgekomen uit de grote straatprotesten tegen de crisis die een jaar geleden in Spanje uitbraken. Podemos-leider Pablo Iglesias (37, altijd in spijkerbroek en met zijn haar in een paardenstaart) belooft aandacht voor het milieu, meer belasting voor hoge inkomens, een hoger minimumsalaris en geld naar onderwijs. De soepel sprekende Alberto Rivera (36) van het liberale Ciudadanos is sterk pro-Europa, voor lagere belastingen, voor steun aan klokkenluiders en tegen corruptie.<br><div class="media media-element-container media-default"><div id="file-14419" class="file file-image file-image-jpeg">

        
  
  <div class="content">
    <img title="Alberto Rivera afgelopen mei op campagne in Barcelona  Foto EPA" height="2732" width="4096" style="font-size: 13.008px; line-height: 20.0063px;" class="media-element file-default" src="https://7dagen.netlify.app/sites/default/files/ANP-32639087.jpg" alt="">  </div>

  
</div>
</div><br><strong>Mayoría</strong><br><em>Een meerderheid.</em> Die kan Rajoy nu dus vergeten. Geen van de partijen heeft een meerderheid behaald. Daarvoor zijn in Spanje minimaal 176 zetels van de 350 nodig en de PP komt nu uit op zo’n 122. De PP is nog wel de grootste. Op 2 komt de PSOE. Op 3 staat Podemos en op 4 Ciudadanos. Historische verkiezingen, schrijven de Spaanse kranten. Want nu moet Rajoy proberen een pact te sluiten met één of meerdere van de andere partijen.<br><br>Als het lukt krijgt Spanje - voor het eerst -een coalitieregering. Democratie ten top. Podemos-leider Iglesias, die vanuit het niets zo’n 70 zetels won, zei: ‘Vandaag is een nieuw Spanje geboren. Een Spanje dat een einde heeft gemaakt aan het tweepartijensysteem. Er begint een nieuw politiek tijdperk.’ De Spanjaarden hebben gekozen voor <em>cambio</em>, verandering.<br><div class="media media-element-container media-default"><div id="file-14423" class="file file-image file-image-jpeg">

        
  
  <div class="content">
    <img title="Jonge Podemos-aanhangers vierden zondag feest in Madrid  Foto AFP" height="4912" width="7360" style="font-size: 13.008px; line-height: 20.0063px;" class="media-element file-default" src="https://7dagen.netlify.app/sites/default/files/ANP-35470638.jpg" alt="">  </div>

  
</div>
</div><br><strong>Flamenco</strong><br>Ja, deze passievolle dans met ingewikkeld voetenwerk zal Rajoy nu moeten uitvoeren met de leiders van de andere partijen. Hij zal moeten onderhandelen, compromissen moeten sluiten, aftasten met wie hij het beste kan samenwerken. Lastig wordt het wel. De standpunten van de partijen liggen mijlenver uit elkaar.<br><br>De flamenco dansen terwijl je in een spagaat zit, lijkt ondoenlijk. Maar Rajoy liet na de uitslag weten dat hij er al zijn energie in gaat steken. ‘Want Spanje heeft een stabiele regering nodig.’ Hij heeft twee maanden de tijd. Lukt het niet, dan komen er opnieuw verkiezingen. <em>Olé</em>, Rajoy!
<p><em>Op de hoogte blijven van het nieuws? Meld je aan voor onze gratis <a href="https://7dagen.netlify.app/whatsapp" target="_blank">WhatsAppdienst</a>, download onze <a href="https://7dagen.netlify.app/app">app</a> of neem een <a href="https://abonneren.sevendays.nl/abonneren/abonnementen">proefabonnement</a> op 7Days.</em></p>  
