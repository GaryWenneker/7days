---
id: 8574e6f718c345969b60c27fc840b8d5
type: nieuws
layout: post
title: "7 weetjes over de Oscars"
permalink: /nieuws/7-weetjes-over-de-oscars/
date: 2022-05-11T19:16:41.067Z
author: 7biA1WiYB
excerpt: "Filmmakers van over de hele wereld zitten zondag op het puntje van hun stoel. Dan worden de Academy Awards weer uitgereikt, beter bekend als… de Oscars. Maar waarom heet dat beeldje eigenlijk Oscar? En welke film maakt dit jaar de meeste kans? Zeven weetjes over de Oscars.  "
seo:
  description: "7 weetjes over de Oscars"
  title: "7 weetjes over de Oscars"
---
Filmmakers van over de hele wereld zitten zondag op het puntje van hun stoel. Dan worden de Academy Awards weer uitgereikt, beter bekend als… de Oscars. Maar waarom heet dat beeldje eigenlijk Oscar? En welke film maakt dit jaar de meeste kans? Zeven weetjes over de Oscars.  

    <h3>1. Ridder</h3>
<p>De Academy Awards worden al sinds 1929 uitgereikt door de Academy of Motion Picture Arts and Sciences om de crème de la crème van de filmwereld te eren. Het vergulde beeldje stelt een ridder met een zwaard voor die op een ouderwetse filmspoel staat. In totaal zijn er al meer dan drieduizend van uitgereikt.</p>
<h3>2. Oscar wie?</h3>
<p>Er zijn verschillende verhalen over hoe het beeldje aan de naam Oscar komt. Zo vond een Academy-medewerker de ridder op haar oom Oscar lijken en zag winnend actrice Bette Davis er haar eigen man, Harmon Oscar Nelson, in.</p>
<h3>3. En de Oscar gaat naar…</h3>
<p>Met elf nominaties is Joker de grootste kanshebber maandag. Maar bij de BAFTA’s, de Britse Oscars, was dat ook zo en werd de thriller dik ingehaald door 1917. De oorlogsfilm verzilverde zondag zeven van de negen nominaties, Joker slechts drie. Het blijft dus spannend tot het eind. Net een goede film…</p>
<h3>4. Optreden van Billie</h3>
<p>Naast een aantal muzikale genomineerden komt ook Billie Eilish optreden tijdens de uitreiking. Welk nummer ze zingt is nog niet bekend. Dikke kans dat het haar titelsong voor de nieuwe James Bond-film is. </p>
<h3>5. Vegan </h3>
<p>Liet Ellen DeGeneres in 2014 nog pizza bezorgen tijdens de show, anno 2020 is dat wel anders. De borrel vooraf wordt volledig veganistisch en het diner erna is voor 70% plantaardig. Met dank aan acteur Joaquin Phoenix. In Joker een griezelige psychopaat, in het echt een dierenrechtenactivist die geen vlieg kwaad doet.</p>
<h3>6. Nederlandse nominatie</h3>
<p>De Nederlandse grimeur Arjen Tuiten (op de foto hieronder) toverde samen met twee collega’s actrice Angelina Jolie om tot boze fee voor Maleficent 2. De drie zijn genomineerd in de categorie Make-up en Haar.</p>
<p><div class="media media-element-container media-default"><div id="file-539703" class="file file-image file-image-jpeg">

        
  
  <div class="content">
    <img alt="Foto: ANP" title="Foto: ANP" height="4480" width="6720" style="height: 467px; width: 700px;" class="media-element file-default" data-delta="1" src="https://7dagen.netlify.app/sites/default/files/ANP-356223291.jpg">  </div>

  
</div>
</div>
<h3>7. Zien</h3>
<p>Wil je live volgen wie er in de prijzen vallen? Dan moet je even je wekker zetten en de eerste uren vrij regelen. In Nederland zendt Fox de show van 00.30 tot 5.00 uur uit in de nacht van zondag op maandag.</p>  
