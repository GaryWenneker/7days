---
id: 0ded21cdcf994ff0b0757c2749f86841
type: nieuws
layout: post
title: "’Er zit meer achter een eetstoornis dan je denkt’ "
permalink: /nieuws/er-zit-meer-achter-een-eetstoornis-dan-je-denkt-/
date: 2022-05-11T19:16:41.067Z
author: 7biA1WiYB
excerpt: "Anorexia, boulimia of een eetbuistoornis. Veel patiënten merken dat mensen niet precies weten wat zo’n eetstoornis precies inhoudt. Komende zondag wordt daar aandacht voor gevraagd, tijdens de vierde World Eating Disorders Action Day. In Nederland gebeurt het voor het eerst met een Social walk in Arnhem.   "
seo:
  description: "’Er zit meer achter een eetstoornis dan je denkt’ "
  title: "’Er zit meer achter een eetstoornis dan je denkt’ "
---
Anorexia, boulimia of een eetbuistoornis. Veel patiënten merken dat mensen niet precies weten wat zo’n eetstoornis precies inhoudt. Komende zondag wordt daar aandacht voor gevraagd, tijdens de vierde World Eating Disorders Action Day. In Nederland gebeurt het voor het eerst met een Social walk in Arnhem.   

    <p>Tijdens de tocht lopen zo’n honderdvijftig (oud)patiënten, vrienden en behandelaars ruim drie kilometer door Arnhem. Romy (20) uit Rotterdam is één van hen. Zij kreeg op haar vijftiende de diagnose boulimia: ze gaf over nadat ze had gegeten. Uiteindelijk sloeg dat om in anorexia. En dat sloeg weer om in een eetbuistoornis. Zo’n omslag zie je vaker bij patiënten.</p>
<p>‘Toen ik anorexia had werd ik opgenomen in een kliniek. Omdat ik veel moest aankomen, mocht ik van mezelf weer alles eten. Daardoor voelde ik me echt bevrijd. Maar toen ik mijn gewenste gewicht had bereikt, bleef de drang naar suiker en had ik een eetbuistoornis in de plaats van boulimia en anorexia.’</p>
<h3>Controle</h3>
<p>Bij Romy ging haar ziekte over meer dan alleen het eten. Haar vader had een dwangstoornis en dat had veel invloed op haar leven. ‘’Er zit meer achter een eetstoornis dan je denkt. Ik dacht bijvoorbeeld altijd na over wat ik deed zodat ik zijn stoornis niet prikkelde of dat er iets anders gebeurde waarvan hij boos kon worden. Maar toen gingen mijn ouders scheiden en verhuisde mijn vader. Ik kon weer kind zijn, maar dat vond ik heel eng. Ik lag ook niet lekker in de klas en koppelde mijn zelfvertrouwen aan mijn uiterlijk. Daardoor ging ik over op een andere vorm van controle: afvallen.’ </p>
<h3>Onzichtbaar voor de buitenwereld </h3>
<p>Romy kreeg therapie en met haar gaat het nu goed. Zondag loopt ze mee om anderen te laten zien dat ze er niet alleen voor staan. Maar ook om de vooroordelen over boulimia en een eetbuistoornis te verkleinen. ‘Mensen weten wel wat anorexia is, maar de andere eetstoornissen zijn minder bekend. Anorexia vinden mensen ook vaak ernstiger omdat je daarbij fysiek sneller achteruitgaat. Boulimia en een eetbuistoornis kun je langer onzichtbaar houden voor de buitenwereld. Maar mensen weten niet hoe eenzaam dat kan zijn.’</p>
<p>Door veel aandacht te geven aan de ziekte hoopt ze dat mensen het serieuzer gaan nemen. ‘Ik hoop dat een eetstoornis straks door iedereen gezien wordt als een psychische ziekte.’</p>  
