---
id: bcaa8a2aed2847219574ba1b68621789
type: nieuws
layout: post
title: "5 vragen over Shincheonji-sekte en het coronavirus"
permalink: /nieuws/5-vragen-over-shincheonji-sekte-en-het-coronavirus/
date: 2022-05-11T19:16:41.067Z
author: 7biA1WiYB
excerpt: "Na China zijn in Zuid-Korea de hevigste uitbraken van het coronavirus. De christelijke gemeenschap Shincheonji zou hiervoor verantwoordelijk zijn en werkte onderzoek tegen naar mogelijke coronapatiënten. 5 vragen en antwoorden over de kerk die gezien wordt als een sekte.  "
seo:
  description: "5 vragen over Shincheonji-sekte en het coronavirus"
  title: "5 vragen over Shincheonji-sekte en het coronavirus"
---
Na China zijn in Zuid-Korea de hevigste uitbraken van het coronavirus. De christelijke gemeenschap Shincheonji zou hiervoor verantwoordelijk zijn en werkte onderzoek tegen naar mogelijke coronapatiënten. 5 vragen en antwoorden over de kerk die gezien wordt als een sekte.  

    <h3>1. Wat is de Shincheonji-kerk?</h3>
<p>De volledige naam van de religie is Shincheonji-kerk van Jezus, de Tempel van het Tabernakel van het Testament. De beweging werd opgericht in 1984 door Lee Man-hee (je ziet hem op de foto bovenaan dit artikel). De 88-jarige leider noemt zichzelf een profeet (een persoon die boodschappen van God doorgeeft, red.) en bereidt zijn volgers voor op het einde der tijden.</p>
<h3>2. Wat is de link tussen deze sekte en het coronavirus?</h3>
<p>In Zuid-Korea raakten duizenden mensen besmet met COVID-19: de teller staat inmiddels op 4212. Inmiddels zijn 23 personen aan de gevolgen van het virus overleden. Meer dan de helft van de patiënten zouden lid zijn van de Shincheonji-kerk. Een 61-jarige vrouw die lid is van Shincheonji-kerk wordt <em>patient 31 </em>genoemd en zou de bron van de uitbraak in het land zijn. Ze werd in een ziekenhuis in Daegu opgenomen na een verkeersongeluk waar ze griepverschijnselen kreeg. Ondanks aandringen van artsen weigerde ze een test op het virus. Dat niet alleen. Ze verliet ook twee keer het ziekenhuis om naar de kerk te gaan. Later werd ze alsnog positief getest op het coronavirus. Of sekteleider Man-hee ook besmet is, is nog niet bekend. Er wordt nog gewacht op zijn testresultaten, zo meldt de <a href="https://www.bbc.com/news/world-asia-51695649" target="_blank">BBC</a>.</p>
<h3>3. Waarom werkten ze niet mee met het onderzoek?</h3>
<p>Samen met elf leden zou Man-hee contactonderzoek hebben gehinderd. Ze gaven bijvoorbeeld geen informatie over leden die contact gehad konden hebben met de vrouw. Hierdoor moesten autoriteiten alle 230.000 leden van de kerk apart ondervragen. Negenduizend van hen lieten weten dat ze bij zichzelf symptomen van het virus hadden vastgesteld.</p>
<h3><div class="media media-element-container media-default"><div id="file-539866" class="file file-image file-image-jpeg">

        
  
  <div class="content">
    <img alt="shincheonji-sekte" title="Foto: ANP" height="2744" width="4193" style="font-size: 13.008px; font-weight: normal;" class="media-element file-default" data-delta="1" src="https://7dagen.netlify.app/sites/default/files/ANP-407384515.jpg">  </div>

  
</div>
</div></h3>
<h3>4. Hoe is de situatie nu in Zuid-Korea?</h3>
<p>Het aantal mensen met coronavirus in Zuid-Korea stijgt snel. Dat komt doordat er meer mensen worden getest. Maar ook omdat er strenger wordt getest: hierdoor wordt bij meer mensen het virus vastgesteld. De regering in het land vraagt iedereen om zoveel mogelijk binnen te blijven. Of wanneer ze de straat op gaan om mondkapjes en speciale maskers te dragen.</p>
<h3>5. Wat gaat er nu gebeuren?</h3>
<p>Kim Shin Chang is een ervaren lid en bood namens de sekte excuses aan de BBC aan voor de veroorzaakte zorgen. Hij laat weten dat sekteleden handelden uit angst om identiteiten van andere leden te onthullen. Ook stelt hij dat alle noodzakelijke informatie inmiddels is overhandigd. De burgemeester van Seoul, Park-Won, vindt dat niet voldoende. Hij heeft aangifte gedaan tegen de twaalf die niet meewerkten aan contactonderzoek. De beschuldigingen lopen uiteen van moord tot overtreding van regelgeving rondom infectieziektes. </p>  
