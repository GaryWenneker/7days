---
id: eb81ad584761418c977bc13799762980
type: nieuws
layout: post
title: "Kenia in de ban van Obama"
permalink: /nieuws/kenia-in-de-ban-van-obama/
date: 2022-05-11T19:16:41.067Z
author: 7biA1WiYB
excerpt: "'Welkom thuis, Barack!' Na zeven jaar wachten is het eindelijk zover: de Amerikaanse president Obama brengt een bezoekje aan Kenia. Het is het land waar Obama's vader is geboren. De Kenianen zijn maar wat blij dat 'hun' Obama op bezoek is. Maar kritiek is er ook.  "
seo:
  description: "Kenia in de ban van Obama"
  title: "Kenia in de ban van Obama"
---
'Welkom thuis, Barack!' Na zeven jaar wachten is het eindelijk zover: de Amerikaanse president Obama brengt een bezoekje aan Kenia. Het is het land waar Obama's vader is geboren. De Kenianen zijn maar wat blij dat 'hun' Obama op bezoek is. Maar kritiek is er ook.  

    <p><div class="media media-element-container media-default"><div id="file-5555" class="file file-image file-image-jpeg">

        
  
  <div class="content">
    <img title="Beeld: AFP" height="3504" width="5104" class="media-element file-default" src="https://7dagen.netlify.app/sites/default/files/ANP-33420493.jpg" alt="">  </div>

  
</div>
</div>
<p><strong>Half-Keniaan</strong><br>Posters, vlaggen, T-shirts: het hoofd van Obama duikt overal op. In de hoofdstad Nairobi is de Obama-mania compleet. Dat een president het land bezoekt is al speciaal, maar helemaal als hij ook nog Keniaanse <em>roots</em> heeft. Obama's moeder komt uit de Verenigde Staten en zijn vader uit Kenia. Barack Obama senior was lid van de Luo-stam, in het westen van het land. President Obama heeft zijn vader niet echt gekend. Hij was twee jaar oud toen zijn vader het gezin verliet. Dat mag de pret niet drukken: Obama is en blijft voor de helft Keniaans, en dat moet gevierd worden.</p>
<p><div class="media media-element-container media-default"><div id="file-5556" class="file file-image file-image-jpeg">

        
  
  <div class="content">
    <img title="Beeld: AFP" height="2046" width="3000" class="media-element file-default" src="https://7dagen.netlify.app/sites/default/files/ANP-33578336.jpg" alt="">  </div>

  
</div>
</div>
<p><strong>Familiebezoek</strong><br>Obama, die zelf op Hawaï (een Amerikaanse staat) is geboren, heeft het land van zijn vader al eens eerder bezocht. In 2006 voor het laatst, toen hij nog 'gewoon' senator was. Hij ging toen naar het dorpje Kogelo, waar de Luo's leven. Zijn oma woont daar nog steeds, zijn vader ligt er begraven. Nu blijft Obama drie dagen in Nairobi. Zijn familie komt hem daar opzoeken. Nadat Obama was geland ging hij 's avonds dineren met wel dertig familieleden, onder wie zijn halfzus (rechts op de foto) en zijn oma (links).</p>
<p><div class="media media-element-container media-default"><div id="file-5557" class="file file-image file-image-jpeg">

        
  
  <div class="content">
    <img title="Beeld: AFP" height="3412" width="5118" class="media-element file-default" src="https://7dagen.netlify.app/sites/default/files/ANP-33581184.jpg" alt="">  </div>

  
</div>
</div>
<p><strong>Feest in Kenia</strong><br>Niet alleen de familie van Obama is blij hem te zien, ook andere Kenianen voelen zich vereerd. Maandenlang werd zijn komst voorbereid: wegen werden opgeknapt en bloemperkjes bijgeharkt. Toen Obama in 2008 tot president werd gekozen, was het groot feest in Kenia. Nu, zeven jaar later, gaan de Obama-fans weer te straat op. Dat een lid van de Luo-stam het zó ver heeft geschopt, biedt hoop voor heel veel mensen in Kenia.</p>
<p><div class="media media-element-container media-default"><div id="file-5558" class="file file-image file-image-jpeg">

        
  
  <div class="content">
    <img title="Beeld: AFP" height="2245" width="3000" class="media-element file-default" src="https://7dagen.netlify.app/sites/default/files/ANP-33577839.jpg" alt="">  </div>

  
</div>
</div>
<p><strong>Politieke zaken</strong><br>De president is zeker niet alleen gezellig op familiebezoek: er worden ook harde politieke zaken besproken. Dat doet hij onder andere met de president van Kenia, Uhuru Kenyatta (rechts op de foto hierboven). Hij en Obama zijn niet de beste vrienden. Kenyatta zou in het verleden geweld in zijn land hebben aangewakkerd, iets waar zijn Amerikaanse collega veel kritiek op heeft.</p>
<p>Toch willen de twee graag samenwerken. Door handel te drijven, maar vooral door samen tegen terrorisme te strijden. In Kenia worden regelmatig aanslagen gepleegd door <a href="https://7dagen.netlify.app/kenia">terreurgroep Al-Shabaab</a> uit buurland Somalië. Het is dan ook niet voor niets dat er 13.000(!) agenten op de been zijn om Obama te beveiligen tijdens zijn bezoek.</p>
<p><div class="media media-element-container media-default"><div id="file-5559" class="file file-image file-image-jpeg">

        
  
  <div class="content">
    <img title="Beeld: AFP" height="3744" width="5616" class="media-element file-default" src="https://7dagen.netlify.app/sites/default/files/ANP-33581208.jpg" alt="">  </div>

  
</div>
</div>
<p><strong>Kritiek</strong><br>De meeste Kenianen vinden het leuk dat Obama op bezoek is, maar er is ook kritiek. In het Afrikaanse land leven veel mensen onder de armoedegrens. De miljoenen dollars aan beveiliging die het bezoek van Obama kost, hadden die niet beter gebruikt kunnen worden? Ook kunnen sommige mensen in Kenia zich niet vinden in de ideeën van Obama. Dat hij gelijke rechten wil voor homo's vinden zij walgelijk: in Kenia is homoseksualiteit nog <a href="https://7dagen.netlify.app/homohuwelijk">strafbaar</a>. Obama mag dan maar drie dagen in Kenia zijn, in het land zullen ze nog weken napraten over het bezoek van de president.</p>  
