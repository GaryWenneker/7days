---
id: 2f350462c7b64c0984c76d4b29bfa7d8
type: nieuws
layout: post
title: "Drie vragen over het klimaatakkoord"
permalink: /nieuws/drie-vragen-over-het-klimaatakkoord/
date: 2022-05-11T19:16:41.067Z
author: 7biA1WiYB
excerpt: "Het heeft bijna drieënhalf jaar geduurd, maar vandaag is het zover. Nederland presenteert zijn langverwachte Klimaatakkoord. Drie vragen (en antwoorden) over dit akkoord.  "
seo:
  description: "Drie vragen over het klimaatakkoord"
  title: "Drie vragen over het klimaatakkoord"
---
Het heeft bijna drieënhalf jaar geduurd, maar vandaag is het zover. Nederland presenteert zijn langverwachte Klimaatakkoord. Drie vragen (en antwoorden) over dit akkoord.  

    <h3>1. Wat is het Klimaatakkoord?</h3>
<p>In 2015 sloten bijna tweehonderd landen in Parijs het zogenoemde <a href="https://original.sevendays.nl/nieuws/historisch-klimaatakkoord-195-landen-stemmen" target="_blank">Klimaatakkoord</a>: een pakket van afspraken tussen landen, bedrijven en organisaties over het verminderen van CO2-uitstoot in de wereld. De rijke landen helpen hierbij de arme landen door geld beschikbaar te stellen. Ook Nederland zit in het Klimaatakkoord en heeft toegezegd om in 2030 49% minder broeikasgassen uit te stoten.</p>
<h3>2. Wat is het doel van het Klimaatakkoord?</h3>
<p>In het akkoord is afgesproken dat de aarde niet meer dan twee graden mag opwarmen. Dit willen de landen bereiken door de uitstoot van broeikasgassen te verminderen. Deze broeikasgassen zorgen voor klimaatverandering en zijn daardoor slecht voor zowel de natuur als de mens. Het belangrijkste broeikasgas is CO2 en dus wil Nederland vooral de uitstoot van dit gas verminderen. Deze samenwerking tussen landen en bedrijven is belangrijk om de klimaatverandering in de wereld tegen te houden. </p>
<h3>3. Hoe gaat Nederland dat doen?</h3>
<p>Om de afspraken, gemaakt in het klimaatakkoord van Parijs, te behalen gaat Nederland maatregelen nemen. Hoe dat eruit gaat zien, werd vandaag bekendgemaakt tijdens een persconferentie. Dit zijn de belangrijkste maatregelen: </p>
<ul><li>
<p>De belasting op gas gaat omhoog, waardoor mensen meer moeten betalen voor gas. De heffing op elektriciteit gaat juist omlaag, dat moet mensen stimuleren om hun gasfornuis bijvoorbeeld om te ruilen tegen eentje op elektriciteit. </p>
</li>
<li>
<p>Huishoudens gaan minder energiebelasting betalen en bedrijven gaan juist meer betalen. Ook krijgen bedrijven vanaf 2021 te maken met een CO2-belasting: hoe meer uitstoot hoe meer de bedrijven moeten betalen. </p>
</li>
<li>
<p>In 2030 moeten alle nieuw verkochte auto’s elektrisch zijn. Ook komt er een vorm van rekeningrijden: een manier om mensen die veel gebruik maken van de auto daarvoor te laten betalen. </p>
</li>
<li>
<p>Er wordt bijna een miljard euro geïnvesteerd in verduurzaming van de landbouw en het terugdringen van het aantal vee op boerderijen. </p>
</li>
<li>
<p>Voor 2030 moeten alle vijf kolencentrales in Nederland gesloten worden.</p>
</li>
</ul>  
