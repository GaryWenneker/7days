---
id: e97c0eb88b13488bbe3404f1102f1782
type: nieuws
layout: post
title: "Wat gebeurde er met model Ivana?"
permalink: /nieuws/wat-gebeurde-er-met-model-ivana/
date: 2022-05-11T19:16:41.067Z
author: 7biA1WiYB
excerpt: "In Maleisië wordt de komende twee weken onderzoek gedaan naar de dood van het Limburgse model Ivana Smit (18). Haar moeder, peetmoeder en oom kwamen deze week in de Maleisische hoofdstad, Kuala Lumpur, aan.  "
seo:
  description: "Wat gebeurde er met model Ivana?"
  title: "Wat gebeurde er met model Ivana?"
---
In Maleisië wordt de komende twee weken onderzoek gedaan naar de dood van het Limburgse model Ivana Smit (18). Haar moeder, peetmoeder en oom kwamen deze week in de Maleisische hoofdstad, Kuala Lumpur, aan.  

    <p>Ivana overleed in december 2017 in de hoofdstad Kuala Lumpur. Het verhaal gaat dat ze de avond van haar overlijden op bezoek was in het appartement van een Amerikaans echtpaar. Volgens de politie overleed ze doordat ze daar van het balkon viel. </p>
<p>Haar familie geloofde dat niet en drong aan op meer onderzoek. Zij denken dat Ivana om het leven kwam door een misdrijf. Eerder doken er al camerabeelden op waarop te zien is hoe Ivana enkele uren voor haar dood een Maleisische club wordt uitgedragen in de armen van een man. Of dat de Amerikaanse man is, is onduidelijk.</p>
<h3>Het onderzoek</h3>
<p>De eerste dag van de zaak vond woensdag 8 augustus niet plaats in de rechtszaal, maar in het appartement van het Amerikaanse echtpaar. De rechter, de oom van Ivana en een paar andere mensen waren aanwezig in het appartement. Het onderzoek duurt nog acht dagen. In die tijd worden onder meer de lijkschouwer, politieagenten, familie en vriendinnen van Ivana opgeroepen. </p>
<p>Tijdens het onderzoek wordt eerst alleen bepaald of Ivana door een misdrijf om het leven is gekomen. Als dat zo is, wordt op een later moment onderzoek gedaan naar de betrokkenen.</p>  
