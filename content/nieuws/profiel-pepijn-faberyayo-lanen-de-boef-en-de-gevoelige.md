---
id: 46872532419348aba0bc661c1f5ead12
type: nieuws
layout: post
title: "Profiel Pepijn 'Faberyayo' Lanen: De boef en de gevoelige"
permalink: /nieuws/profiel-pepijn-faberyayo-lanen-de-boef-en-de-gevoelige/
date: 2022-05-11T19:16:41.067Z
author: 7biA1WiYB
excerpt: "Stilzitten doet Pepijn ‘Faberyayo’ Lanen (37) niet graag. Deze week kreeg de rapper/podcastmaker/taalkunstenaar een prijs voor beste tekstdichter van ons land. Ooit draaide zijn leven om zichzelf, De Jeugd en uitgaan. Maar toen hij vader werd, verruilde hij de club voor de kinderboerderij.  "
seo:
  description: "Profiel Pepijn 'Faberyayo' Lanen: De boef en de gevoelige"
  title: "Profiel Pepijn 'Faberyayo' Lanen: De boef en de gevoelige"
---
Stilzitten doet Pepijn ‘Faberyayo’ Lanen (37) niet graag. Deze week kreeg de rapper/podcastmaker/taalkunstenaar een prijs voor beste tekstdichter van ons land. Ooit draaide zijn leven om zichzelf, De Jeugd en uitgaan. Maar toen hij vader werd, verruilde hij de club voor de kinderboerderij.  

    <p>Zelf had Pepijn Lanen ook nog nooit gehoord van die hele Lennaert Nijgh Prijs. Hij kreeg ‘m ‘voor de volstrekt originele taal in zijn songteksten’, aldus de jury. Voor Lanen toch een soort bewijs dat ‘niet voor niks lijkt allemaal’, zegt hij in <a href="https://www.nrc.nl/nieuws/2020/03/08/pepijn-lanen-wint-lennaert-nijgh-prijs-woorden-verbasteren-is-leuk-a3993032" target="_blank"><em>NRC Handelsblad</em></a>. Al is prijzenwinnen op zich nooit zijn doel geweest.</p>
<h3>Watskeburt?!</h3>
<p>Lanen groeit op in Utrecht als jongste van vier. Op de Kathedrale Koorschool zingt hij elke zondag in een kerkkoor. Dat ‘moeten’ vindt-ie niks, maar het helpt hem wel van zijn podiumangst af. Thuis worden veel platen gedraaid, maar echt gestimuleerd om de creatieve kant op te gaan, wordt Lanen niet. Dus gaat hij Rechten studeren in Amsterdam. Dat vindt hij oersaai. In één jaar haalt hij twee vakken. Lanen stapt over naar Europese Studies. Maar ondertussen leert hij ook producer Bas Bron kennen, aan wie Lanen laat ontglippen dat hij wel eens een rapnummer zou willen maken op een elektrobeat. En voor hij het weet staat hij in een studio <em>Watskeburt?!</em> op te nemen met Willie Wartaal. Het niet-te-begrijpen liedje wordt de eerste en allergrootste hit van <em>De Jeugd van Tegenwoordig</em>.</p>
<h3>Afvoerputje</h3>
<p>Lanen geeft de brui aan zijn studie. Wie zich destijds afvroeg hoe lang het geintje van <em>De Jeugd</em> nog leuk zou blijven, weet nu beter. Ja, het zijn malloten, maar wel razend originele en slimme. Journalisten die ‘een trucje’ van ze willen, krijgen bier over de recorder. Wie serieuze vragen stelt, krijgt (soms) diepe wijsheden. Het zijn jaren waarin Lanen regelmatig ‘naar het afvoerputje’ gaat, zoals hij later omschrijft in de tent - eehh, bungalow van Tim den Besten. Overal wordt de rode loper voor de jongens uitgerold. En als ze vragen of er wat te snuiven valt, krijgen ze dat meteen.</p>
<h3>&lt;3</h3>
<p>Dat leven lijkt nu dat van een ander. Sinds hij vader is, staat niet Pepijn Lanen meer op nummer één, maar zijn gezin. Hij snuift niet meer, maar bouwt legokastelen, mediteert en drinkt havermelk-lattes. Schrijft columns, verhalen en romans. En maakt soloalbums, die niet te vergelijken zijn met wat hij met <em>De Jeugd</em> doet. Zijn laatste draagt de titel &lt;3 (hartje). Een ode aan het gezinsleven. Ondertussen gaat hij gewoon nog toeren met De Jeugd. De boef en de gevoelige: Lanen is het allebei.</p>
<h3><strong>Wist je dat…</strong></h3>
<p>- Lanen een eigen platenlabel heeft en medeoprichter is van popgroep <em>Le Le</em>?<br>- Faberyayo een verbastering is van Fabergé? Dat zijn extreem dure, versierde eieren die een Parijse juwelier ooit maakte voor Russische tsaren. <br>- Lanen misschien wel de enige Nederlandse schrijver met een gouden tand is?</p>  
