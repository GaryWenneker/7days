---
id: 54fcab87c8ad4396a83ee62579a80da8
type: nieuws
layout: post
title: "Versnipperde Banksy voor het eerst in museum"
permalink: /nieuws/versnipperde-banksy-voor-het-eerst-in-museum/
date: 2022-05-11T19:16:41.067Z
author: 7biA1WiYB
excerpt: "Weet je nog van dat kunstwerk van de mysterieuze Banksy dat zichzelf tijdens een veiling versnipperde? De stuntkunst komt binnenkort in een museum zodat nieuwsgierigen het met eigen ogen kunnen zien.  "
seo:
  description: "Versnipperde Banksy voor het eerst in museum"
  title: "Versnipperde Banksy voor het eerst in museum"
---
Weet je nog van dat kunstwerk van de mysterieuze Banksy dat zichzelf tijdens een veiling versnipperde? De stuntkunst komt binnenkort in een museum zodat nieuwsgierigen het met eigen ogen kunnen zien.  

    <p>De <a href="https://7dagen.netlify.app/nieuws/banksy-wereldberoemd-%C3%A9n-onbekend">stunt</a> was groot in het nieuws afgelopen oktober. Een ingelijste afdruk van <em>Meisje met ballon</em> (een wereldberoemde Banksy) zakte meteen nadat het verkocht was op een veiling naar beneden, om er aan de onderkant in rafelsnippers weer uit te komen. Voor de ogen van een heel verbaasd en ontzet publiek.<br><br>Het bleek dat de kunstenaar zelf stiekem een op afstandbestuurbare papiervernietiger onderin de lijst had verstopt. Waarschijnlijk om er kritiek mee te leveren op de in zijn ogen hoge prijzen die in de kunstwereld betaald worden.</p>
<h3><strong>Vooral jongeren</strong></h3>
<p>De koper, een Europese vrouw die anoniem wil blijven, was eerst bedroefd dat de kunst die zij net voor zo'n 1,2 miljoen euro gekocht had, nu voor de helft kapot was. Maar toen experts zeiden dat het nog veel meer waard was geworden door het verhaal erachter, besloot ze het toch te houden.<br><br>En nu wordt het dus voor het eerst tentoongesteld. De hele maand februari is het te zien in een museum in het Duitse Baden-Baden. De directeur van het museum zei tegen de NOS dat hij veel publiek verwacht voor <em>Love is in the Bin</em>, zoals het versnipperde ballonmeisje na de stunt wordt genoemd, 'Vooral van jongeren en Banksy-fans', aldus de directeur. En omdat Banksy volgens het museum vindt dat kunst toegankelijk moet zijn voor iedereen worden de kaartjes goedkoper dan normaal.</p>  
