---
id: 8fcedf784a6c450d93a217ea479d9384
type: nieuws
layout: post
title: "Drie vragen over de ophef rond Zoom "
permalink: /nieuws/drie-vragen-over-de-ophef-rond-zoom-/
date: 2022-05-11T19:16:41.067Z
author: 7biA1WiYB
excerpt: "Ben jij ook uren aan het videobellen met je vrienden? Of krijg je online les? Grote kans dat je Zoom gebruikt. Maar die app ligt nu onder vuur. Wat is er aan de hand? Drie vragen en antwoorden.   "
seo:
  description: "Drie vragen over de ophef rond Zoom "
  title: "Drie vragen over de ophef rond Zoom "
---
Ben jij ook uren aan het videobellen met je vrienden? Of krijg je online les? Grote kans dat je Zoom gebruikt. Maar die app ligt nu onder vuur. Wat is er aan de hand? Drie vragen en antwoorden.   

    <h3>Waarom ligt Zoom onder vuur?</h3>
<p>Nu veel mensen thuiswerken en scholieren thuis les krijgen zijn apps waarmee je kunt videobellen razend populair. Eén van die apps is <em>Zoom</em>, waarmee je met een grote groep mensen kunt bellen of vergaderen. Door de coronacrisis heeft de app opeens miljoenen gebruikers. Verschillende van hen melden problemen met de app, schrijft de Britse <a href="https://www.bbc.com/news/business-52115434" target="_blank">BBC</a>. Zo zou <em>Zoom</em> niet goed beveiligd zijn, waardoor de makers toegang hebben tot alle audio en video. Ook zou het makkelijk zijn voor hackers om in te breken in een vergadering en om berichten te vervalsen.</p>
<h3>Wat gebeurt er met die klachten?</h3>
<p>Ook de Amerikaanse Justitie maakt zich zorgen om de beveiliging van <em>Zoom</em>. De hoofdaanklager van de staat New York start daarom een onderzoek. In een brief aan het bedrijf vraagt de Amerikaanse Justitie welke maatregelen er zijn genomen om hackers op te sporen. Volgens de Amerikaanse krant <em><a href="https://www.nytimes.com/2020/03/30/technology/new-york-attorney-general-zoom-privacy.html" target="_blank">The New York Times</a></em> is het hackers al verschillende keren gelukt om in te breken in een vergadering. Daarbij zouden ze onder andere racistische teksten hebben verspreid tijdens een les over antisemitisme.</p>
<h3>Hoe reageerden de makers van de app?</h3>
<p>De baas van <em>Zoom</em>, Eric Yuan, reageerde op deze ophef met een <a href="https://blog.zoom.us/wordpress/2020/04/01/a-message-to-our-users/" target="_blank">blog</a>. Daarin biedt hij zijn excuses aan voor de beveiligings- en privacyproblemen van de app. Hij legt uit dat ze de app niet hebben ontworpen met het idee dat iedereen op de wereld thuis werkt of studeert. Het opvangen van zoveel gebruikers was volgens hem een hele onderneming, waarbij ze soms tekort geschoten zijn. Yuan schrijft in zijn blog dat ze de komende periode hard gaan werken aan de veiligheidsproblemen.</p>  
