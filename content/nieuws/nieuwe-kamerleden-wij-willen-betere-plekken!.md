---
id: 964988d48ddb41538693fba94292524f
type: nieuws
layout: post
title: "Nieuwe Kamerleden: 'Wij willen betere plekken!'"
permalink: /nieuws/nieuwe-kamerleden-wij-willen-betere-plekken!/
date: 2022-05-11T19:16:41.067Z
author: 7biA1WiYB
excerpt: "Baal jij ook als je nét op die vervelende plek in de klas moet zitten? Ach: je haalt je schouders op en gaat lekker zitten. Maar sommige nieuwe Kamerleden doen dat niet. Zij zijn boos vanwege hun plekje in de Tweede Kamer.   "
seo:
  description: "Nieuwe Kamerleden: 'Wij willen betere plekken!'"
  title: "Nieuwe Kamerleden: 'Wij willen betere plekken!'"
---
Baal jij ook als je nét op die vervelende plek in de klas moet zitten? Ach: je haalt je schouders op en gaat lekker zitten. Maar sommige nieuwe Kamerleden doen dat niet. Zij zijn boos vanwege hun plekje in de Tweede Kamer.   

    <p>In de plenaire zaal van de Tweede Kamer staan 150 zetels. Of zeg maar gewoon: fijne, blauwe stoelen. Die worden opgevuld door de leden van de verschillende politieke partijen. Hoeveel zetels elke partij heeft, dat is tijdens de Tweede Kamerverkiezingen van 15 maart bepaald.</p>
<h3>Nieuwe indeling</h3>
<p>Vandaag wordt de 'nieuwe Tweede Kamer' geïnstalleerd. In totaal zitten er 71 nieuwkomers bij. Maar omdat sommige partijen minder zetels hebben gekregen dan de afgelopen jaren, en andere partijen juist meer, moet er een nieuwe indeling worden gemaakt. Een stoelendans!</p>
<p><div class="media media-element-container media-default"><div id="file-416401" class="file file-document file-text-oembed">

        <h2 class="element-invisible"><a href="/files/xander-van-der-wulp-1490273578">Xander van der Wulp 1490273578</a></h2>
    
  
  <div class="content">
    
<blockquote class="twitter-tweet" data-width="550"><p lang="nl" dir="ltr">Nieuwe indeling Tweede Kamer. Verlies nog eens in beeld: Asscher op de 3e rij. <a href="https://twitter.com/hashtag/PvdA?src=hash&amp;ref_src=twsrc%5Etfw">#PvdA</a> <a href="https://t.co/K8Q9Xy4Xpi">pic.twitter.com/K8Q9Xy4Xpi</a></p>&mdash; Xander van der Wulp (@XandervdWulp) <a href="https://twitter.com/XandervdWulp/status/844823046380634113?ref_src=twsrc%5Etfw">March 23, 2017</a></blockquote>
<script async="" src="https://platform.twitter.com/widgets.js" charset="utf-8"></script>
  </div>

  
</div>
</div>
<h3>Blijven staan</h3>
<p>De medewerkers van de Tweede Kamer hebben een nieuwe indeling gemaakt. Maar daar zijn niet alle Kamerleden het mee eens. De drie fractieleden van Denk vinden dat zij te veel aan de linkerkant van de vergaderzaal zitten. En ook nog eens helemaal op de achterste rij, achter GroenLinks, 50Plus en de Partij voor de Dieren. Tijdens de eerste bijeenkomst vandaag bleven de drie heren daarom eerst staan. Maar al snel gingen ze tóch maar op hun 'niet fijne' plekken zitten.</p>
<p><div class="media media-element-container media-default"><div id="file-416402" class="file file-image file-image-jpeg">

        
  
  <div class="content">
    <img alt="Lijsttrekkers Tweede Kamer 2017" title="Beeld: ANP" height="912" width="1618" class="media-element file-default" data-delta="1" src="https://7dagen.netlify.app/sites/default/files/groepsfoto.jpg">  </div>

  
</div>
</div><em>Op de groepsfoto van alle lijsttrekkers is ook al nauwelijks plek voor Thierry (tweede van rechts)...</em>
<h3>'Niet achter de PVV'</h3>
<p>Niet alleen de drie heren van Denk willen graag eerste rang zitten, ook lijsttrekker Thierry Baudet van Forum voor Democratie wil voor hem en zijn fractiegenoot een betere plek. Hij wil namelijk niet achter het enorme vak van PVV-Kamerleden zitten, helemaal rechts in de zaal.</p>
<p>Omdat niet alle Kamerleden blij zijn met hun plek, gaat het dagelijks bestuur van de Tweede Kamer - het presidium - de komende weken werken aan een nieuwe indeling. Die wordt definitief. De nieuwe partijen zullen dan hun plek wel leren kennen.</p>
<p><em>Altijd op de hoogte blijven van tips die voor jongeren interessant zijn? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
