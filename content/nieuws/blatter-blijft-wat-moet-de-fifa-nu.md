---
id: 0bdb306982f14e3a86188108e21b2028
type: nieuws
layout: post
title: "Blatter blijft: wat moet de FIFA nu?"
permalink: /nieuws/blatter-blijft-wat-moet-de-fifa-nu/
date: 2022-05-11T19:16:41.067Z
author: 7biA1WiYB
excerpt: "Woensdag werden enkele belangrijke FIFA-bazen opgepakt omdat ze corrupt zouden zijn. Ondanks alle commotie is de voorzitter van de voetbalbond, Sepp Blatter, gisteren gewoon weer herkozen. Hij mag de FIFA nog vier jaar blijven leiden. Blatter blij, de rest van de wereld boos. Zeven reacties op het aanblijven van de FIFA-voorzitter.  "
seo:
  description: "Blatter blijft: wat moet de FIFA nu?"
  title: "Blatter blijft: wat moet de FIFA nu?"
---
Woensdag werden enkele belangrijke FIFA-bazen opgepakt omdat ze corrupt zouden zijn. Ondanks alle commotie is de voorzitter van de voetbalbond, Sepp Blatter, gisteren gewoon weer herkozen. Hij mag de FIFA nog vier jaar blijven leiden. Blatter blij, de rest van de wereld boos. Zeven reacties op het aanblijven van de FIFA-voorzitter.  

    <p><strong>1. Prins Ali: 'Je roeit het kwaad niet in één keer uit'</strong><br>Hij was de enige tegenstander in de race om het voorzitterschaps van de FIFA: de 39-jarige prins Ali bin Al-Hussein uit Jordanië. Als jonge, frisse voetbalbobo hoopte hij Blatter van zijn zetel te kunnen stoten. Dat is niet gelukt. Prins Ali wist 73 stemmen te krijgen, Blatter 133. Officieel moest er een tweede stemronde komen, maar prins Ali gooide de handdoek in de ring. Winnen zou-ie toch niet meer. Maar met de 73 stemmen, voornamelijk van West-Europese landen, hoopt hij toch op verandering binnen de FIFA. 'Ik hoop dat het aantal tegenstanders op zal lopen tot een punt waar er voor verandering kan worden gezorgd in de organisatie. Je roeit het kwaad niet in één keer uit.'</p>
<p><strong>2. Michiel van Praag: 'Het is verschrikkelijk'</strong><br>Lange tijd had Sepp Blatter nog meer concurrenten. Eén daarvan was de voorzitter van de Nederlandse voetbalbond KNVB, Michiel van Praag. Hij trok zich vorige week als kandidaat terug, in de hoop dat prins Ali meer stemmen zou krijgen. Nu dat niet gelukt is, en de 79-jarige Blatter weer is herkozen, baalt hij enorm. 'Het is verschrikkelijk dat Blatter aanblijft. Blatter is niet de man om de FIFA te besturen en daar blijven we tegen strijden.'</p>
<p><strong>3. Bert van Oostveen: 'Een apart toernooi? Interessant'</strong><br>Strijden, dat woord wordt vaak gebruikt. Blatter moet 'bestreden' worden. Hoe? Bijvoorbeeld door de FIFA te boycotten. De directeur van de KNVB, Bert van Oostveen, voelt daar wel wat voor. 'Het boycotten van het WK in Rusland in 2018 heeft alleen zin, als je het met z'n allen doet. Wij hebben regelmatig top-6 overleg. Met Italië, Frankrijk, Engeland, Spanje, Duitsland en wijzelf. Als die zes het doen, dan kom je heel ver.' Het idee om een nieuwe FIFA op te richten, vindt Van Oostveen een interessante gedachte. 'De Europese landen, waaronder Nederland, maken toch het mondiale voetbal groot. Zij kunnen verandering brengen.'</p>
<p><div class="media media-element-container media-default"><div id="file-3797" class="file file-image file-image-jpeg">

        
  
  <div class="content">
    <img title="Beeld: ANP" height="1748" width="4000" class="media-element file-default" src="https://original.sevendays.nl/sites/default/files/ANP-32776543.jpg" alt="">  </div>

  
</div>
</div><em>Michiel van Praag (links) en Bert van Oostveen kijken wat beteuterd, nadat Blatter opnieuw is gekozen tot FIFA-voorzitter</em>
<p><strong>4. Greg Dyke: 'Blatter blijft nog geen twee jaar'</strong><br>De kritiek op Blatter kwam afgelopen week in een stroomversnelling, nadat enkele FIFA-bobo's werden opgepakt vanwege corruptieschandalen. Greg Dyke, de voorzitter van de Engelse voetbalbond, is misschien wel de felste tegenstander van Blatter. 'Het idee dat Blatter de FIFA kan hervormen is verdacht. Hij heeft zestien jaar gehad om dat te doen, maar er is niks van gekomen.' Dyke verwacht dat de FBI, die onderzoek doet naar de misstanden binnen de FIFA, binnenkort met meer onthullingen komt. Ook over Blatter zelf. 'Ik zou zeer verbaasd zijn als hij nog altijd voorzitter is over twee jaar', aldus Dyke. </p>
<p><strong>5. Andrew Jennings: 'Blatter is het doelwit'</strong><br>Greg Dyke zou nog wel eens gelijk kunnen krijgen. Onderzoeksjournalist Andrew Jennings volgt Blatter al jaren op de voet. De kans dat Blatter de komende tijd ook uit zijn bed wordt gehaald door de FBI is groot. 'We kennen pas tien procent van het bewijs. Ze hebben nog zo veel werk te doen. Het onderzoek gaat door. Er komt meer en Blatter is het doelwit.'</p>
<p><strong>6. Vladimir Poetin: 'Veel succes, Seppie!'</strong><br>Natuurlijk, zelfs iemand als Sepp Blatter heeft vrienden. De Russische president Poetin bijvoorbeeld. Die stuurde vandaag een telegram naar de FIFA-voorzitter. 'Zijn ervaring, professionaliteit en gezag zullen hem helpen in zijn toekomstige werk', zo klonk de boodschap. Heel lief van het land dat in 2018 het WK voetbal mag organiseren.</p>
<p><strong>7. Sepp Blatter: 'Ik ben niet perfect'</strong><br>Van iedereen is Blatter zelf het meest blij met zijn herverkiezing. Het is zijn vijfde termijn. Ook hij zegt geschokt te zijn door de corruptie die binnen zijn FIFA heeft plaatsgevonden. 'Het leek een orkaan, maar die is nu geluwd. Na de storm is er weer eenheid binnen de FIFA.' Wat Blatter zelf vindt van alle kritiek? Hij gaat die vragen liever uit de weg. Ook zijn leiderschap staat niet ter discussie, vindt hij. 'Ik ben niet perfect, niemand is perfect. Maar samen kunnen we er wat van maken.' Het is alleen afwachten of anderen daarop zitten te wachten.<br><br><em>Meer weten over het corruptieschandaal bij de FIFA? In ons <a href="https://original.sevendays.nl/dossier-fifa">Dossier FIFA</a> lees je er alles over.</em></p>  
