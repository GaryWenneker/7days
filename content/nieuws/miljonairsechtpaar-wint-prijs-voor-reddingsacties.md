---
id: 135133ed25714af693877fda0825dbb5
type: nieuws
layout: post
title: "Miljonairsechtpaar wint prijs voor reddingsacties"
permalink: /nieuws/miljonairsechtpaar-wint-prijs-voor-reddingsacties/
date: 2022-05-11T19:16:41.067Z
author: 7biA1WiYB
excerpt: "Ze zijn steenrijk maar gebruiken hun geld niet om luxe sportwagens of gouden horloges van te kopen. Chris en Regina Catrambone besteden hun kapitaal vooral aan hulpacties om bootvluchtelingen op de Middellandse Zee te redden. Met een veertig meter lang jacht en drones haalde het stel met hun stichting Migrant 0ffshore Aid Station (MOAS) de afgelopen twee jaar 12.000 bootvluchtelingen van de verdrinkingsdood. Voor hun werk krijgen ze vandaag een belangrijke Nederlandse prijs: de Geuzenpenning.  "
seo:
  description: "Miljonairsechtpaar wint prijs voor reddingsacties"
  title: "Miljonairsechtpaar wint prijs voor reddingsacties"
---
Ze zijn steenrijk maar gebruiken hun geld niet om luxe sportwagens of gouden horloges van te kopen. Chris en Regina Catrambone besteden hun kapitaal vooral aan hulpacties om bootvluchtelingen op de Middellandse Zee te redden. Met een veertig meter lang jacht en drones haalde het stel met hun stichting Migrant 0ffshore Aid Station (MOAS) de afgelopen twee jaar 12.000 bootvluchtelingen van de verdrinkingsdood. Voor hun werk krijgen ze vandaag een belangrijke Nederlandse prijs: de Geuzenpenning.  

    <p>'Chris en Regina Catrambone besloten om niet toe te kijken, maar om iets te doen. Ze wilden niet aan de zijlijn toe blijven kijken, maar besloten in actie te komen,' vertelde Peter van Uhm, oud leger-commandant en vice-voorzitter van de Stichting Geuzenpenning, tijdens de uitreiking.</p>
<p><div class="media media-element-container media-default"><div id="file-16819" class="file file-image file-image-jpeg">

        
  
  <div class="content">
    <img height="566" width="850" class="media-element file-default" src="https://7dagen.netlify.app/sites/default/files/jason-florio-anthagonisi4.jpg" alt="">  </div>

  
</div>
</div>
<p>Twee jaar geleden voer het echtpaar Catrambone met hun privéjacht over een kalme Middellandse Zee naar het zonovergoten Tunesië. De blonde miljonairsvrouw zat heerlijk met een kopje koffie op het dek, toen ze ineens een winterjas voorbij zag drijven. Ze waarschuwde de kapitein. ‘Die keek me alleen maar verdrietig aan en vertelde dat de eigenaar waarschijnlijk verdronken was’, vertelde ze eerder aan de Franse televisiezender <em>France2</em>. Ze besloot in actie te komen. Haar avontuurlijke echtgenoot Chris was meteen voor. Hij zet zich al zijn hele leven in voor avontuurlijke liefdadigheidsprojecten. Zo hielp hij mee met bouwprojecten in Irak, regelde hij voetbalvelden voor scholen in Afghanistan en organiseerde hij sportwedstrijden voor weeskinderen in Oekraïne.</p>
<p>Nu kocht Chris een schip dat hij voorzag van een eenvoudig ziekenhuis, helikopterdek, reddingsboten en twee drones. Die onbemande vliegtuigjes scheren met tweehonderd kilometer per uur over de zee. Met hun infraroodcamera’s kunnen ze ook ‘s nachts vluchtelingen opsporen.</p>
<p><strong>Vermogen opgeslokt</strong><br>Het gedeelte van de Middellandse Zee tussen Libië en Malta is al jarenlang een van de populairste routes voor vluchtelingen die vanuit Noord-Afrika vaak in gammele boten naar Europa willen. Vermoedelijk zijn de afgelopen twintig jaar zo’n twintigduizend migranten tijdens hun overtocht verdronken. Het schip van de Catrambones vaart uit als de kustwacht een vluchtelingenbootje heeft gezien. Bij elke reddingsactie gaat er een dokter in een rubberbootje vooruit om de vluchtelingen te kalmeren.</p>
<p><div class="media media-element-container media-default"><div id="file-2887" class="file file-image file-image-jpeg">

        
  
  <div class="content">
    <img title="Chris Catrambone. Foto: AFP" height="2832" width="4256" style="height: 566px; width: 850px;" class="media-element file-default" src="https://7dagen.netlify.app/sites/default/files/AFP-28485686Chris%20Catrambone.jpg" alt="">  </div>

  
</div>
</div>
<p>‘Ze hebben geen idee wie we zijn, en of ze ons kunnen vertrouwen. Soms zitten ze al dagen in de zon, allemaal zeeziek en zonder water’, vertelde Regina. De missie kost de Catrambones maandelijks dik 350.000 euro. De actie heeft inmiddels een flink deel van hun vermogen, verdiend in de verzekeringswereld, opgeslokt. Maar het bedrijf van het echtpaar maakt nog steeds flinke winst en zijn ze in staat de reddingsoperatie te blijven betalen.<br><br><strong>Kritiek</strong><br>De Catrambones krijgen ook veel kritiek te verduren op hun missie. Hun hulp zou migranten juist aanmoedigen om de oversteek te maken. Op de Franse televisie liet het echtpaar weten het liefst gewoon door te gaan: ‘We redden toch ook panda's en dolfijnen? Het is bizar dat we mensen gewoon laten doodgaan op zee. Terwijl de overheden praten, hebben wij gehandeld.’<br><br><strong>Wist je dat...</strong><br>- Chris en Regina zelf op Malta wonen?<br>- Chris Amerikaans is en Regina Italiaans?<br>- Het echtpaar steunbetuigingen heeft gekregen van de paus en actrice Angelina Jolie?</p>
<p><em>Meer weten over het Europese vluchtelingenprobleem? In ons <a href="https://7dagen.netlify.app/dossier-vluchtelingen">dossier vluchtelingen</a> kun je al onze artikelen teruglezen.</em><br> </p>  
