---
id: 1e87b20b2aed4de2b2b7035d0626f4c8
type: nieuws
layout: post
title: "Bang om te bellen? Je bent zeker niet de enige"
permalink: /nieuws/bang-om-te-bellen-je-bent-zeker-niet-de-enige/
date: 2022-05-11T19:16:41.067Z
author: 7biA1WiYB
excerpt: "Breekt het zweet je al uit als je de tandarts moet bellen voor een afspraak? Stuur jij tien keer liever een app’je dan dat je iemand hakkelend belt? Je bent bepaald niet de enige. Uit onderzoek blijkt dat jongeren meer last van belangst hebben dan ouderen.  "
seo:
  description: "Bang om te bellen? Je bent zeker niet de enige"
  title: "Bang om te bellen? Je bent zeker niet de enige"
---
Breekt het zweet je al uit als je de tandarts moet bellen voor een afspraak? Stuur jij tien keer liever een app’je dan dat je iemand hakkelend belt? Je bent bepaald niet de enige. Uit onderzoek blijkt dat jongeren meer last van belangst hebben dan ouderen.  

    <p>Onderzoeksbureau Motivaction zocht uit dat 40 procent van de mensen tussen de 18 en 30 jaar bellen heel vervelend vindt. Van de 30-plussers heeft maar 15 procent last van belangst. De groep jonger dan 18 jaar is niet onderzocht. Maar de onderzoekers vermoeden dat het percentage bange bellers daaronder alleen nog maar hoger zal zijn.</p>
<h3>Contactgestoord</h3>
<p>Volgens psycholoog Peter Nikken, gespecialiseerd in mediagebruik, is bellen ook niet meer echt van deze tijd. ‘Er zijn nu nieuwe technieken om te communiceren. Het is niet zo dat je contactgestoord bent als je niet van bellen houdt. Met andere communicatiemogelijkheden kun je prima je sociale contacten onderhouden.’</p>
<h3>Tips om van je belangst af te komen</h3>
<ul><li><em>Bereid je goed voor. Schrijf vragen die je wil stellen vooraf op.</em></li>
<li><em>Bedenk hoe het gesprek ongeveer zal gaan lopen: wat zal de ander gaan vragen?</em></li>
<li><em>Als je het eng vindt om een gesprek te beginnen, schrijf dan voor jezelf vast een letterlijk een soort script op. ‘Goedemiddig, ik ben die en die en ik bel u om te vragen of bla bla’.</em></li>
<li><em>Neem het telefoongesprek op. Zo hoor je wat er de volgende keer beter kan. En realiseer je dat (bijna) iedereen het vreselijk vindt om zijn eigen stem te horen. Daarin ben je beslist geen uitzondering!</em></li>
</ul><h3>Datagebruik</h3>
<p>Nederlanders bellen misschien minder, ze gebruiken wel steeds meer data. 37 procent van de dertig-minners geeft aan dat hun maandelijkse databundel altijd op gaat. Dit tegenover 14 procent van de ouderen.</p>
<p><div class="media media-element-container media-default"><div id="file-534312" class="file file-image file-image-png">

        
  
  <div class="content">
    <img height="884" width="2048" class="media-element file-default" data-delta="1" src="https://original.sevendays.nl/sites/default/files/YEBT3ygA.png" alt="">  </div>

  
</div>
</div>  
