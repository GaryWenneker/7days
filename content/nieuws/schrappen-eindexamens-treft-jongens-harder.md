---
id: dd08b6b7a8974dff99b2c4a15f56eaa5
type: nieuws
layout: post
title: "'Schrappen eindexamens treft jongens harder'"
permalink: /nieuws/schrappen-eindexamens-treft-jongens-harder/
date: 2022-05-11T19:16:41.067Z
author: 7biA1WiYB
excerpt: "De vlaggen gingen uit, flessen met bubbels werden ontkurkt, maar een raar feestje was het afgelopen dinsdag wel: slagen voor je schooldiploma zonder eindexamen. Kan het schrappen van de eindexamens maatschappelijke gevolgen hebben? Onderzoekers denken van wel.  "
seo:
  description: "'Schrappen eindexamens treft jongens harder'"
  title: "'Schrappen eindexamens treft jongens harder'"
---
De vlaggen gingen uit, flessen met bubbels werden ontkurkt, maar een raar feestje was het afgelopen dinsdag wel: slagen voor je schooldiploma zonder eindexamen. Kan het schrappen van de eindexamens maatschappelijke gevolgen hebben? Onderzoekers denken van wel.  

    <p>Nu onderwijsminister Slob het centrale eindexamen vanwege de <a href="https://7dagen.netlify.app/nieuws/coronacrisis-geen-centrale-eindexamens" target="_blank">coronacrisis heeft geschrapt</a>, moeten scholen op basis van de cijfers van de schoolexamens bepalen of leerlingen slagen. Een groot deel van die schoolexamens zijn op dit moment al gemaakt.</p>
<p>Kan het plotseling veranderen van de spelregels maatschappelijke gevolgen hebben? 'Ja', zeggen wetenschappers Paul Bisschop en Jelle Zwetsloot van onderzoeksinstituut <a href="http://www.seo.nl/over-ons/introductie/" target="_blank">SEO</a><a href="http://www.seo.nl/over-ons/introductie/"> Economisch Onderzoek</a>, 'jongens worden door het besluit gemiddeld harder getroffen'.</p>
<h3>Jongens</h3>
<p>In <em><a href="https://www.volkskrant.nl/columns-opinie/jongens-harder-getroffen-door-schrappen-centrale-eindexamens~b8174914/?utm_source=link&amp;utm_medium=app&amp;utm_campaign=shared%20content&amp;utm_content=free" target="_blank">De Volkskrant</a></em> schrijven zij vandaag: 'De cijfers spreken voor zich. Zo berekende de Onderwijsinspectie dat jongens op de havo in 2018 gemiddeld 0,1 punt hoger scoorden op het centraal examen dan op het schoolexamen. Meisjes scoorden gemiddeld juist 0,2 punt lager op het centraal examen dan op het schoolexamen. Ook op het vwo en het vmbo scoorden jongens ten opzichte van de schoolexamencijfers beter op het centrale eindexamen dan meisjes.'</p>
<p>Het is al langer bekend dat jongens in vergelijking <a href="https://7dagen.netlify.app/nieuws-school/meisjes-doen-het-vanaf-de-brugklas-beter-dan-jongens">met meisjes </a>gemiddeld slechter scoren op de schoolexamens. Opvallend is dat ze het daarna  - in de eindexamenweken - weer beter doen. Daardoor krikken ze hun cijfers op of houden het resultaat op peil.</p>
<h3>Meisjes</h3>
<p>'Voor meisjes pakt het schrappen van de centrale eindexamens gemiddeld juist gunstig uit', schrijven de onderzoekers. 'Zij presteren op het centraal examen minder goed dan op het schoolexamen.'</p>
<p>Jelle Zwetsloot: 'Het zou kunnen dat jongens sneller denken 'ik red het wel, ik knal gewoon nog even bij het eindexamen'. Uit eerder onderzoek blijkt bijvoorbeeld dat jongens in het algemeen meer zelfverzekerd zijn als het gaat om het kunnen oplossen van moeilijke opgaven. Daardoor hebben zij mogelijk meer vertrouwen in het kunnen pieken tijdens het eindexamen, terwijl meisjes het hier niet op aan willen laten komen.'</p>
<h3>Herkansingen</h3>
<p>Het afschaffen van de centrale examens zou daarom kunnen leiden tot prestatieverschillen tussen jongens en meisjes. Minister Slob liet al wel weten dat eindexamenkandidaten die er slecht voorstaan in beroep kunnen gaan. Ook komen er herkansingsmogelijkheden.</p>
<p>Volgens de onderzoekers is het nog niet duidelijk of jongens voordeel hebben van deze maatregelen. Ze wijzen erop dat het belangrijk is om te blijven kijken naar gevolgen op de lange termijn. Bijvoorbeeld of de achterstandspositie die jongens in het vervolgonderwijs en op de arbeidsmarkt toch al hebben, groter wordt. Dat wordt nog uitgezocht.</p>  
