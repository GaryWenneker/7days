---
id: d0f27788f98a47edb5b89688fe9906bd
type: nieuws
layout: post
title: "Overleden nijlpaard blijkt genderneutraal"
permalink: /nieuws/overleden-nijlpaard-blijkt-genderneutraal/
date: 2022-05-11T19:16:41.067Z
author: 7biA1WiYB
excerpt: "Een bijzondere ontdekking in Wildlands-dierenpark in Emmen. Nijlpaard Hasana blijkt genderneutraal. Het dier is daarmee het eerste nijlpaard ter wereld die zowel vrouw als man was.  "
seo:
  description: "Overleden nijlpaard blijkt genderneutraal"
  title: "Overleden nijlpaard blijkt genderneutraal"
---
Een bijzondere ontdekking in Wildlands-dierenpark in Emmen. Nijlpaard Hasana blijkt genderneutraal. Het dier is daarmee het eerste nijlpaard ter wereld die zowel vrouw als man was.  

    <p>Pas nadat Hasana was dinsdag was overleden, kwamen onderzoekers erachter. Het 11-jarige nijlpaard ging plotseling dood en daarom besloot het dierenpark om het dier te laten onderzoeken. Jarenlang hadden verzorgers in Emmen gedacht dat Hasana een vrouwtje was, maar na onderzoek bleek dat het nijlpaard zowel een vrouwtje als een mannetje was!</p>
<h3>Vagina én zaadballen</h3>
<p>Van buiten leek Hasana namelijk op een vrouwelijk nijlpaard, zo had het dier bijvoorbeeld een vagina. Maar van binnen had het nijlpaard geen baarmoeder en eierstokken. In plaats daarvan had Hasana twee zaadballen en iets dat op een piemel leek. Hasana is daarmee het eerste genderneutrale nijlpaard ter wereld. Heel bijzonder dus!</p>
<h3>Tweeling</h3>
<p>Onderzoekers denken dat het dier zowel man als vrouw was door haar tweelingbroer, die kort na de bevalling overleed. Hasana kan in de baarmoeder een paar mannelijke kenmerken van haar broertje hebben overgenomen. Dit gebeurt als de ongeboren baby's met elkaar in contact komen, waardoor ze worden blootgesteld aan de mannelijke of vrouwelijke hormonen van de ander. Ook bij koeien gebeurt dit weleens.</p>
<h3>Darmproblemen</h3>
<p>Dat Hasana meisje én jongen was, had niets te maken met haar overlijden. Het nijlpaard is doodgegaan door darmproblemen. Een ding is zeker: in Wildlands zal Hasana niet snel vergeten worden!</p>  
