---
id: 96f21b8ac0334ee98b913daff51a0b1b
type: nieuws
layout: post
title: "Rijbewijs gehaald? Pas op dat je selfie niet wordt verkocht!"
permalink: /nieuws/rijbewijs-gehaald-pas-op-dat-je-selfie-niet-wordt-verkocht!/
date: 2022-05-11T19:16:41.067Z
author: 7biA1WiYB
excerpt: "Op het dark web is van alles te koop. Drugs, wapens en misschien wel jouw rijbewijsselfie. Uit onderzoek van RTL Nieuws lijkt het om honderden mogelijke slachtoffers te gaan.  "
seo:
  description: "Rijbewijs gehaald? Pas op dat je selfie niet wordt verkocht!"
  title: "Rijbewijs gehaald? Pas op dat je selfie niet wordt verkocht!"
---
Op het dark web is van alles te koop. Drugs, wapens en misschien wel jouw rijbewijsselfie. Uit onderzoek van RTL Nieuws lijkt het om honderden mogelijke slachtoffers te gaan.  

    <p>Als je je rijbewijs hebt gehaald, ben je zo trots dat je het van de daken wil schreeuwen. Of in de moderne vorm: het op social media wil delen met #rijbewijs. Maar je kunt beter geen foto van je roze pasje online slingeren. Voor je het weet gaan criminelen ermee aan de haal. Op het dark web, een online illegale handelsplaats, kost een rijbewijsselfie zo’n 2,50 euro, ontdekte <a href="https://www.rtlnieuws.nl/technieuws/selfies-nederlandse-tieners-met-rijbewijs-doorverkocht-op-darkweb" target="_blank"><em>RTL Nieuws</em></a>.</p>
<h3><strong>Wat kunnen criminelen met jouw rijbewijs?</strong></h3>
<p>Een rijbewijs is een geldig identiteitsbewijs in Nederland. Criminelen kunnen zich voordoen als jou wanneer ze de gegevens van je pasje hebben. Zo kunnen ze bijvoorbeeld een bankrekening openen of een telefoonabonnement afsluiten onder jouw naam. Ook op Marktplaats kunnen ze anderen oplichten terwijl ze zich voordoen als jou. Als het slachtoffer daarna naar de politie stapt, ben jij opeens verdachte.</p>
<div class="kader">
<p><img class="kaderafbeelding" src="/sites/default/files/ff.png"></p>
<p>Anderen lazen ook: <a href="https://7dagen.netlify.app/nieuws/natasja-achtervolgde-boeven-tijdens-haar-rijles">Natasja achtervolgde boeven tijdens haar rijles</a>.</p>
</div>
<h3><strong>Hoe voorkom je dit?</strong></h3>
<p>Deel daarom nooit een foto van je identiteitsbewijs op social media of met particulieren. Heb je toch een kopie nodig, bijvoorbeeld om een auto te huren? Gebruik dan de app <a href="https://www.rijksoverheid.nl/onderwerpen/identiteitsfraude/vraag-en-antwoord/veilige-kopie-identiteitsbewijs" target="_blank">KopieID</a> van de overheid. Daarmee wordt er een watermerk met datum aan je foto toegevoegd. </p>
<h3><strong>En als het toch misgaat?</strong></h3>
<p>Doet iemand anders op internet zich voor als jou? Doe dan aangifte bij de politie en neem contact op met het <a href="https://www.rijksoverheid.nl/contact/contactgids/centraal-meld-en-informatiepunt-identiteitsfraude-en-fouten-cmi" target="_blank">Centraal Meldpunt Identiteitsfraude</a> van de overheid. Daar kunnen ze je helpen met de gevolgen van identiteitsfraude.</p>
  
