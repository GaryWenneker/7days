---
id: 7be00d3dcab649569094ba3fea55795d
type: nieuws
layout: post
title: "Moordproces Boris Nemtsov begonnen in Rusland"
permalink: /nieuws/moordproces-boris-nemtsov-begonnen-in-rusland/
date: 2022-05-11T19:16:41.067Z
author: 7biA1WiYB
excerpt: "Hij was de belangrijkste politieke tegenstander van de Russische president Poetin: Boris Nemtsov. Vorig jaar werd de populaire oppositieleider in koelen bloede vermoord. Vlakbij het Kremlin, het centrum van de Russische macht. De moord zorgde voor veel ophef in Rusland en de rest van de wereld. In Moskou begint vandaag het proces tegen de verdachten.  "
seo:
  description: "Moordproces Boris Nemtsov begonnen in Rusland"
  title: "Moordproces Boris Nemtsov begonnen in Rusland"
---
Hij was de belangrijkste politieke tegenstander van de Russische president Poetin: Boris Nemtsov. Vorig jaar werd de populaire oppositieleider in koelen bloede vermoord. Vlakbij het Kremlin, het centrum van de Russische macht. De moord zorgde voor veel ophef in Rusland en de rest van de wereld. In Moskou begint vandaag het proces tegen de verdachten.  

    <p>Boris Nemtsov (foto hieronder) was jarenlang één van de felste critici van president Poetin. Zijn mening stak hij nooit onder stoelen of banken. Een paar uur van zijn dood gaf-ie nog een radio-interview waarin hij felle kritiek uitte op Poetins Oekraïne-beleid. En een dag later zou hij, als groot voorstander van democratie, voorop lopen in een grote protestmars tegen deze oorlog én de enorme macht van Poetin. ‘Als alle macht in handen van één man is, leidt dat altijd tot een absolute ramp’, zei hij.<br><br>Die mars heeft hij niet meer kunnen lopen. ’s Avonds werd hij tijdens een wandeling met een vriendin van achteren neergeschoten door nog onbekende daders.</p>
<p><div class="media media-element-container media-default"><div id="file-22225" class="file file-image file-image-jpeg">

        
  
  <div class="content">
    <img title="ANP" height="546" width="800" class="media-element file-default" src="https://7dagen.netlify.app/sites/default/files/ANP-19284518.jpg" alt="">  </div>

  
</div>
</div>
<p><strong>Sfeer van angst</strong><br>Nemtsovs aanhangers wezen meteen met de vinger naar Poetin. Hij zou dan niet eigenhandig het wapen hebben afgevuurd, maar wél voor de sfeer in het land hebben gezorgd waarin dit kan gebeuren. Een sfeer van angst, waarin iedereen die tegen het regime is zijn mond moet houden. Doe je dat niet, dan word je opgepakt. Het land uitgezet, huisarrest opgelegd, in de cel of in een strafkamp geplaatst (zie portretjes onderaan artikel).<br><br><strong>Ontkennen</strong><br>Ook Nemtsov belandde wel eens in de gevangenis. Vijf jaar geleden moest hij een straf van vijftien dagen uitzitten omdat hij een illegale demonstratie tegen de regering had bijgewoond. Het Kremlin zelf ontkent in alle toonaarden iets met de moord te maken te hebben. De regering denkt dat de daad een provocatie is, om het Poetin-beleid in een kwaad daglicht te stellen. Ook moslimextremisten zouden er volgens hen achter kunnen zitten, omdat Nemtsov een voorstander was van het Franse satirische weekblad Charlie Hebdo. Om te benadrukken dat ze écht geen bloed aan hun handen hebben, was de Russische vicepremier naar Nemstovs uitvaart gestuurd. <br><br>Wie erachter de moord zit is nog steeds niet precies duidelijk. De vijf opgepakte Tsjetsjeense mannen die vandaag voor de rechter staan ontkennen iets met de zaak te maken te hebben. </p>
<p><div class="media media-element-container media-default"><div id="file-22224" class="file file-image file-image-jpeg">

        
  
  <div class="content">
    <img title="ANP" height="484" width="800" class="media-element file-default" src="https://7dagen.netlify.app/sites/default/files/ANP-31618355.jpg" alt="">  </div>

  
</div>
</div><br><em>Een protestmars ter ere van Nemstov. Op de spandoeken staat: "Helden sterven nooit"</em>
<p><strong>Kremlincritici</strong><br>Nemtsov ligt op de Trojekurovskoje-begraafplaats, tussen veel bekende Russen. De journaliste Anna Politkovskaja bijvoorbeeld, die in 2006 werd doodgeschoten. Zij was net als Nemtsov uiterst kritisch over president Poetin. <em>Welke bekende Kremlincritici zijn er nu nog over? Vier bekende koppen uitgelicht.</em></p>
<p><strong>Aleksej Navalny (38)</strong><br>Navalny is het bekendste gezicht van de oppositie in Rusland. Hij werd bekend dankzij zijn blog tegen overheidscorruptie in Rusland. Er lopen talloze rechtszaken tegen hem. Zo beschuldigt de regering hem onder meer van fraude. Vorig jaar zat hij in de gevangenis omdat hij zich niet aan zijn opgelegde huisarrest had gehouden toen hij eerder had meegedaan aan een demonstratie tegen het regime.</p>
<p><strong>Garri Kasparov (52)</strong><br>In 2007 was deze oud-wereldkampioen schaken nog presidentskandidaat, nu woont hij in de VS. Gevlucht, omdat hij zich niet veilig meer voelt in Rusland. Hij demonstreerde veel, vaak aan de zij van Nemtsov. Vanuit de VS zet hij zijn strijd tegen Poetin door op zijn eigen website, die in Rusland is geblokkeerd.</p>
<p><strong>Michail Chodorkovski (51)</strong><br>Ooit was hij de rijkste man van Rusland (olie). Maar hij verloor zijn macht toen-ie zijn geld gebruikte om tegenstanders van Poetin te helpen. In 2003 werd hij opgepakt voor belastingontduiking en diefstal. Tien jaar lang bracht hij door in strafkampen. Twee jaar geleden kwam hij vrij, op voorwaarde dat ie Rusland zou verlaten. Inmiddels woont hij in Zurich, waar hij zijn strijd tegen de regering Poetin stug doorzet.</p>
<p><strong>Nadezhda Tolokonnikova (25)</strong><br>Lid van de Pussy Riots, de punkrockband die Poetin bekritiseert door middel van protestliedjes. Ze zat tot 2012 bijna twee jaar in een strafkamp, omdat ze een anti-Poetin lied zong in een kerk in Moskou. Eenmaal vrij gaat ze verder waar ze gebleven is. ‘Er zou nooit ergens iets veranderen als niemand ooit iets durfde’, zei ze eerder in een interview met 7Days. De straf schrikt haar niet af en ook zij gaat door waar ze gebleven was, ook al wordt ze om de haverklap opgepakt.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em><br> </p>  
