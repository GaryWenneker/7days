---
id: 0f56e52e9e3a49daa7fb725591075fbf
type: nieuws
layout: post
title: "Profiel: Igor Strelkov, een schimmige seperatist"
permalink: /nieuws/profiel-igor-strelkov-een-schimmige-seperatist/
date: 2022-05-11T19:16:41.067Z
author: 7biA1WiYB
excerpt: "Keihard – Hij schepte vorige week op over het neerhalen van een vliegtuig. En hij staat bekend als een keiharde rebellenleider en vechtersbaas. Verder is maar weinig bekend over Igor Strelkov. Behalve dan dat je hem maar beter niet kunt tegenkomen  "
seo:
  description: "Profiel: Igor Strelkov, een schimmige seperatist"
  title: "Profiel: Igor Strelkov, een schimmige seperatist"
---
Keihard – Hij schepte vorige week op over het neerhalen van een vliegtuig. En hij staat bekend als een keiharde rebellenleider en vechtersbaas. Verder is maar weinig bekend over Igor Strelkov. Behalve dan dat je hem maar beter niet kunt tegenkomen  

    <p>'Bij Torez hebben we zojuist een Antonov-26 neergeschoten. We hadden ze toch gewaarschuwd: niet in ons luchtruim vliegen.’ Deze social media-post van pro-Russische rebellenleider Igor Strelkov ging vorige week de hele wereld over toen duidelijk werd dat het geen militair vrachtvliegtuig was dat was neergehaald, maar een passagiersvoertuig. Strelkov verwijderde de post meteen, maar op internet is het bericht nog steeds terug te vinden. Het is één van de aanwijzingen die lijken te bewijzen dat vlucht MH17 is aangevallen door de Oekraïense separatisten, waarvan Strelkov één van de aanvoerders is. Ze lijken er alles voor over te hebben om Oekraïne (of in ieder geval een zo groot mogelijk stuk daarvan) bij Rusland aan te laten sluiten. Zelf zeggen ze dat ze onafhankelijk willen zijn en een nieuw land willen stichten: Volksrepubliek Donetsk. Daar strijdt Strelkov dus ook voor. Zegt hij.<br><br><div class="media media-element-container media-default"><div id="file-12253" class="file file-image file-image-jpeg">

        
  
  <div class="content">
    <img height="360" width="600" class="media-element file-default" src="https://7dagen.netlify.app/sites/default/files/Flag_of_Donetsk_Federative_Republic.jpg" alt="">  </div>

  
</div>
</div><br><em>De vlag van de Volksrepubliek Donetsk.</em>
<p><br><strong>Losgeslagen eenling</strong><br>Toch komt Strelkov zelf helemaal niet uit Oekraïne. Hij is geboren in Rusland, was lid van de Russische veiligheidsdienst, waarvoor hij in verschillende conflicten vocht. Later dook hij op toen Rusland de Krim, een gebied dat bij Oekraïne hoorde, inpikte. In de periode daarna wierp hij zich op als rebellenleider in het oosten van Oekraïne. Hij wordt ook wel de ‘minister van Defensie van Volksrepubliek Donetsk’ genoemd. Maar volgens de regering van Oekraïne werkt Strelkov nog steeds voor Rusland. Daar is alleen geen hard bewijs voor. De opstandeling heeft ook kritiek op Rusland geuit. Hij riep dat de rebellen meer steun uit Moskou moeten krijgen. Dat wijst er eerder op dat Strelkov niet onder het gezag van Rusland staat, maar naar helemaal niemand luistert. Een losgeslagen eenling.<br><br><strong>'Igor de verschrikkelijke'</strong><br>En zo is er wel meer onduidelijk over de rebellenleider. Hij gebruikt niet eens zijn echte naam, want eigenlijk heet hij Igor Girkin. Een andere bijnaam die rondgaat, is ‘Igor de Verschrikkelijke’. Het geeft aan dat hij een gevreesd figuur is. Volgens verhalen geeft hij met harde hand leiding aan de rebellen en is hij genadeloos voor zijn vijanden. Zo zou hij volgens verhalen in de kelder van zijn hoofdkwartier gevangenen onder vreselijke omstandigheden hebben vastgehouden. En als de rebellen zich niet aan zijn bevelen houden, straft hij ze keihard. Hoe het verder gaat met de bloedige strijd in Oekraïne is afwachten. Zeker lijkt wel dat de schimmige Strelkov zich niet zal neerleggen bij een vreedzame oplossing.<br><br> </p>
<p> </p>  
