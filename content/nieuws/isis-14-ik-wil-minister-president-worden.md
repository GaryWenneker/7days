---
id: d519de64213c4541b37c5ae0f9adf9ae
type: nieuws
layout: post
title: "Isis (14): 'Ik wil minister-president worden'"
permalink: /nieuws/isis-14-ik-wil-minister-president-worden/
date: 2022-05-11T19:16:41.067Z
author: 7biA1WiYB
excerpt: "Stemmen mag Isis Bloemsma nog niet, maar dat betekent niet dat politiek haar niks interesseert. Integendeel: al weken is ze bezig met de gemeenteraadsverkiezingen.  "
seo:
  description: "Isis (14): 'Ik wil minister-president worden'"
  title: "Isis (14): 'Ik wil minister-president worden'"
---
Stemmen mag Isis Bloemsma nog niet, maar dat betekent niet dat politiek haar niks interesseert. Integendeel: al weken is ze bezig met de gemeenteraadsverkiezingen.  

    <p>De 14-jarige Tilburgse is de jongste kandidaatraadslid van het land. Ze staat op plek veertien op de kieslijst voor <em>Voor Tilburg</em>. Bij genoeg stemmen krijgt ze een plek in de gemeenteraad. ‘Niet meteen hoor, pas als ik achttien word. Tot die tijd gaat er iemand in mijn plaats de gemeenteraad in', legt Isis uit. Als het allemaal meezit, kan ze dan een halfjaar de raad in. Daarna zijn de volgende verkiezingen.</p>
<h3>Jip-en-janneketaal</h3>
<p>Veel jongeren vinden politiek best saai. Dat begrijpt Isis wel. ‘Vorige zomer keek ik vaak naar het nieuws op televisie. Als het dan over politiek ging, was ik verbaasd over de manier waarop veel politici praten. Ze gebruiken zulke moeilijke woorden. Ik kon er soms geen touw aan vastknopen. Dat kan toch ook anders? Vooral als het over jongeren zelf gaat, is het belangrijk dat zij begrijpen wat er wordt gezegd. Dan vinden ze het misschien ook interessanter en kunnen zelf meedenken over oplossingen. Mijn doel? Ik wil politiek begrijpelijk maken voor iedereen, bijvoorbeeld door regels samen te vatten in jip-en-janneketaal.'</p>
<p><a href="http://www.kidsweek.nl/nieuws/isis-wil-zich-met-politiek-inzetten-voor-kinderen" target="_blank">Lees hier waarvoor Isis zich wil gaan inzetten.</a></p>
<p>Voor een schoolopdracht kwam ze in contact met Linda Oerlemans, de fractievoorzitter van de lokale partij Voor Tilburg. ‘Ik moest iemand interviewen die iets doet wat ik later ook zou willen.’ De twee hielden contact omdat de partij meer jongeren aan zich wilde verbinden en plannen had om een jongerenpartij op te richten. Toen die er uiteindelijk toch niet kwam, werd Isis gevraagd als kandidaatraadslid. 'Dat wilde ik natuurlijk wel. Ik moet toch ergens beginnen als ik iets met politiek wil gaan doen?'</p>
<h3>Minister-president</h3>
<p>Waar ze van droomt? ‘Minister-president worden! In de politiek is dat het hoogst haalbaar, maar ik moet eerst maar eens raadslid zien te worden. Dan kan ik stap voor stap steeds verder. Ik heb geen haast hoor. Ik zit nu nog op de middelbare school en daarna wil ik graag studeren.’</p>  
