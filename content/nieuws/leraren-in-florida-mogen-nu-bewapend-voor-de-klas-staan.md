---
id: 1e124a56f0734f73afd9f5ceb759edaa
type: nieuws
layout: post
title: "Leraren in Florida mogen nu bewapend voor de klas staan"
permalink: /nieuws/leraren-in-florida-mogen-nu-bewapend-voor-de-klas-staan/
date: 2022-05-11T19:16:41.067Z
author: 7biA1WiYB
excerpt: "Volgens een nieuwe wet in de Amerikaanse staat Florida, mogen docenten voortaan met een wapen voor de klas staan. Het parlement wil met deze nieuwe regel schietincidenten op scholen voorkomen. De aanleiding voor de maatregel was de dodelijke schietpartij op de Marjory Stoneman Douglas High School in Parkland vorig jaar.  "
seo:
  description: "Leraren in Florida mogen nu bewapend voor de klas staan"
  title: "Leraren in Florida mogen nu bewapend voor de klas staan"
---
Volgens een nieuwe wet in de Amerikaanse staat Florida, mogen docenten voortaan met een wapen voor de klas staan. Het parlement wil met deze nieuwe regel schietincidenten op scholen voorkomen. De aanleiding voor de maatregel was de dodelijke schietpartij op de Marjory Stoneman Douglas High School in Parkland vorig jaar.  

    <p>Er was veel te doen om dit wetsvoorstel. Uiteindelijk kreeg het voorstel 65 stemmen voor, en 47 tegen. Vorige week gaf de Senaat al toestemming voor de maatregel: 22 stemmen voor en 17 tegen.</p>
<p>In principe mogen alle leerkrachten nu dus een wapen dragen in de klas. Daarvoor moeten ze wel een test doen en een training van 144 uur volgen. Een aantal scholen heeft al docenten opgegeven voor een dergelijke opleiding. Andere scholen gaven aan niet mee te willen doen.</p>
<h3>Parkland</h3>
<p>Voorstanders van de maatregel wijzen naar wat vorig jaar gebeurde <a href="https://7dagen.netlify.app/nieuws/overlevende-scholier-ooggetuige-acteur" target="_blank">in Parkland</a>. Daar vond, met zeventien dodelijke slachtoffers en bijna net zoveel gewonden, één van de dodelijkste schietpartijen op een school ter wereld plaats.</p>
<p>Een paar weken na de schietpartij werd door een Republikeinse gouverneur al een aantal wettelijke maatregelen getekend die scholen veiliger moesten maken. Zo ging de minimumleeftijd om een geweer te kopen naar 21 jaar en kwam er een verplichte wachttijd van drie dagen bij elke aankoop van een wapen. Daarnaast kregen bepaalde personeelsleden op scholen al toegang tot wapens.</p>
<h3>Gevaarlijk</h3>
<p>Mensen die voor een strenger wapenbeleid zijn vinden de nieuwe wet gevaarlijk. Zij waarschuwen dat meer vuurwapens niet tot minder vuurwapengeweld zullen leiden. Na de schietpartij in Parkland groeide de nationale beweging voor een strengere wapenwet. Onder aanvoering van studente en activiste <a href="https://7dagen.netlify.app/nieuws/march-our-lives-wint-kindervredesprijs" target="_blank">Emma Gonzaléz</a>, die de schietpartij in Parkland overleefde, werden overal in het land protestmarsen georganiseerd.</p>
<p>President Donald Trump en de <em>National Rifle Organisation</em>, een Amerikaanse organisatie voor wapenbezitters, menen dat het bewapenen van leraren de beste manier is om nieuwe dodelijke schietincidenten op school te voorkomen.</p>  
