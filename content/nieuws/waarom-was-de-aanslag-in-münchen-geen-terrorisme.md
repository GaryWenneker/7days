---
id: 9c649f3d22254de680f300fa53adfbdf
type: nieuws
layout: post
title: "Waarom was de aanslag in München geen terrorisme?"
permalink: /nieuws/waarom-was-de-aanslag-in-münchen-geen-terrorisme/
date: 2022-05-11T19:16:41.067Z
author: 7biA1WiYB
excerpt: "Bij een schietpartij in het Zuid-Duitse München zijn vrijdagavond tien doden gevallen. Om moedeloos te worden, zo veel aanslagen lijken er de laatste tijd te worden gepleegd. Toch is dit volgens de politie geen terrorisme. Waarom niet? En wat is dat dan wel?  "
seo:
  description: "Waarom was de aanslag in München geen terrorisme?"
  title: "Waarom was de aanslag in München geen terrorisme?"
---
Bij een schietpartij in het Zuid-Duitse München zijn vrijdagavond tien doden gevallen. Om moedeloos te worden, zo veel aanslagen lijken er de laatste tijd te worden gepleegd. Toch is dit volgens de politie geen terrorisme. Waarom niet? En wat is dat dan wel?  

    <p><strong>Wat is er vrijdag gebeurd? </strong><br>Een 18-jarige Duitse scholier begon bij een winkelcentrum plotseling om zich heen te schieten. Hij doodde 9 mensen en verwondde er 27. Daarna pleegde hij zelfmoord (hij is dus zelf de tiende dode). Omdat de politie eerst dacht dat de dader voortvluchtig was, bleef de stad urenlang hermetisch afgesloten.</p>
<p><strong>Wat is een aanslag?</strong><br>Een aanslag is een gewelddadige aanval, met als doel mensen of dingen te beschadigen of te doden. Waarom en hoe, maakt niet echt uit. Deze schietpartij in München was dus een aanslag.</p>
<p><div class="media media-element-container media-default"><div id="file-20674" class="file file-image file-image-jpeg">

        
  
  <div class="content">
    <img alt="münchen aanslag" title="Foto: AFP" height="516" width="850" class="media-element file-default" src="https://7dagen.netlify.app/sites/default/files/munchen%202.jpg">  </div>

  
</div>
</div><em>Winkelend publiek in München wordt in veiligheid gebracht terwijl de politie nog op zoek is naar de dader.</em>
<p><strong>Wat is terrorisme? </strong><br>Terrorisme is <u>geweld (of dreiging) met een politiek of religieus doel</u>. Een 'gewone' enkele moord is vaak een persoonlijke daad, geen terroristische. Een terrorist wil juist de hele maatschappij ontwrichten en een politieke of gelovige boodschap vertellen. Een paar voorbeelden: </p>
<p>- Terreurgroep IS pleegt aanslagen in Syrië en Irak om te zeggen: 'Wij zijn hier voortaan de baas en iedereen moet zich aan onze superstrenge moslimregels houden'.</p>
<p>- IS pleegde afgelopen december <a href="https://7dagen.netlify.app/nieuws/de-aanslagen-parijs-van-minuut-tot-minuut">aanslagen in Frankrijk</a> met als boodschap: 'Frankrijk en andere westerse landen, bemoei je niet met onze oorlog in Syrië en Irak.' Een groep landen (waaronder Nederland) gooit daar namelijk bommen op IS-gebouwen in een poging de oorlog te stoppen. </p>
<p>- <a href="https://7dagen.netlify.app/nieuws/breivik-de-lastigste-gevangene-van-europa">Anders Breivik</a> doodde vijf jaar geleden bijna tachtig mensen in Noorwegen omdat hij fel tegen de socialistische regering was. Die moest onder andere iets doen aan de vele moslims in zijn land, vond hij.</p>
<p><div class="media media-element-container media-default"><div id="file-20679" class="file file-image file-image-jpeg">

        
  
  <div class="content">
    <img alt="aanslag München" title="Foto: EPA" height="538" width="850" class="media-element file-default" src="https://7dagen.netlify.app/sites/default/files/munchen%201.jpg">  </div>

  
</div>
</div>
<p><strong>Hoe weet je of iets terrorisme is of niet? </strong><br>Dat is vaak lastig te zeggen. Bij veel aanslagen komt de dader ook om en kan-ie na afloop niet eens flink aan de tand gevoeld worden. Soms biedt een huiszoeking duidelijkheid. Een 17-jarige Afghaanse jongen die eerder deze week <a href="https://7dagen.netlify.app/nieuws/jongen-17-met-bijl-valt-duitse-treinpassagiers-aan">mensen verwondde in een Duitse trein</a>, had bijvoorbeeld een IS-vlag in zijn kamer.</p>
<p>Maar dan nog blijft de vraag: is een aanslag echt uitgevoerd door de terreurgroep zelf, of door iemand die daar 'fan' van is en op eigen houtje denkt: 'laat ik zelf ook een aanslag plegen'? Een <a href="https://7dagen.netlify.app/lonewolves">lone wolve</a>, heet zo'n dader in zijn uppie.</p>
<p><div class="media media-element-container media-default"><div id="file-20675" class="file file-image file-image-jpeg">

        
  
  <div class="content">
    <img alt="münchen aanslag" title="Foto: AFP" height="541" width="850" class="media-element file-default" src="https://7dagen.netlify.app/sites/default/files/munchen%203.jpg">  </div>

  
</div>
</div>
<p><strong>En de jongen in München? Waarom was dat geen terrorist? </strong><br>De jongen heeft - voor zover bekend - helemaal geen banden met een terreurgroep. Wel was hij depressief en gefascineerd door grote geweldsincidenten. De politie vond daarover een boek op zijn kamer.</p>
<p>Het lijkt erop dat hij geen politieke of religieuze boodschap had. Maar dat hij zó depressief, boos, verdrietig en in de war was, dat hij dood wilde en zo veel mogelijk andere mensen mee de dood in wilde sleuren. Maar of het nou door een depressie, politiek, religie of wat dan ook komt: er bestaat natuurlijk geen enkele reden die rechtvaardigt dat je andere mensen mag doden. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
