---
id: 653aa506e14742db9dbb3bdc194ba2ac
type: nieuws
layout: post
title: "'Had ze nog geleefd als mensen anders hadden gekozen?'"
permalink: /nieuws/had-ze-nog-geleefd-als-mensen-anders-hadden-gekozen/
date: 2022-05-11T19:16:41.067Z
author: 7biA1WiYB
excerpt: "Een zestienjarig meisje uit Maleisië heeft zelfmoord gepleegd nadat ze een poll met de vraag Die or Live? op Instagram had geplaatst. De meeste stemmers kozen voor Die. Is dat strafbaar?  "
seo:
  description: "'Had ze nog geleefd als mensen anders hadden gekozen?'"
  title: "'Had ze nog geleefd als mensen anders hadden gekozen?'"
---
Een zestienjarig meisje uit Maleisië heeft zelfmoord gepleegd nadat ze een poll met de vraag Die or Live? op Instagram had geplaatst. De meeste stemmers kozen voor Die. Is dat strafbaar?  

    <p>'Erg belangrijk, help me kiezen. D/L' schreef het meisje in een bericht bij de poll. 69% koos voor <em>die</em> en het meisje pleegde diezelfde avond zelfmoord. Ze sprong van de derde verdieping in een winkelcentrum. </p>
<h3>Discussie in Maleisië</h3>
<p>De dood van het meisje heeft voor veel discussie gezorgd in het Aziatische land. De minister van Jeugd en Sport maakt zich zorgen om de geestelijke gezondheid van de jeugd. Een Maleisische advocaat vindt dat de mensen die voor <em>Die</em> kozen, vervolgd moeten worden voor het aanzetten tot zelfmoord. 'Had het meisje nog geleefd als deze mensen anders hadden gekozen? Een poging tot zelfmoord is strafbaar in Maleisië, aanzetten tot moord dan mogelijk ook', zei hij in Maleisische media.</p>
<h3>Strafbaar?</h3>
<p>Of dit strafbaar is in Maleisië moet nog blijken, maar is lastig te zeggen, weet Remco Pijpers, social media expert bij Kennisnet: 'Het is natuurlijk heel verdrietig, maar ik denk niet dat zoiets strafbaar is. Het is een vorm van cyberpesten. Dat is strafbaar als het gaat om chantage of bedreiging, maar daar is in deze zaak geen sprake van. Het is wel heel triest. Het meisje stelde zich kwetsbaar op en had blijkbaar wat positiviteit nodig en dat kreeg ze niet.'</p>
<p>Hij vervolgt: 'Maar ik kan me ook voorstellen dat mensen niet hebben ingezien dat dit serieus bedoeld was. Eigenlijk hoop je in zo'n geval dat iemand dit rapporteert aan Instagram en dat ze dan gelijk de politie erop zetten. Ik weet ook niet wie de mensen zijn die hebben gestemd, dat heeft er ook mee te maken. Misschien gaat de politie er toch nog wel werk van maken als blijkt dat ze haar goed kenden.'</p>
<p><em>Denk je aan zelfmoord? Op <a href="http://www.113.nl/" target="_blank">www.113.nl</a> vind je hulp. Of bel: 0900- 0113. Anoniem en vertrouwelijk.</em></p>  
