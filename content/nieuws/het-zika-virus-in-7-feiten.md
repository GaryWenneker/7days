---
id: c8f727ec5cbb483e9903b0f9c87dabc0
type: nieuws
layout: post
title: "Het zika-virus in 7 feiten"
permalink: /nieuws/het-zika-virus-in-7-feiten/
date: 2022-05-11T19:16:41.067Z
author: 7biA1WiYB
excerpt: "Het zika-virus verspreidt zich in rap tempo in Midden- en Zuid-Amerika. Steeds meer mensen raken besmet met de ziekte, die door muggen wordt overgebracht. Een medicijn is er nog niet. Dit is wat tot nu toe bekend is over het zika-virus.  "
seo:
  description: "Het zika-virus in 7 feiten"
  title: "Het zika-virus in 7 feiten"
---
Het zika-virus verspreidt zich in rap tempo in Midden- en Zuid-Amerika. Steeds meer mensen raken besmet met de ziekte, die door muggen wordt overgebracht. Een medicijn is er nog niet. Dit is wat tot nu toe bekend is over het zika-virus.  

    <p><strong>1. Het zika-virus wordt verspreid door muggen. </strong>Het virus wordt verspreid door steekmuggen, de <em>aedes aegypti</em>. Dit zijn dezelfde muggen die knokkelkoorts kunnen verspreiden, een andere tropische ziekte. De muggen zijn de 'drager' van het virus, en kunnen het bij een steek overbrengen.</p>
<p><strong>2. Het zika-virus komt vooral voor in Midden- en Zuid-Amerika. </strong>Dat zijn nou eenmaal de landen waar deze muggen leven. De tropische steekmug komt in Nederland dus niet voor. In Brazilië, Suriname, Colombia vliegt-ie wel rond, en heeft de mug al tienduizenden mensen besmet.</p>
<p><div class="media media-element-container media-default"><div id="file-15676" class="file file-image file-image-png">

        
  
  <div class="content">
    <img title="Beeld: AFP" height="511" width="1133" class="media-element file-default" src="https://7dagen.netlify.app/sites/default/files/Schermafbeelding%202016-01-31%20om%2012.00.40.png" alt="">  </div>

  
</div>
</div>
<p><strong>3. Het zika-virus bestaat al veel langer. </strong>'Het zika-virus is in 1947 al ontdekt', vertelt muggenexpert Bart Knols. 'Het heeft in de jaren vijftig ook al mensen ziek gemaakt in Afrika. Nu is het virus verder ontwikkeld en verspreid.' Vorig jaar brak het virus uit in Brazilië, en verspreidde zich over andere landen.</p>
<p><strong>4. Het zika-virus is voor de meeste mensen niet gevaarlijk. </strong>Koorts, huiduitslag en spierpijn, dat is wat de meeste mensen krijgen van het zika-virus. En na een week is het weer over. In de meeste gevallen is er dus niet zo veel aan de hand.</p>
<p><strong>5. Het zika-virus is waarschijnlijk wél gevaarlijk voor zwangere vrouwen. </strong>In Midden- en Zuid-Amerika worden opeens opvallend veel baby's geboren met ernstige hersenafwijkingen. Hun schedels zijn te klein, waardoor de hersenen niet goed kunnen ontwikkelen en ze de kans lopen gehandicapt te raken. 'De beet van één mug kan een kind levenslang beperken', stelt Knols. Of het zika-virus hier de boosdoener van is lijkt waarschijnlijk, maar hard bewijs is er nog niet.</p>
<p><div class="media media-element-container media-default"><div id="file-15677" class="file file-image file-image-png">

        
  
  <div class="content">
    <img title="Beeld: AFP" height="520" width="1126" class="media-element file-default" src="https://7dagen.netlify.app/sites/default/files/Schermafbeelding%202016-01-31%20om%2012.00.24.png" alt="">  </div>

  
</div>
</div>
<p>Wetenschappers vrezen dat het zika-virus mogelijk ook tot het Guillain Barré-syndroom kan leiden. 'Dat is een zenuwaandoening, waardoor je verlamd kunt raken,' legt Knols uit. Maar ook dat verband is nog niet duidelijk aangetoond.</p>
<p><strong>6. Het zika-virus duikt ook in Europa op. </strong>Volgens het <a href="http://www.rivm.nl/Onderwerpen/Z/Zikavirus" target="_blank">RIVM</a> zijn er in Nederland twaalf mensen die het zika-virus hebben (gehad). Zij liepen het stuk voor stuk op in Suriname - en dus niet in Nederland. Ook in Duitsland en Canada zijn besmettingsgevallen bekend. Verspreiden doet het zich niet: daar is de mug voor nodig, en die vliegt er niet rond. </p>
<p><b>7. Het zika-virus is (nog) niet met een medicijn te behandelen. </b>Daar wordt op dit moment hard aan gewerkt. Wetenschappers hopen volgend jaar een eerste <a href="http://www.volkskrant.nl/wetenschap/-binnen-een-jaar-vaccin-tegen-zika-virus~a4234507/" target="_blank">vaccin</a> klaar te hebben. Tot die tijd worden huizen in Midden- en Zuid-Amerika 'mugvrij' gemaakt met gif. Vrouwen in de landen waar de mug rondvliegt worden opgeroepen om voorlopig niet zwanger te worden. </p>
<p><em>Altijd op de hoogte blijven van nieuws dat voor jongeren belangrijk is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://7dagen.netlify.app/abonnement">proefabonnement </a>op de krant! </em></p>  
