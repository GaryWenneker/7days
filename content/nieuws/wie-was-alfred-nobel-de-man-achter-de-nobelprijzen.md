---
id: acc36eeaac284be0b8ef7fc995cf920e
type: nieuws
layout: post
title: "Wie was Alfred Nobel, de man achter de Nobelprijzen?"
permalink: /nieuws/wie-was-alfred-nobel-de-man-achter-de-nobelprijzen/
date: 2022-05-11T19:16:41.067Z
author: 7biA1WiYB
excerpt: "Deze week wordt bekendgemaakt wie er dit jaar een Nobelprijs ontvangt. De Nobelprijs voor de Natuurkunde wordt vandaag toegekend. Maar wie was Alfred Nobel eigenlijk?  "
seo:
  description: "Wie was Alfred Nobel, de man achter de Nobelprijzen?"
  title: "Wie was Alfred Nobel, de man achter de Nobelprijzen?"
---
Deze week wordt bekendgemaakt wie er dit jaar een Nobelprijs ontvangt. De Nobelprijs voor de Natuurkunde wordt vandaag toegekend. Maar wie was Alfred Nobel eigenlijk?  

    <p>Het lijkt bijna een grap: de Nobelprijzen, waaronder de Nobelprijs voor de Vrede, is bedacht door de man die het dynamiet en andere explosieven heeft uitgevonden. Alfred Nobel is zijn naam. De Zweed heeft een levensverhaal dat bijna ongeloofwaardig is.</p>
<p>Alfred Nobel werd geboren in Stockholm, op 21 oktober 1833. Zij kregen in totaal acht kinderen, maar door armoede en ziektes overleefden maar vier zoons de kindertijd.<div class="media media-element-container media-default"><div id="file-420249" class="file file-image file-image-jpeg">

        
  
  <div class="content">
    <img alt="Wie was Alfred Nobel, de man van de Vredesprijs?" title="Beeld: AFP" height="717" width="1384" style="font-size: 13.008px;" class="media-element file-default" data-delta="1" src="https://7dagen.netlify.app/sites/default/files/ANP-47867033.jpg">  </div>

  
</div>
</div>
<h3><strong>Dynamiet</strong></h3>
<p>Alfred was geïnteresseerd in bouwkunde en technologie. Die interesses heeft hij vast geërfd van zijn vader die uitvinder, architect en bouwkundige was. Alfred begon een studie over explosieven en ging op zoek naar manieren om nitroglycerine - een explosieve vloeistof - in vaste vorm te kunnen produceren. </p>
<p>In de fabriek van de familie Nobel vonden regelmatig ongeplande ontploffingen plaats. In 1864 ging dat mis. Zijn jongere broer Emil en een aantal werknemers kwam om het leven. Drie jaar later vond Alfred een manier uit om de nitroglycerine op een veilige manier tot ontploffing te brengen. Hij noemde het ‘dynamiet’. Met deze uitvinding werd hij schatrijk.</p>
<h3><strong>Handelaar in de dood</strong></h3>
<p>De jaren erna leefde Nobel een voorspoedig leven waarin hij veel reisde. Maar op 13 april 1888 kreeg Nobel een grote schok te verduren. Hij was in Parijs en sloeg een krant open. Daarin las hij dat hij was overleden. Foutje. Een journalist had Alfred verward met diens broer Ludvig. In de necrologie in de krant werd Alfred Nobel bestempeld als ‘handelaar in de dood’, omdat hij met zijn uitvinding rijk werd van oorlogsleed. De uitvinder schrok hier zo van, dat hij zijn naam wilde zuiveren.</p>
<p>In 1895 veranderde hij zijn testament. Hij bepaalde dat zijn erfenis gebruikt moest worden voor prijzen op het gebied van de natuurkunde, scheikunde, geneeskunde, letterkunde en de vrede. Op 10 december 1896 stierf Alfred in zijn huis in San Remo, Italië. Op die dag, de dag van Nobels overlijden, worden nu traditiegetrouw de Nobelprijzen uitgereikt.</p>  
