---
id: 1fc87fcbdd8a42559ebf1f034ee08be1
type: nieuws
layout: post
title: "Kidsweek roept politiepup Bumper uit tot Dier van het Jaar"
permalink: /nieuws/kidsweek-roept-politiepup-bumper-uit-tot-dier-van-het-jaar/
date: 2022-05-11T19:16:41.067Z
author: 7biA1WiYB
excerpt: "Politiepup Bumper is uitgeroepen tot Kidsweek Dier van het Jaar 2017! De Rotterdamse hond versloeg dankzij zijn duizenden fans de drie andere genomineerden met een verpletterend verschil en mag zich een jaar lang Dier van het Jaar noemen. In totaal werden er ruim 18.000 stemmen uitgebracht, een record!   "
seo:
  description: "Kidsweek roept politiepup Bumper uit tot Dier van het Jaar"
  title: "Kidsweek roept politiepup Bumper uit tot Dier van het Jaar"
---
Politiepup Bumper is uitgeroepen tot Kidsweek Dier van het Jaar 2017! De Rotterdamse hond versloeg dankzij zijn duizenden fans de drie andere genomineerden met een verpletterend verschil en mag zich een jaar lang Dier van het Jaar noemen. In totaal werden er ruim 18.000 stemmen uitgebracht, een record!   

    <p>Elk jaar organiseert <a href="http://www.kidsweek.nl" target="_blank"><em>Kidsweek</em></a>, de krantenbroer van <em>7Days</em>, de Dier van het Jaar-verkiezing. Dit jaar mocht Bumper de prijs in ontvangst nemen tijdens De Grote Kidsweek Dierendag in Diergaarde Blijdorp.</p>
<p>Voor deze bijzondere gelegenheid werd hij als een VIP via het personeelsterrein naar de feestzaal achter de schermen begeleid. Bumpers eerste reactie op zijn titel was: ‘WOEF!’ Hij was overduidelijk heel blij met de verrassing die in zijn Dier van het Jaar-beker was verstopt: een rookworst! Gelukkig kon zijn baasje Stephan Verwegen in alle feestvreugde wel vertellen waarom Bumper een terechte winnaar is. ‘Bumper verdient de titel omdat hij aaibaar en vriendelijk is als het kan en stoer en moedig als het moet!’</p>
<h3>Kidsweek schenkt 2500 euro aan KNGF Geleidehonden</h3>
<p>Het was de zevende keer dat kinderkrant <em>Kidsweek </em>de dierenverkiezing organiseerde. Net als vorig jaar waren alle genomineerde dieren aan een goed doel gekoppeld. Voor Bumper was dat <a href="https://www.geleidehond.nl/" target="_blank">KNGF Geleidehonden</a>: de stichting die blindengeleidehonden, autismegeleidehonden, assistentiehonden en buddyhonden opleidt om mensen met een beperking te helpen. KNGF ontvangt van <em>Kidsweek</em> een cheque van 2500 euro.</p>
<h3>Over Bumper</h3>
<p>Bij de politie van Rotterdam leert Bumper in ongeveer twee jaar om een prima politiehond te worden. Bijzonder, want meestal leren pups dat op een speciale politiehondenschool. Via Facebook volgen zijn fans wekelijks Bumpers avonturen en opleiding. Inmiddels is de lieve pup uitgegroeid tot een stoere puber met prachtige puntoren!</p>
<h3>Ook applaus voor…</h3>
<p>Chimpansee Marria! Zij eindigde op de tweede plek. Bij Stichting AAP in Almere leert ze weer aap te zijn nadat ze dertien jaar bij mensen in Spanje woonde. De rest van de stemmen werd verdeeld onder de panda’s Wu Wen en Xing Ya die naar Nederland verhuisden en de haai die in de arm van Freek Vonk beet.</p>
<h3>Over Kidsweek</h3>
<p>Kidsweek biedt kinderen van 7 tot 12 jaar elke week toegankelijk, betrouwbaar, onafhankelijk en relevant nieuws uit Nederland en de rest van de wereld. In de krant (wekelijkse oplage 70.000 exemplaren) staan ook dieren-, natuur- en sportnieuws, recensies en moppen. Voor meer nieuws, achtergronden en filmpjes kunnen kinderen terecht op Kidsweek.nl.</p>
<p><div class="media media-element-container media-default"><div id="file-419249" class="file file-image file-image-jpeg">

        
  
  <div class="content">
    <img alt="Bumper uitgeroepen tot Kidsweek Dier van het Jaar 2017" title="Beeld: 7Days/ Najib Nafid" height="5760" width="3840" class="media-element file-default" data-delta="1" src="https://7dagen.netlify.app/sites/default/files/_MG_6258.JPG">  </div>

  
</div>
</div><em>© Najib Nafid</em>  
