---
id: c0491949548e44e48c0d3190aaed9a3b
type: nieuws
layout: post
title: "'Geef 18+'ers een boete voor doorgeven alcohol'"
permalink: /nieuws/geef-18+ers-een-boete-voor-doorgeven-alcohol/
date: 2022-05-11T19:16:41.067Z
author: 7biA1WiYB
excerpt: "Wie onder de achttien is, mag geen alcohol drinken. Maar een meerderjarige vriend een drankje voor je laten bestellen in de kroeg, is vaak zo gepiept. Als het aan Koninklijke Horeca Nederland (KHN, de Nederlandse club van alle horeca samen), komt daar straks een vette boete op te staan.   "
seo:
  description: "'Geef 18+'ers een boete voor doorgeven alcohol'"
  title: "'Geef 18+'ers een boete voor doorgeven alcohol'"
---
Wie onder de achttien is, mag geen alcohol drinken. Maar een meerderjarige vriend een drankje voor je laten bestellen in de kroeg, is vaak zo gepiept. Als het aan Koninklijke Horeca Nederland (KHN, de Nederlandse club van alle horeca samen), komt daar straks een vette boete op te staan.   

    <p>Barpersoneel let tegenwoordig goed op: wie minderjarig is en bier of wijn bestelt, krijgt nul op rekest. Maar wat als een achttienjarige dat doet en het drankje doorgeeft aan een jongere vriend? Daar kan de barman weinig aan doen, zegt de voorzitter van de KHN in <em>De Telegraaf</em>. 'Personeel kan onmogelijk achter ieder drankje aanlopen dat in een volle bar is besteld.' </p>
<h3>Boete voor café</h3>
<p>Maar onmogelijk of niet: de cafés worden wél verantwoordelijk gehouden voor zo'n illegale drinker. In elke Nederlandse gemeente worden per jaar gemiddeld negen van die bekeuringen uitgedeeld aan zaken waarin een minderjarige stiekem drinkt. Dat is best veel als je je bedenkt dat er in de gemiddelde gemeente maar een stuk of veertig controles per jaar zijn.</p>
<p><div class="media media-element-container media-default"><div id="file-415251" class="file file-image file-image-jpeg">

        
  
  <div class="content">
    <img alt="alcohol" title="Foto: ANP" height="590" width="850" class="media-element file-default" src="https://7dagen.netlify.app/sites/default/files/ANP-18619788.jpg">  </div>

  
</div>
</div>
<p>Overigens is het café niet de enige die beboet wordt: ook jíj bent het bokje als je betrapt wordt met een biertje in je hand. In de afgelopen twee jaar kregen bijna tweeduizend drinkers een boete van maximaal negentig euro. Bijna 2700 jongeren kregen een werkstraf en nog eens 2350 tieners kwamen er met een waarschuwing vanaf. </p>
<h3>Twijfel bij politici</h3>
<p>Als het aan de KHN ligt, krijgt ook de 'doorsluizer', de achttienplusser die een drankje bestelt en doorgeeft aan de achttienminner, een boete. De club van alcoholcontroleurs <a href="http://www.ad.nl/economie/controleurs-geef-ook-bierhulp-boete~a94aec24/">pleitte </a>eerder al voor zo'n doorgeefboete. Maar of die er echt komt? Dat is nog maar de vraag.  Kamerleden van de VVD, PvdA en het CDA staan niet meteen te juichen bij het idee, zeggen ze in <em>De Telegraaf</em>. </p>
<p>Maar let op: PvdA'er Marith Volp gaat wél staatssecretaris Martin van Rijn (Volksgezondheid) vragen of hij wil onderzoeken of zo'n doorgeefboete in het buitenland al bestaat en of het kan werken. Het idee is dus niet compleet van tafel...</p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
