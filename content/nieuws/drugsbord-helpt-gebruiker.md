---
id: e59dcfe6ded6418287f80617e93d2529
type: nieuws
layout: post
title: "Drugsbord helpt gebruiker"
permalink: /nieuws/drugsbord-helpt-gebruiker/
date: 2022-05-11T19:16:41.067Z
author: 7biA1WiYB
excerpt: "'Pas op: extreem gevaarlijke cocaïne in omloop.' Vandaag beslissen de GGD en gemeente Amsterdam of grote 'drugswaarschuwingsborden' in de stad blijven staan. Die moeten drugsgebruikers waarschuwen: als je dan toch illegale drugs koopt, let dan goed op bij wie. Maar moet de overheid drugsgebruikers wel beschermen?  "
seo:
  description: "Drugsbord helpt gebruiker"
  title: "Drugsbord helpt gebruiker"
---
'Pas op: extreem gevaarlijke cocaïne in omloop.' Vandaag beslissen de GGD en gemeente Amsterdam of grote 'drugswaarschuwingsborden' in de stad blijven staan. Die moeten drugsgebruikers waarschuwen: als je dan toch illegale drugs koopt, let dan goed op bij wie. Maar moet de overheid drugsgebruikers wel beschermen?  

    <p>Afgelopen weekenden stonden er grote verkeersborden midden op het Leidse- en Rembrandtplein. Niet om het verkeer te regelen, maar om de ladingen toeristen die naar Amsterdam komen om drugs te gebruiken te waarschuwen voor verkeerd spul. Vandaag overleggen GGD en gemeente of ze de borden voorlopig blijven gebruiken. Niet iedereen vindt het een goed idee om de stad vol te zetten met pas-op-voor-foute-drugs-borden. Mensen zouden toch gewoon helemáál geen drugs moeten gebruiken?</p>
<p><strong>Wat was precies de aanleiding voor de borden?</strong><br>Eind oktober stierf een Britse toerist aan een overdosis drugs. Hij dacht dat hij cocaïne had gekocht, maar het bleek witte heroïne. Een week later zakten er door diezelfde drug nog twaalf toeristen door hun knieën. De gemeente verspreidde flyers om toeristen te waarschuwen. En er werden dus matrixborden op de grote pleinen neergezet met de tekst ‘extremely dangerous cocaïne is sold to tourists’.</p>
<p><strong>Waarom verkoopt een dealer witte heroïne als cocaïne?</strong><br>Dat is opvallend. Witte heroïne is namelijk veel duurder dan cocaïne. Het zou kunnen dat de dealer (of dealers) zich niet bewust was van de fout. Ook is het mogelijk dat hij op een goedkope manier aan de drugs is gekomen.</p>
<p><strong>Wat is er zo gevaarlijk aan de drugs?</strong><br>Witte heroïne is een heel dure drug uit Aziatische landen als Laos en Cambodja. Het zorgt er onder meer voor dat je hart minder snel klopt: het kan zelfs stoppen. Als je denkt dat je cocaïne hebt gekocht en het zo ook gebruikt, kan dat verkeerd aflopen.</p>
<p><strong>En, helpen de borden?</strong><br>Daar kan je niets over zeggen, denkt de GGD-woordvoerder. ‘Er zijn geen nieuwe slachtoffers bekend, maar het kan goed zijn dat de dealers de waarschuwingen ook hebben gezien en zich eventjes gedeisd houden,’ zegt hij over de telefoon. </p>
<p><strong>Is het wel de taak van de gemeente of GGD om mensen te waarschuwen voor bepaalde soorten drugs?</strong><br>Er klinken kritische geluiden over de borden. ‘Het is toch logisch dat je in toeristische gebieden geen drugs koopt op straat?’ zei een Italiaanse student tegen NRC Next. De GGD-woordvoerder vindt dat niet relevant. ‘Die discussie heeft nu even geen prioriteit. Het gaat erom dat we de mensen waarschuwen en nieuwe slachtoffers voorkomen. Daar moet je zo goed mogelijk je best voor doen.’</p>  
