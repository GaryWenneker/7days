---
id: 8474985276854b8a97d6497ccff02f43
type: nieuws
layout: post
title: "Eerste wedstrijd EK voetbal 2020 mogelijk in Amsterdam"
permalink: /nieuws/eerste-wedstrijd-ek-voetbal-2020-mogelijk-in-amsterdam/
date: 2022-05-11T19:16:41.067Z
author: 7biA1WiYB
excerpt: "De openingswedstrijd van het EK voetbal in 2020 zou zo maar eens in Amsterdam kunnen plaatsvinden. Onze hoofdstad is samen met vier andere steden in de race voor de wedstrijd.  "
seo:
  description: "Eerste wedstrijd EK voetbal 2020 mogelijk in Amsterdam"
  title: "Eerste wedstrijd EK voetbal 2020 mogelijk in Amsterdam"
---
De openingswedstrijd van het EK voetbal in 2020 zou zo maar eens in Amsterdam kunnen plaatsvinden. Onze hoofdstad is samen met vier andere steden in de race voor de wedstrijd.  

    <p>Omdat de UEFA (de Europese voetbalbond) in 2020 zestig jaar bestaat, wordt het EK voetbal dat jaar niet in één, maar in dertien Europese landen gespeeld. De bedoeling was dat de openingswedstrijd in de Europese hoofdstad Brussel zou plaatsvinden, maar de bouw van het stadion daar is nog altijd niet begonnen. Daarom is het nog maar de vraag of dat wel kan.</p>
<h3>Vier wedstrijden in Amsterdam</h3>
<p>Volgende week beslist de EUFA of de openingswedstrijd in Amsterdam wordt gespeeld of in één van de andere kanshebbende steden. Dat zijn naast, Brussel en Amsterdam, Glasgow (Schotland), Rome (Italië) en Sint-Petersburg (Rusland). Er worden sowieso vier wedstrijden in Amsterdam gespeeld: drie groepswedstrijden en een achtstefinalewedstrijd. De halve finales en de finale worden niet in Nederland gespeeld: die vinden plaats in het Wembley Stadion in Londen.</p>
<p>Het is nog wel even spannend of het Nederlands elftal überhaupt meedoet aan het EK in 2020. De Oranjemannen waren niet goed genoeg om zich voor het vorige EK te plaatsen en ook het WK in Rusland volgend jaar gaat aan onze neus voorbij.</p>  
