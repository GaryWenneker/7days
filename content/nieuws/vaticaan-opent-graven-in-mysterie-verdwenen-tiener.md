---
id: 21933cdb4c494d438cd7ce8779044fd0
type: nieuws
layout: post
title: "Vaticaan opent graven in mysterie verdwenen tiener"
permalink: /nieuws/vaticaan-opent-graven-in-mysterie-verdwenen-tiener/
date: 2022-05-11T19:16:41.067Z
author: 7biA1WiYB
excerpt: "Het Vaticaan bij Rome gaat vandaag twee graven openmaken. De reden? De verdwijning van Emanuela Orlandi zo'n 36 jaar geleden. Drie vragen en antwoorden over deze mysterieuze zaak.  "
seo:
  description: "Vaticaan opent graven in mysterie verdwenen tiener"
  title: "Vaticaan opent graven in mysterie verdwenen tiener"
---
Het Vaticaan bij Rome gaat vandaag twee graven openmaken. De reden? De verdwijning van Emanuela Orlandi zo'n 36 jaar geleden. Drie vragen en antwoorden over deze mysterieuze zaak.  

    <h3>1. Wie is (of was) Emanuela Orlandi?</h3>
<p>De Italiaanse Emanuela Orlandi groeide op in het Vaticaan. Haar ouders werkten en woonden in het katholieke staatje, dat middenin Rome ligt. Op 22 juni 1983 verdween Emanuela 's avonds toen ze onderweg was naar muziekles. Sindsdien is de destijds 15-jarige tiener spoorloos.</p>
<p><div class="media media-element-container media-default"><div id="file-537746" class="file file-image file-image-jpeg">

        
  
  <div class="content">
    <img alt="Emanuela Orlandi - EPA" title="Foto: EPA" height="1582" width="2000" class="media-element file-default" data-delta="1" src="https://7dagen.netlify.app/sites/default/files/ANP-75103598.jpg">  </div>

  
</div>
</div>
<h3>2. Wat gebeurde er na haar vermissing?</h3>
<p>Haar familie deed (en doet) er alles aan om Emanuela terug te vinden. Maar tevergeefs. Wel gaan er allerlei theorieën de ronde. Eén daarvan is dat ze ontvoerd zou zijn door geestelijken. Ook werd er gespeculeerd over een link met de aanslag op de paus in 1981 of een link met georganiseerde misdaad.</p>
<p>In 2012 werd het graf van maffiabaas Enrico De Pedis geopend, omdat er werd gedacht dat daar ook het lichaam van Emanuela zou liggen. Een oud-lid van de bende van De Pedis zei een jaar eerder namelijk dat de tiener was ontvoerd om het Vaticaan te dwingen om geld te geven. Maar in het graf van De Pedis werden geen resten van het vermiste meisje gevonden.</p>
<h3>3. Waarom worden nu weer graven geopend?</h3>
<p>Dat gebeurt op verzoek van de familie van Emanuela. De nabestaanden vermoeden dat het lichaam van de tiener begraven ligt op een begraafplaats naast de Sint-Pieterskerk. Dat heeft te maken met een anonieme brief de de familie onlangs heeft gekregen. Volgens Italiaanse media wordt daarin geschreven dat de 15-jarige tiener mogelijk begraven ligt in een tombe met daarop een standbeeld van een engel die naar de grond wijst. 'Zoek daar waar de engel wijst', zo zou de onbekende tipgever hebben geschreven.</p>
<p><strong>UPDATE </strong>- Het Vaticaan liet begin van de middag weten dat onderzoekers er snel achterkwamen dat allebei de opengemaakte graven leeg zijn. De broer van Emanuela liet weten dat hij niet stopt met zoeken.</p>  
