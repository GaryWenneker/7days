---
id: faa683f41e074541903fcd9929daf4fa
type: nieuws
layout: post
title: "Enorme nederlaag voor Britse premier May"
permalink: /nieuws/enorme-nederlaag-voor-britse-premier-may/
date: 2022-05-11T19:16:41.067Z
author: 7biA1WiYB
excerpt: "Het plan voor de Brexit dat premier Theresa May heeft gesloten met de EU is gisteravond met een overweldigende meerderheid weggestemd in het Britse parlement. Een enorme tegenvaller voor de Britse premier, haar positie wankelt en er is grote onduidelijkheid over 'wat nu?'.  "
seo:
  description: "Enorme nederlaag voor Britse premier May"
  title: "Enorme nederlaag voor Britse premier May"
---
Het plan voor de Brexit dat premier Theresa May heeft gesloten met de EU is gisteravond met een overweldigende meerderheid weggestemd in het Britse parlement. Een enorme tegenvaller voor de Britse premier, haar positie wankelt en er is grote onduidelijkheid over 'wat nu?'.  

    <p>De Britten willen weg uit de landenclub van de Europese Unie. In 2016 koos de meerderheid van de Britten voor een Brexit, een ‘Britse exit’. Het is de allereerste keer dat een land uit de EU vertrekt en daarom moeten er nieuwe afspraken worden gemaakt.</p>
<h3>Vijfhonderd kantjes</h3>
<p>Na héél veel vergaderen (en geruzie) maakte premier May samen met de andere Europese landen een plan van vijfhonderd kantjes. Daarin staan bijvoorbeeld afspraken over hoe het voortaan moet met reizen tussen de landen. Maar ook staan er afspraken in over hoe het Verenigd Koninkrijk het geld moet gaan betalen dat ze nog schuldig zijn aan Europa.</p>
<p>Maar de politici in het Britse parlement vinden het plan niet goed genoeg en stemden het weg. Van de 650 parlementariërs stemden 432 tegen en 202 voor.</p>
<h3>Onduideljkheid</h3>
<p>Wat er nu gaat gebeuren is nog onduidelijk. Er is veel haast. Het Verenigd Koninkrijk heeft namelijk afgesproken om op 29 maart uit Europa te stappen. Er moet dus heel snel een nieuw plan komen dat het parlement wél goed genoeg vindt. De kans dat dat lukt is klein. Als er niet snel een nieuw plan komt, moet het Verenigd Koninkrijk misschien uit Europa zonder dat er afspraken zijn. Een ‘harde Brexit’ heet dat. En dat willen de meeste Britten al helemaal niet.</p>
<p>Wat er nu met premier May gaat gebeuren is ook onduidelijk. Onmiddellijk na de stemming gisteravond diende de oppositie, Labour-leider Jeremy Corbyn, een motie van wantrouwen in. Daarover wordt vandaag gedebatteerd en vanavond gestemd. Als die motie wordt aangenomen, valt de regering en komen er verkiezingen.</p>  
