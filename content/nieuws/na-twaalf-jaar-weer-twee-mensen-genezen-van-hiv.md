---
id: 810d7d674f5c4ff9a0106cb659ffda40
type: nieuws
layout: post
title: "Na twaalf jaar weer twee mensen genezen van hiv"
permalink: /nieuws/na-twaalf-jaar-weer-twee-mensen-genezen-van-hiv/
date: 2022-05-11T19:16:41.067Z
author: 7biA1WiYB
excerpt: "Voor het eerst in twaalf jaar zijn artsen erin geslaagd om twee patiënten te genezen van hiv, het virus dat de ziekte aids veroorzaakt. Dat hebben het UMC Utrecht en het internationale onderzoeksteam IciStem, waarvan een deel in Utrecht zit, laten weten op een congres in Seattle.  "
seo:
  description: "Na twaalf jaar weer twee mensen genezen van hiv"
  title: "Na twaalf jaar weer twee mensen genezen van hiv"
---
Voor het eerst in twaalf jaar zijn artsen erin geslaagd om twee patiënten te genezen van hiv, het virus dat de ziekte aids veroorzaakt. Dat hebben het UMC Utrecht en het internationale onderzoeksteam IciStem, waarvan een deel in Utrecht zit, laten weten op een congres in Seattle.  

    <p>Voor het eerst na de genezing van de Amerikaan Timothy Brown, ruim tien jaar geleden, zijn weer twee mensen genezen van hiv. Een Brit en een Duitser die zowel hiv als kanker hadden, kregen net als kankerpatiënt Brown stamceltransplantatie. Na deze kankertherapie waren zij niet alleen van kanker, maar ook van hiv genezen. Beide patiënten hoeven daarom geen hiv-medicijnen meer te slikken.</p>
<h3>Stamcellen</h3>
<p>De artsen brachten stamcellen - van iemand met een natuurlijke weerstand tegen het hiv-virus - over in het lichaam van de twee patiënten. Door de cellen van de donor veranderde hun immuunsysteem: net als de donor werden zij resistent tegen het virus. Daarom konden ze stoppen met hun medicijnen.</p>
<p>Volgens het UMC Utrecht heeft vermoedelijk maar 2 procent van de mensen dergelijke resistente cellen. </p>
<h3>Hoopvol</h3>
<p>De directeur van het <a href="https://aidsfonds.nl/nieuws/twee-mensen-mogelijk-genezen-van-hiv/" target="_blank">Aidsfonds </a>is blij: 'Dit is geweldig inspirerend nieuws en na tientallen jaren van onderzoek een hoopvol resultaat. Want genezen is de droom van iedereen die hiv heeft, het betekent het einde van levenslang pillen slikken en van het stigma.'</p>
<p>Sinds de genezing van Brown in 2007, waren er nog een paar andere mensen bij wie het leek of ze genezen waren van hiv. Helaas kwam het virus bij hen daarna toch terug. 'Maar met de nieuwe resultaten laat het UMC wel zien dat het mogelijk is om de behandeling van Timothy Brown succesvol te herhalen', laat het Aidsfonds weten.</p>  
