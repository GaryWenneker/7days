---
id: 637e0cb4e061449f9666c36e7ad9ae7a
type: nieuws
layout: post
title: "Dit moet je weten over het homohuwelijk"
permalink: /nieuws/dit-moet-je-weten-over-het-homohuwelijk/
date: 2022-05-11T19:16:41.067Z
author: 7biA1WiYB
excerpt: "'Ja, ik wil!' Dat zeiden de eerste homostellen precies vijftien jaar geleden tegen elkaar. Zoiets was nog nooit in de wereld vertoond. Dit moet je weten over vijftien jaar homohuwelijk in Nederland.  "
seo:
  description: "Dit moet je weten over het homohuwelijk"
  title: "Dit moet je weten over het homohuwelijk"
---
'Ja, ik wil!' Dat zeiden de eerste homostellen precies vijftien jaar geleden tegen elkaar. Zoiets was nog nooit in de wereld vertoond. Dit moet je weten over vijftien jaar homohuwelijk in Nederland.  

    <p><strong>1. Nederland had de primeur</strong><br>Wat is Nederland toch een vooruitstrevend landje! Met een flinke meerderheid nam de Tweede Kamer in 2000 de<em> wet openstelling huwelijk </em>aan. Daarmee was Nederland het eerste land ter wereld waar mensen van hetzelfde geslacht met elkaar mochten trouwen. </p>
<p><div class="media media-element-container media-default"><div id="file-17347" class="file file-image file-image-jpeg">

        
  
  <div class="content">
    <img title="Beeld: ANP" height="982" width="1836" class="media-element file-default" src="https://original.sevendays.nl/sites/default/files/ANP-996687.jpg" alt="">  </div>

  
</div>
</div>
<p><strong>2. Heel de wereld keek mee</strong><br>Op 1 april 2001, om klokslag twaalf uur middernacht, trad de nieuwe wet in werking. Het stadhuis in Amsterdam zat stampvol. Burgemeester Job Cohen, die als staatssecretaris eerder het wetsvoorstel had ingediend, mocht drie mannelijke paren en één vrouwelijk paar trouwen. Van Japanse nieuwszenders tot CNN: ze waren allemaal aanwezig om dit historische moment te verslaan.</p>
<p><strong>3. Homo's vochten al langer voor het huwelijk</strong><br>Homoseksualiteit is van alle tijden. Maar gelijke rechten voor homo's, die gelden zelfs in Nederland nog relatief kort. Tot de jaren zeventig waren 'homoseksuele handelingen' gewoon strafbaar en pas in 1993 in Nederland werd een wet aangenomen waarmee discriminatie van homo's verboden werd.</p>
<p>Trouwen zat er toen echt nog niet in: dat was iets voor man en vrouw. Dat mocht dan misschien niet met die woorden in de wet staan, maar 'zo was het wel bedoeld', oordeelde de rechter in 1989. Met het aantreden van kabinet-Kok in 1994 kregen homo's geleidelijk aan meer rechten. In 1998 mochten stellen van hetzelfde geslacht al een geregistreerd partnerschap aangaan - een soort trouwen, maar dan toch net wat minder officieel.</p>
<p><strong>4. Nederland telt ruim 21.000 homohuwelijken</strong><br>In vijftien jaar tijd stapten 21.330 stellen van gelijk geslacht in het huwelijksbootje. Lesbiennes trouwen én scheiden vaker, zo blijkt uit cijfers van het <a href="http://www.cbs.nl/nl-NL/menu/themas/bevolking/publicaties/artikelen/archief/2016/vrouwenparen-vaker-uit-elkaar-dan-mannenparen.htm" target="_blank">CBS</a><em>. </em>Of het huwelijk tussen Lucas en Menno uit <em>Goede Tijden Slechte Tijden</em> ook is meegerekend, is niet bekend.</p>
<p><div class="media media-element-container media-default"><div id="file-17346" class="file file-video file-video-youtube">

        <h2 class="element-invisible"><a href="/files/lucas-menno-marriage-lunno-gtst-showem-what-youre-made">lucas &amp; menno marriage {lunno} - GTST - show&#039;em what you&#039;re made of</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="lucas &amp; menno marriage {lunno} - GTST - show&#039;em what you&#039;re made of" src="https://www.youtube.com/embed/bT1Fwo4eM-I?wmode=opaque&controls=" name="lucas &amp; menno marriage {lunno} - GTST - show&#039;em what you&#039;re made of" frameborder="0" allowfullscreen="">Video van lucas &amp;amp; menno marriage {lunno} - GTST - show&amp;#039;em what you&amp;#039;re made of</iframe>
</div>
  </div>

  
</div>
</div>
<p><strong>5. Eigenlijk bestaat het 'homohuwelijk' niet</strong><br>We vieren nu wel dat het homohuwelijk vijftien jaar bestaat, maar eigenlijk slaat die term nergens op, stelt Jan Wolter Wabeke. Hij was een van de voorvechters van de wet. 'Nederland kent nu een universeel huwelijk', <a href="http://janwolterwabeke.nl/initiator-homohuwelijk/" target="_blank">stelt</a> hij. 'We spreken toch ook niet van een heterohuwelijk?'</p>
<p><strong>6. Goed voorbeeld doet volgen</strong><br>Na Nederland hebben nog ruim twintig andere landen het huwelijk opengesteld voor homo's. Dat gaat de goede kant op, maar zelfs in landen waar het homohuwelijk al is ingevoerd, <a href="https://original.sevendays.nl/nieuws/homohuwelijk-over-de-hele-wereld" target="_blank">ontbreekt soms nog volledige acceptatie</a>. Er is nog een lange weg te gaan.</p>
<p><em>Altijd op de hoogte blijven van nieuws dat voor jongeren belangrijk is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://original.sevendays.nl/abonnement">proefabonnement </a>op de krant!</em></p>  
