---
id: 47871190c0fd4793b50f73097051868b
type: nieuws
layout: post
title: "Zelf meespeuren met de politie dankzij nieuwe app "
permalink: /nieuws/zelf-meespeuren-met-de-politie-dankzij-nieuwe-app-/
date: 2022-05-11T19:16:41.067Z
author: 7biA1WiYB
excerpt: "De politie helpen zoeken na een misdrijf? Het kan vanaf zaterdag. De politie en het Openbaar Ministerie lanceren dan een app waarmee slachtoffers van diefstal onder begeleiding kunnen helpen zoeken naar de dader.  "
seo:
  description: "Zelf meespeuren met de politie dankzij nieuwe app "
  title: "Zelf meespeuren met de politie dankzij nieuwe app "
---
De politie helpen zoeken na een misdrijf? Het kan vanaf zaterdag. De politie en het Openbaar Ministerie lanceren dan een app waarmee slachtoffers van diefstal onder begeleiding kunnen helpen zoeken naar de dader.  

    <p>De nieuwe 'Mijn onderzoek' app lijkt bijna een spelletje Cluedo: stap voor stap kun je zelf foto’s, video’s en gesprekken met getuigen uploaden en bewijs verzamelen tegen de dader. De app start als een proef in vier grote regio's in Nederland: Oost-Nederland, Oost-Brabant, Noord-Nederland en Rotterdan. </p>
<h3>Hou je aan de wet!</h3>
<p>De politie wil met de app mensen ondersteunen die zelf een zoekactie of onderzoek starten. Dat gebeurt namelijk steeds vaker. Helaas vergeten veel mensen in zo'n situatie zich soms aan de wettelijke regels te houden, waardoor bewijsmateriaal niet altijd gebruikt kan worden tijdens rechtszaken. De politie hoopt dat de app hierbij kan helpen, waardoor het bewijsmateriaal voortaan wel ingezet kan worden. </p>
<h3>Technologie</h3>
<p>Dankzij technologische ontwikkelingen kunnen burgers door middel van hun telefoon steeds beter meehelpen. Zo hebben veel mensen al apps waarmee ze hun telefoon kunnen traceren of zoeken ze zelf op Marktplaats naar hun verdwenen spullen. Ook letten steeds meer buren op elkaar door het gebruik van buurtapps en camera’s aan huizen.</p>
<h3>Proefversie</h3>
<p>Vanaf zaterdag 1 juni is de app twee maanden te gebruiken als proef in vier regio's. Ondanks de app blijft de politie ook nog steeds zijn werk doen: het is alleen een hulpmiddel. Het lijkt er misschien op dat burgers voortaan het werk van politieagenten moeten doen, maar dat is niet de intentie. De politie ziet het echt als een vorm van samenwerking. Mensen komen namelijk steeds vaker zelf in actie, of de politie nu wel of niet met hun aangifte aan de slag gaat. Met deze app probeert de politie het onderzoek door burgers zo goed mogelijk te ondersteunen.</p>  
