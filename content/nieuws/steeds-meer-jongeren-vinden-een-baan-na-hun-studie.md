---
id: 4f2f5bcd44644679a1409fd2b25507f8
type: nieuws
layout: post
title: "Steeds meer jongeren vinden een baan na hun studie"
permalink: /nieuws/steeds-meer-jongeren-vinden-een-baan-na-hun-studie/
date: 2022-05-11T19:16:41.067Z
author: 7biA1WiYB
excerpt: "Voor het eerst sinds tien jaar vinden weer meer jongeren tussen 15 en 25 jaar een fulltime baan als ze klaar zijn met hun studie.  "
seo:
  description: "Steeds meer jongeren vinden een baan na hun studie"
  title: "Steeds meer jongeren vinden een baan na hun studie"
---
Voor het eerst sinds tien jaar vinden weer meer jongeren tussen 15 en 25 jaar een fulltime baan als ze klaar zijn met hun studie.  

    <p>Sinds 2007 - toen nog bijna 300.000 van de afgestudeerde jongeren een fulltime baan vond - daalde dat aantal elk jaar opnieuw. Tot in 2016, zo blijkt uit cijfers van <a href="https://www.cbs.nl/nl-nl/nieuws/2017/24/schoolverlaters-werken-weer-vaker-voltijd">Centraal Bureau voor de Statistiek</a> (CBS). Zo'n 199.000 jongeren kregen in dat jaar een fulltime baan, een jaar eerder waren dat er nog 190.000.</p>
<h3>Man vs. vrouw</h3>
<p>Er zijn meer mannen dan vrouwen die een fulltime baan krijgen. Daar waar twee derde van de mannelijke schoolverlaters een fulltime baan krijgt, vindt één op de drie vrouwen een fulltime baan. Dat betekent niet dat het grootste deel van de afgestudeerde vrouwen thuis zit. In totaal heeft de helft een baan, veel daarvan werken dus parttime. </p>
<h3>Minder werklozen</h3>
<p>Steeds meer afgestudeerden vinden een baan, niet zo gek dus dat het aantal werklozen onder jongeren minder wordt. De afgelopen paar maanden is het percentage werkloze jongeren, van 9,7% in februari, gedaald naar 9% in mei. Sinds mei 2009 is dit percentage niet zo laag geweest.</p>
<h3>Aan het werk</h3>
<p>In totaal zijn er nu 1,3 miljoen jongeren (van 15 tot 25 jaar) met werk. Dat zijn niet alleen pas afgestudeerden met een (fulltime) baan, maar daaronder vallen ook jongeren die nog naar school gaan. De meeste jongeren die werken en naar school gaan, hebben een baan van minder dan twaalf uur.</p>
<p><em>​</em><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op 7Days!</em></p>  
