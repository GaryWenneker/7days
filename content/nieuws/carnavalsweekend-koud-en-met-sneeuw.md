---
id: bce2ae1c437d459bb49782e0223301db
type: nieuws
layout: post
title: "Carnavalsweekend: koud en met sneeuw"
permalink: /nieuws/carnavalsweekend-koud-en-met-sneeuw/
date: 2022-05-11T19:16:41.067Z
author: 7biA1WiYB
excerpt: "Ga jij dit weekend carnavallen? Dan moet je extra goed opletten. Heb je geen plannen en blijf je thuis? Dan zit je er beter bij. Er wordt namelijke flinke kou en sneeuw verwacht.  "
seo:
  description: "Carnavalsweekend: koud en met sneeuw"
  title: "Carnavalsweekend: koud en met sneeuw"
---
Ga jij dit weekend carnavallen? Dan moet je extra goed opletten. Heb je geen plannen en blijf je thuis? Dan zit je er beter bij. Er wordt namelijke flinke kou en sneeuw verwacht.  

    <p>Carnavalsvierders zijn wel wat gewend, maar dit jaar wordt het 'wel echt heel koud', waarschuwt het Rode Kruis. Dit weekend wordt het overdag niet warmer dan 5 graden. En 's nachts kan het op sommige plaatsen zelfs -3 worden.</p>
<h3>Onderkoeling</h3>
<p>Die koude temperaturen kunnen voor problemen zorgen. Zeker als je veel buiten bent zoals met carnaval het geval is. Uit onderzoek blijkt dat veel Nederlanders het niet zien wanneer iemand onderkoeld is. </p>
<p>Slechts een derde van de Nederlanders herkent alle verschijnselen van onderkoeling. 'Mensen moeten zich echt goed warm aankleden', waarschuwt Iris van Deinse van het Rode Kruis in het <em>NOS Radio 1 Journaal</em>.</p>
<h3>Tips</h3>
<p>Is iemand heel hard aan het rillen, heeft-ie een bleke huid of een langzame ademhaling? Grote kans dat-ie dan onderkoeld is. Het Rode Kruis adviseert om hem of haar naar een warmere omgeving te brengen en een warm, suikerrijk drankje te geven. 'Eten en drinken helpt sowieso tegen de kou', zegt Deinse.</p>
<p>Extra warme kleding helpt goed tegen koud weer en verkleint de kans op onderkoeling. Het advies: 'Goed warm aankleden, het liefst in laagjes en draag een muts of pruik. Je verliest namelijk veel warmte via het hoofd.'</p>
<h3>Weekend</h3>
<p>Niet alleen carnavalvierders ondervinden last van de kou en sneeuwval. KLM heeft al 26 vluchten geannuleerd. En de VerkeersInformatieDienst waarschuwt mensen die met de auto op pad moeten voor gladheid. Oppassen geblazen dus.</p>  
