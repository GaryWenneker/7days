---
id: 996a9ff3b3824beeb47a48329e475cf3
type: nieuws
layout: post
title: "Alsjeblieft, een urinoir als cadeau"
permalink: /nieuws/alsjeblieft-een-urinoir-als-cadeau/
date: 2022-05-11T19:16:41.067Z
author: 7biA1WiYB
excerpt: "Meer mannen voor de klas. Dat was de achterliggende boodschap van een gek cadeau dat de Pabo van Arnhem-Nijmegen afgelopen zaterdag kreeg.  "
seo:
  description: "Alsjeblieft, een urinoir als cadeau"
  title: "Alsjeblieft, een urinoir als cadeau"
---
Meer mannen voor de klas. Dat was de achterliggende boodschap van een gek cadeau dat de Pabo van Arnhem-Nijmegen afgelopen zaterdag kreeg.  

    <p>Het idee voor het aanbieden van een mannen-wc kwam van <a href="https://meestert.nl/" target="_blank">Meestert!</a>, een actiegroep die wil dat er meer mannen in het onderwijs gaan werken.</p>
<h3>Variatie</h3>
<p>Nu zijn er teams op scholen die vooral of bijna helemaal uit vrouwen bestaan, en dat moet anders vindt de actiegroep. Basisschoolleerkracht Nol Heinen vertelt aan<em> <a href="https://www.omroepgelderland.nl/nieuws/2309553/Meesters-doen-pabo-urinoir-cadeau-om-mannen-te-lokken" target="_blank">Omroep Gelderland</a></em>: 'Er is nu geen goede balans tussen mannen en vrouwen. Daarom zijn we voor meer meesters. Niet omdat mannen per se beter zijn, maar omdat meer variatie beter is.' </p>
<h3>Hoog tijd</h3>
<p>Omdat er op de lerarenopleiding van de Hogeschool Arnhem en Nijmegen (HAN) nog geen speciale wc voor mannen was, kreeg de Pabo een urinoir van de actiegroep. De school vindt het zelf ook hoog tijd dat er meer mannen in het onderwijs gaan werken. 'Dit jaar is bijna 30% van de studenten man. Dat is veel meer dan jaren geleden. Alle inspanningen werken dus wel', vertelt een woordvoerster.</p>  
