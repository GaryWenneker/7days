---
id: 13081237177a4d869fd85201fbc82f9b
type: nieuws
layout: post
title: "Dierenbeschermers bezorgd over beschilderde ijsbeer"
permalink: /nieuws/dierenbeschermers-bezorgd-over-beschilderde-ijsbeer/
date: 2022-05-11T19:16:41.067Z
author: 7biA1WiYB
excerpt: "Op social media dook een video op van een ijsbeer met T-34 op zijn vacht geschilderd. De beelden werden door iemand van Wereld Natuur Fonds (WWF) op Facebook gezet en gedeeld door lokale media.  "
seo:
  description: "Dierenbeschermers bezorgd over beschilderde ijsbeer"
  title: "Dierenbeschermers bezorgd over beschilderde ijsbeer"
---
Op social media dook een video op van een ijsbeer met T-34 op zijn vacht geschilderd. De beelden werden door iemand van Wereld Natuur Fonds (WWF) op Facebook gezet en gedeeld door lokale media.  

    <p>Dierenbeschermers maken zich zorgen om de ijsbeer. Door zijn beschilderde vacht kan-ie zich waarschijnlijk niet zelf redden omdat zijn prooi hem in de witte sneeuw goed ziet aankomen. Het zal weken duren totdat de verf niet meer te zien is. In het filmpje hieronder zie je de ijsbeer rondlopen met de verf op zijn vacht.</p>
<p><iframe allowfullscreen="true" allowtransparency="true" frameborder="0" height="308" scrolling="no" src="https://www.facebook.com/plugins/video.php?href=https%3A%2F%2Fwww.facebook.com%2Fskavry%2Fvideos%2F2769434279773693%2F&amp;show_text=0&amp;width=560" width="560"></iframe></p>
<h3>Slechte grap</h3>
<p>Waar het filmpje vandaan komt is nog niet bekend. Ook is onduidelijk wie de ijsbeer beschilderd heeft. Volgens Sergey Kavry van het WWF werd de video gedeeld in een WhatsApp-groepen in Tsjoekotka, de meest noordoostelijk gelegen regio van Rusland. De woordvoerder van de hulporganisatie laat weten dat-ie denkt dat het om een 'slechte grap' gaat.</p>
<p>Op de vacht van de ijsbeer staat de tekst T-34. Het is zó netjes geschreven dat wetenschappers denken dat het beest is verdoofd en daarna werd beschilderd. Waarschijnlijk verwijst de tekst naar tank T-34 waarmee de nazi's door de Russen werden verdreven tijdens de Tweede Wereldoorlog. Kavry schrijft bij zijn post: 'Als het echt gaat om militaire belettering, is dat een pervers gebrek aan respect voor de geschiedenis.'</p>
<h3>Ontevreden bewoners</h3>
<p>Russische media denken dat ontevreden bewoners de ijsbeer hebben beschilderd. Tot grote ergernis van bewoners doken de afgelopen jaar vaker <a href="https://www.kidsweek.nl/nieuws-dieren/hongerige-ijsbeer-gespot-bewoonde-wereld" target="_blank">ijsberen op in dorpen</a>. Dat heeft te maken met de opwarming van de aarde waardoor de beren moeilijker aan eten komen. De dieren zoeken daarom in vuilnisbakken en huizen bij bepaalde dorpen naar voedsel.</p>
<p>Er wordt ook gesuggereerd dat de beer zich op een hele andere plek bevindt, namelijk in Tsjoekotka, in de buurt van Nova Zembla. Daar werd eerder dit jaar de noodtoestand uitgeroepen vanwege tientallen ijsberen in dorpen. </p>  
