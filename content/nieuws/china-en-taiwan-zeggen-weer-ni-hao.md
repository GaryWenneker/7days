---
id: d4365b8abd1e4057af449e5ac9576f72
type: nieuws
layout: post
title: "China en Taiwan zeggen weer 'Ni hao'"
permalink: /nieuws/china-en-taiwan-zeggen-weer-ni-hao/
date: 2022-05-11T19:16:41.067Z
author: 7biA1WiYB
excerpt: "Misschien wist je het niet toen je vanochtend wakker werd, maar vandaag is een historische dag. Voor het eerst sinds 1949 ontmoeten de Chinese en Taiwanese presidenten elkaar. De twee buurlanden hebben nog altijd ruzie met elkaar. Gaat het gesprek daar iets aan veranderen?  "
seo:
  description: "China en Taiwan zeggen weer 'Ni hao'"
  title: "China en Taiwan zeggen weer 'Ni hao'"
---
Misschien wist je het niet toen je vanochtend wakker werd, maar vandaag is een historische dag. Voor het eerst sinds 1949 ontmoeten de Chinese en Taiwanese presidenten elkaar. De twee buurlanden hebben nog altijd ruzie met elkaar. Gaat het gesprek daar iets aan veranderen?  

    <p>Een handdruk en een beetje babbelen, dat was het programma. Echte afspraken hebben ze niet gemaakt, laat staan dat ze het over vrede hebben gehad. Maar toch: de president van China, Xi Jinping, en de president van Taiwan, Ma Ying-jeou, hebben elkaar voor het eerst ontmoet. Een hele stap: het is de eerste ontmoeting van de presidenten na de burgeroorlog. </p>
<p><strong>Twee China's</strong><br>Aartsvijanden zijn het, China en Taiwan. En dat terwijl de twee landen ooit bij elkaar hoorden. Na de Tweede Wereldoorlog kwam het eiland Taiwan onder Chinees bewind. Op het Chinese vasteland was echter een conflict gaande tussen de nationalistische regering en de communisten, onder leiding van Mao Zedong. In 1949 wisten de communisten de burgeroorlog te winnen. Mao werd de baas van China en riep de Volksrepubliek China uit. De nationalistische regering werd verdreven. Zij vluchtten over zee naar Taiwan, om daar de Republiek China uit te roepen. Zo waren er opeens twee China's.<br></p>
<iframe allowfullscreen="" frameborder="0" height="350" src="https://www.google.com/maps/embed?pb=!1m14!1m12!1m3!1d7464543.233937654!2d117.84907966374912!3d24.00296213944431!2m3!1f0!2f0!3f0!3m2!1i1024!2i768!4f13.1!5e0!3m2!1snl!2snl!4v1446734043235" width="850"></iframe>
<p>In de jaren vijftig heeft de ruzie tot gewapende conflicten geleid. Tot vijftien jaar geleden spraken de landen niet met elkaar. Nu zoeken ze weer langzaam toenadering, vooral op economisch gebied. Niet dat de ruzie is vergeten. China ziet Taiwan nog steeds als een provincie, dat gewoon bij de rest van hun Volksrepubliek hoort. Op hun beurt willen de Taiwanezen niet bij het grote, gemene China horen.</p>
<p><strong>Neutraal terrein</strong><br>Een echt gezellige ontmoeting tussen de presidenten was het niet vandaag. Dat is niet zo gek: allebei vinden ze dat alleen zíj de echte president zijn. Ze spraken elkaar daarom ook met 'meneer' aan. Om extra spanning te voorkomen hebben ze afgesproken in Singapore, op 'neutraal terrein'. Zo'n zeshonderd journalisten waren getuige van de handdruk, die ongeveer een minuut duurde.</p>
<p><div class="media media-element-container media-default"><div id="file-12919" class="file file-image file-image-jpeg">

        
  
  <div class="content">
    <img title="Beeld: EPA" height="425" width="1104" class="media-element file-default" src="https://7dagen.netlify.app/sites/default/files/epa%20afp221.jpg" alt="">  </div>

  
</div>
</div>
<p><strong>Protest</strong><br>In China zijn ze blij met de toenadering: 'tijd dat Taiwan weer thuiskomt'. In Taiwan zijn ze minder blij. Sinds president Ma Ying-jeou daar aan de macht is, wil hij de banden met China verbeteren. Veel Taiwanezen zijn bang dat hij te veel toegeeft aan China. Zo heeft hij in 2008 al twee panda's geaccepteerd van China - net als wij in Nederland vorige maand deden.</p>
<p>In de Taiwaneese hoofdstad Taipei gingen demonstranten al boos de straat op met bordjes: 'Ma Ying-jeao, als je gaat hoef je niet meer terug te komen'. Er zullen nog flink wat ontmoetingen moeten volgen, willen China en Taiwan weer goede buren worden.</p>
<p><em>Op de hoogte blijven van het nieuws? Meld je aan voor onze gratis <a href="https://7dagen.netlify.app/whatsapp" target="_blank">WhatsAppdienst</a>, of neem een <a href="https://abonneren.sevendays.nl/abonneren/abonnementen">proefabonnement</a> op 7Days.</em></p>  
