---
id: dc5ad72635814435bf8581b962c736eb
type: nieuws
layout: post
title: "Nepalese menstruatiehut wordt nog steeds gebruikt"
permalink: /nieuws/nepalese-menstruatiehut-wordt-nog-steeds-gebruikt/
date: 2022-05-11T19:16:41.067Z
author: 7biA1WiYB
excerpt: "Het is verboden, maar het gebeurt nog steeds, zo blijkt uit nieuw onderzoek. Als Nepalese meisjes ongesteld zijn moeten ze zolang dat duurt in een apart hutje zitten. Ook 's nachts. En dat is levensgevaarlijk.  "
seo:
  description: "Nepalese menstruatiehut wordt nog steeds gebruikt"
  title: "Nepalese menstruatiehut wordt nog steeds gebruikt"
---
Het is verboden, maar het gebeurt nog steeds, zo blijkt uit nieuw onderzoek. Als Nepalese meisjes ongesteld zijn moeten ze zolang dat duurt in een apart hutje zitten. Ook 's nachts. En dat is levensgevaarlijk.  

    <p>Chhaupadi. Zo heet de traditie van de menstruatiehutten. Het is een eeuwenoud Hindoe-gebruik. Vrouwen en meisjes zijn onrein als ze ongesteld zijn, denken de gelovigen. En dan mogen ze niet in de buurt van anderen komen. Meisjes mogen soms niet naar school. En vaak worden meisjes en vrouwen tijdens hun ongesteldheid verbannen naar afgelegen hutjes.</p>
<h3>Vierhonderd meisjes</h3>
<p>Chhaupadi is verboden. Maar onderzoekers van de universiteit van het Britse Bath hebben ontdekt dat het nog steeds gebeurt. Vooral op het afgelegen platteland van Nepal. De onderzoekers hebben met vierhonderd meisjes gepraat. Daaruit blijkt dat 77% van deze meisjes tijdens hun ongesteldheid in een hutje wordt gestopt.<br><div class="media media-element-container media-default"><div id="file-539170" class="file file-image file-image-jpeg">

        
  
  <div class="content">
    <img alt="Laxmi (21) in een hut bij haar dorp Biraltoli  Foto EPA" title="Laxmi (21) in een hut bij haar dorp Biraltoli  Foto EPA" height="3275" width="4872" class="media-element file-default" data-delta="1" src="https://7dagen.netlify.app/sites/default/files/ANP-353740521.jpg">  </div>

  
</div>
</div>
<h3>Aangevallen</h3>
<p>Behalve het psychologische effect van vies gevonden en verbannen worden schuilt er nog een groot gevaar in de menstruatiehutten. 'Alle vrouwen en meisjes die we spraken zijn doodsbang dat ze 's nachts worden aangevallen. Door slangen. Maar ook door mannen', schrijven de onderzoekers. Het is precies hierom dat de praktijk in 2018 verboden werd. In dat jaar ontstond grote ophef toen kort achter elkaar meerdere jonge meisjes en vrouwen omkwamen doordat ze in de menstruatiehut waren gebeten door een gifslang. Anderen werden gedood nadat ze waren verkracht. En afgelopen februari kwam er nog een zeventienjarig meisje om door verstikkende rook toen ze zich met een vuurtje probeerde warm te houden in de hut.</p>
<h3>Praten</h3>
<p>De traditie zit nog diep geworteld in veel gemeenschappen en het verbod werkt dus nog niet, is de trieste conclusie van de onderzoekers. Ook schrijven ze dat er te weinig door de politie tegen wordt opgetreden. Volgens de Britse wetenschappers moet er zoveel mogelijk over gepraat worden. Op scholen. En met dorpsoudsten die vaak een grote invloed hebben. Zo kan de vreselijke traditie misschien op den duur doorbroken worden.</p>  
