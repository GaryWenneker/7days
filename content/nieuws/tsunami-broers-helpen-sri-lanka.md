---
id: 9a0e806b363548d4ab864a64e8b937b6
type: nieuws
layout: post
title: "Tsunami-broers helpen Sri Lanka"
permalink: /nieuws/tsunami-broers-helpen-sri-lanka/
date: 2022-05-11T19:16:41.067Z
author: 7biA1WiYB
excerpt: "De Britse broers Rob en Paul waren 17 en 15 jaar oud toen ze de tsunami in Azië meemaakten en ze hun ouders verloren. Nu, precies tien jaar later, doen ze iets terug voor het land dat hen zo heeft geholpen: Sri Lanka.  "
seo:
  description: "Tsunami-broers helpen Sri Lanka"
  title: "Tsunami-broers helpen Sri Lanka"
---
De Britse broers Rob en Paul waren 17 en 15 jaar oud toen ze de tsunami in Azië meemaakten en ze hun ouders verloren. Nu, precies tien jaar later, doen ze iets terug voor het land dat hen zo heeft geholpen: Sri Lanka.  

    <p>De familie Forkan logeerde in een bungalow bij het strand toen een allesverwoestende, metershoge vloedgolf op Tweede Kerstdag aan land kwam en alles en iedereen meesleurde. Paul en Rob overleefden de ramp door op het dak van hun huisje te klimmen. Ze zagen de dode lichamen van hun broer en zus vlakbij liggen. Maar waar waren hun ouders gebleven?</p>
<p><strong>Zoektocht</strong><br> Een paar Sri Lankaanse jongeren, die hetzelfde trauma hadden meegemaakt, hielpen de Britse broers bij de zoektocht langs alle ziekenhuizen naar hun ouders. Toen na veel speurwerk bleek dat vader en moeder Forkan de vloedgolf niet hadden overleefd, waren het opnieuw de Sri Lankanen die de jongens hielpen om terug naar Groot-Brittannië te kunnen reizen. Nu, precies tien jaar later, openen Rob en Paul een weeshuis op het eiland.</p>
<p>‘Toen we het slachtoffer werden van de tsunami en onze ouders verloren, hielpen de kinderen van Sri Lanka ons om weer thuis te komen. Nu doen we eigenlijk iets terug’, vertelt Rob de in Daily Mail. Drie jaar geleden begon hij met zijn broer een bedrijfje: het verkopen van slippers genaamd Orphans for Orphans (Wezen voor Wezen). Tien procent van de winst ging naar weeshuizen over de hele wereld. Maar de zaken liepen na een tijdje zo goed, dat ze nu een eigen weeshuis kunnen openen voor 400 Sri Lankaanse kinderen zonder ouders. En hopelijk volgen er meerdere tehuizen.</p>
<p><div class="media media-element-container media-default"><div id="file-1070" class="file file-image file-image-png">

        
  
  <div class="content">
    <img height="354" width="560" class="media-element file-default" src="https://7dagen.netlify.app/sites/default/files/11.png" alt="">  </div>

  
</div>
</div>
<p><strong>Postieve dingen</strong><br>‘Onze ouders hebben ons geleerd om ook het positieve te zien in negatieve dingen. Dus na de tsunami waren we blij dat er niet zo slecht aan toe waren als andere kinderen', legt Rob uit. En juist die ‘andere kinderen’ krijgen het dankzij de Britten nu dus beter.</p>
<p>Ondertussen zijn de Orphans for Orphans-slippers razend populair in Groot-Brittannië. Door het regenachtige Britse weer duurde het een tijdje voordat de verkoop op gang kwam. Maar dit jaar gingen al een kwart miljoen paar slippers over de toonbank. Ook is het schoeisel gespot aan de voeten van One Direction-bandleden, actrice Jessica Alba en de beroemde miljardair Richard Branson.</p>
<p><strong>Koninklijk bezoek</strong><br>Ze mochten zelfs op de thee bij de Britse prinsenbroertjes William en Harry. Paul en Rob trokken hun chiqueste kleren aan, plus hun eigen slippers natuurlijk. ‘De prinsen vroegen toen of we soms kwamen zwemmen, haha.’ Hoe dan ook: William en Harry zijn nu groot fan. Net als de rest van het land.</p>
<p><div class="media media-element-container media-default"><div id="file-1071" class="file file-image file-image-png">

        
  
  <div class="content">
    <img height="354" width="560" class="media-element file-default" src="https://7dagen.netlify.app/sites/default/files/12.png" alt="">  </div>

  
</div>
</div>  
