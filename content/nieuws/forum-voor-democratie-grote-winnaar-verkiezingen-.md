---
id: fe3eec51277c49278e699f778bbc5753
type: nieuws
layout: post
title: "Forum voor Democratie grote winnaar verkiezingen "
permalink: /nieuws/forum-voor-democratie-grote-winnaar-verkiezingen-/
date: 2022-05-11T19:16:41.067Z
author: 7biA1WiYB
excerpt: "Thierry Baudet met zijn Forum voor Democratie is de absolute winnaar van de Provinciale Statenverkiezingen die woensdag werden gehouden. De nieuwkomer werd meteen de grootste partij. Nooit eerder werd een partij die voor het eerst meedeed, in één klap de grootste. Dit zijn de 5 belangrijkste punten.  "
seo:
  description: "Forum voor Democratie grote winnaar verkiezingen "
  title: "Forum voor Democratie grote winnaar verkiezingen "
---
Thierry Baudet met zijn Forum voor Democratie is de absolute winnaar van de Provinciale Statenverkiezingen die woensdag werden gehouden. De nieuwkomer werd meteen de grootste partij. Nooit eerder werd een partij die voor het eerst meedeed, in één klap de grootste. Dit zijn de 5 belangrijkste punten.  

    <h3>1. Geen meerderheid meer in Eerste Kamer</h3>
<p>De regeringspartijen VVD, D66, CDA en CU verliezen na deze verkiezingen hun meerderheid in de Eerste Kamer. De verdeling van de 75 zetels in de Eerste Kamer wordt namelijk bepaald door de versgekozen leden van de Provinciale Staten. Forum voor Democratie komt vanuit het niets waarschijnlijk met twaalf personen in Eerste Kamer.</p>
<h3>2. Oeps, geen stembiljetten meer</h3>
<p>Er nogal ging veel mis met de stembiljetten. Zo werden biljetten die voor Rotterdam bedoeld waren in Vlissingen afgeleverd. In Rotterdam waren de biljetten aan het begin van de avond op sommige plekken op. Gelukkig konden er nog snel nieuwe gebracht worden.</p>
<h3>3. Caroliene</h3>
<p>Het sleutelwoord van deze verkiezingen bij de VVD was ‘Caroliene’. Tijdens het slotdebat dinsdagavond kreeg Rutte een blackout en wist hij een vooraf bedacht argument even niet meer. Hij vroeg toen enigszins wanhopig om zijn medewerkster Caroliene.</p>
<h3>4. Geen ID? Dan niet stemmen!</h3>
<p> Minister van Binnenlandse Zaken Kajsa Ollongren wilde haar stem uitbrengen, maar dat ging mis. Ze was haar paspoort vergeten. En zonder ID mag je niet stemmen. Ze ging het thuis halen en kon daarna alsnog haar stem uitbrengen. Op D66 uiteraard.</p>
<h3>5. Eerste uitslag</h3>
<p>De gemeente Schiermonnikoog gaf woensdag om 21.22 uur als eerste de uitslag door. De strijd om het melden van de eerste eindstand gaat meestal tussen Schiermonnikoog, Vlieland en het Gelderse Rozendaal. Dat zijn de kleinste gemeenten van het land, met elk ongeveer duizend kiezers.</p>  
