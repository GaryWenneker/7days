---
id: e7b4aea512a64a6cb92dd8b19298fffa
type: nieuws
layout: post
title: "5 vragen over de aanslagen in Sri Lanka"
permalink: /nieuws/5-vragen-over-de-aanslagen-in-sri-lanka/
date: 2022-05-11T19:16:41.067Z
author: 7biA1WiYB
excerpt: "In Sri Lanka werden afgelopen weekend meerdere aanslagen gepleegd. Het kostte meer dan 320 mensen het leven. Vijf vragen over wat er aan de hand is op het eiland in de Indische Oceaan.  "
seo:
  description: "5 vragen over de aanslagen in Sri Lanka"
  title: "5 vragen over de aanslagen in Sri Lanka"
---
In Sri Lanka werden afgelopen weekend meerdere aanslagen gepleegd. Het kostte meer dan 320 mensen het leven. Vijf vragen over wat er aan de hand is op het eiland in de Indische Oceaan.  

    <h3>1. Wat is er precies gebeurd in Sri Lanka?</h3>
<p>Op Eerste Paasdag zijn in Sri Lanka acht aanslagen gepleegd. De grote bomexplosies vonden plaats in drie kerken, drie hotels, een appartementencomplex en een dierentuin verdeeld over het eiland. Dat zijn plekken waar vooral christenen en (westerse) toeristen te vinden zijn. Sommige aanslagen werden uitgevoerd door zelfmoordterroristen. In totaal kostte de gruweldaden al zo’n 321 mensen het leven, waaronder drie Nederlanders. Momenteel liggen nog ongeveer 375 mensen in het ziekenhuis met verwondingen.</p>
<h3>2. Wie zit er achter deze aanslagen?</h3>
<p>De regering van Sri Lanka vermoedt dat twee organisaties achter de aanslagen zitten: National Thawheed Jamaáth (NTJ) en Jammiyathul Millathu Ibrahim. Dat zijn twee radicaalislamitische groeperingen uit Sri Lanka. Beide groepen waren tot afgelopen weekend vrij onbekend bij de Sri Lankaanse regering. Ook hebben ze allebei de terroristische aanslagen nog niet opgeëist. Het is nog niet 100 procent zeker dat deze groeperingen ook daadwerkelijk achter de gruweldaden zitten. Wel bracht de politie een brief naar buiten van de NTJ waarin degroepering dreigt met terroristische aanslagen. Er is weliswaar nog weinig bekend over wie deze groeperingen precies zijn. Voor zover bekend zijn ze niet aangesloten bij internationale groeperingen als IS of Al Qaeda. Wel zijn ze vermoedelijk onderdeel van de Sri Lanka Thawheed Jamaáth (SLTJ). De NTJ heeft al vaker boeddhistische beelden vernield. De leider van de groep, Abdul Razik, werd in 2016 opgepakt vanwege een racistische haatspeech die hij gaf tegen boeddhisten. </p>
<h3>3. Heeft dit te maken met IS?</h3>
<p>Daar lijkt het wel op. Sterker nog, IS beweert zelf verantwoordelijk te zijn voor de aanslagen. Zes van de acht aanslagen vonden plaats op ongeveer hetzelfde tijdstip. Het ging dus om een goed georganiseerde terreuraanslag. Iets wat zo’n kleine groepering als NTJ volgens het Sri Lankaanse onderzoeksteam moeilijk in z'n eentje voor elkaar kan krijgen. De groep heeft namelijk geen ervaring met terroristische aanslagen en het plannen hiervan, laat staan acht aanslagen plegen op één dag. De regering vermoedde al dat IS de opdrachtgever of helpende hand was voor deze gruweldaden. Het zou gaan om een wraakactie naar aanleiding van de aanslagen op Nieuw-Zeelandse moskeeën in maart. IS heeft (nog) geen daadwerkelijke bewijzen laten zien bij de aankondiging.</p>
<h3>4. Komen aanslagen in Sri Lanka vaker voor?</h3>
<p>Helaas wel, alhoewel het de laatste jaren behoorlijk rustig was in Sri Lanka. Sinds de jaren tachtig vocht de Sri Lankaanse regering, die vooral bestaat uit boeddhisten, in een bloederige burgeroorlog met de Tamiltijgers, een hindoeïstische rebellenbeweging. Tijdens deze oorlog vonden verschillende bomaanslagen en zelfmoordterreur plaats. In 2009 werden de wapens neergelegd en was er zo’n tien jaar vrede op het eiland. Tot afgelopen weekend.</p>
<h3>5. En nu?</h3>
<p>Sri Lanka heeft de nodige maatregelen genomen. Vrijwel direct na de eerste zes aanslagen werd social media-gebruik vanuit Sri Lanka onmogelijk gemaakt. Daarmee wilde regering ervoor zorgen dat er geen haat en nepnieuws verspreid kon worden. Daarnaast geldt in heel Sri Lanka nu een avondklok. Niemand mag op straat komen tussen zes uur ’s avonds en zes uur ’s morgens. De politie heeft inmiddels zeker veertig verdachten opgepakt.</p>  
