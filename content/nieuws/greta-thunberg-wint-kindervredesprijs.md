---
id: fec234cdc1d34eea83edff9af883c620
type: nieuws
layout: post
title: "Greta Thunberg wint Kindervredesprijs"
permalink: /nieuws/greta-thunberg-wint-kindervredesprijs/
date: 2022-05-11T19:16:41.067Z
author: 7biA1WiYB
excerpt: "Greta Thunberg mag volgende maand een bijzondere prijs in ontvangst nemen: de Internationale Kindervredesprijs. Ze krijgt de prijs samen met de 15-jarige vredesactivist Divina Maloum.  "
seo:
  description: "Greta Thunberg wint Kindervredesprijs"
  title: "Greta Thunberg wint Kindervredesprijs"
---
Greta Thunberg mag volgende maand een bijzondere prijs in ontvangst nemen: de Internationale Kindervredesprijs. Ze krijgt de prijs samen met de 15-jarige vredesactivist Divina Maloum.  

    <p>De Kindervredesprijs wordt jaarlijks uitgereikt door kinderrechtenorganisatie Kidsrights. De onderscheiding is voor iemand die zich op een bijzondere manier inzet voor kinderrechten. Dit jaar wordt-ie voor de vijftiende keer uitgereikt en mogen niet één maar twee jongeren de prijs in ontvangst nemen.</p>
<h3>137 kandidaten</h3>
<p>In totaal maakten 137 kandidaten uit 56 verschillende landen kans op de prijs. De Kindervredesprijs wordt op 20 november, de Internationale Dag van de Rechten van het Kind, uitgereikt in Den Haag. Vorig jaar kregen de Amerikaanse jongeren van <em><a href="https://original.sevendays.nl/nieuws/march-our-lives-wint-kindervredesprijs" target="_blank">March For Our Lives</a></em> de onderscheiding.</p>
<h3>Greta en Divina</h3>
<p>Greta Thunberg (16) zette een aantal wereldwijde klimaatstakingen op. Zij krijgt de prijs omdat ze meer dan 1,4 miljoen kinderen overhaalde om te strijden voor het klimaat. De Kameroense Divina Maloum is al vier jaar activist. Ze richtte onder andere <em>Children of Peace</em> op. Dat is een organisatie die probeert te voorkomen dat kinderen worden gerekruteerd voor gewapende groepen in Kameroen.</p>  
