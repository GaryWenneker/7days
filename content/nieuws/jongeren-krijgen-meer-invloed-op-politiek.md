---
id: 2170c552731a4039a58149e60a94fa87
type: nieuws
layout: post
title: "Jongeren krijgen meer invloed op politiek"
permalink: /nieuws/jongeren-krijgen-meer-invloed-op-politiek/
date: 2022-05-11T19:16:41.067Z
author: 7biA1WiYB
excerpt: "Iedereen moet zich gehoord voelen in Nederland. Ook jongeren. En dat gebeurt nu te weinig, vindt het kabinet. Om dat te veranderen komt er aan het einde van het jaar een speciaal jongerenparlement.  "
seo:
  description: "Jongeren krijgen meer invloed op politiek"
  title: "Jongeren krijgen meer invloed op politiek"
---
Iedereen moet zich gehoord voelen in Nederland. Ook jongeren. En dat gebeurt nu te weinig, vindt het kabinet. Om dat te veranderen komt er aan het einde van het jaar een speciaal jongerenparlement.  

    <p>Tientallen jongeren tussen de 16 en 24 jaar kwamen vorige week naar Den Haag om te brainstormen over het plan voor een jongerenparlement. Zij gingen met elkaar in debat over hoe zoiets het beste zou kunnen werken. Ze hadden het bijvoorbeeld over de leeftijd van de leden en wat de bevoegdheden zouden moeten zijn. </p>
<h3>Meer invloed</h3>
<p>Het parlement moet uiteindelijk kunnen meepraten over onderwerpen die voor jongeren belangrijk zijn, zoals klimaat en pensioen. Dat zou dan meerdere voordelen hebben: jongeren hebben meer invloed en voelen zich meer betrokken. En voor de Tweede Kamer zou het makkelijker worden om beslissingen over die onderwerpen te nemen. Het is een plan van minister Ollongren van Binnenlandse Zaken om ervoor te zorgen dat de stem van jongeren meer doorklinkt in de politiek. 'Zo willen we een betere vertegenwoordiging van alle Nederlanders zijn’, zei ze tijdens de brainstorm.<br><br><em>Minister Ollongren vertelt waarom ze wil dat jongeren meedenken. Het artikel gaat verder naar de foto.</em><div class="media media-element-container media-default"><div id="file-537594" class="file file-image file-image-jpeg">

        
  
  <div class="content">
    <img alt="Foto: Rijksoverheid" title="Foto: Rijksoverheid" height="427" width="640" class="media-element file-default" data-delta="2" src="https://7dagen.netlify.app/sites/default/files/2_23.jpg">  </div>

  
</div>
</div>
<h3>Meedenken</h3>
<p>Eén van de Jongeren die erbij was, is Bente van Oort (20). ‘Wij willen dat het jongerenparlement een raadgevend advies kan geven aan de Tweede Kamer. Kamerleden zouden dan verplicht moeten reageren op waarom ze ons advies wel of niet aannemen.’ Het Ministerie wil het parlement aan het einde van dit jaar installeren.</p>
<h3>Stemmen op je zestiende</h3>
<p>Om jongeren nóg meer bij de politiek te betrekken, wordt ook nagedacht over het verlagen van de stemgerechtigde leeftijd. Jongeren onder de achttien hebben geen stemrecht, terwijl er veel beslissingen worden genomen over hun toekomst. De Raad voor het Openbaar Bestuur (ROB), een belangrijke adviesraad van het kabinet, adviseerde daarom vorige week al om die leeftijd te verlagen naar 16 jaar. Het kabinet onderzoekt of dat haalbaar is.</p>  
