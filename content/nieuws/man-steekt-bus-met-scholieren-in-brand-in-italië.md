---
id: 5eb5e90037ae4573a589e7f66d2b718b
type: nieuws
layout: post
title: "Man steekt bus met scholieren in brand in Italië"
permalink: /nieuws/man-steekt-bus-met-scholieren-in-brand-in-italië/
date: 2022-05-11T19:16:41.067Z
author: 7biA1WiYB
excerpt: "In de buurt van Milaan kaapte vandaag een 47-jarige man een schoolbus met 51 scholieren en stak het voertuig in brand. Niemand raakte gewond want de politie wist iedereen op tijd te evacueren. Omdat de dader riep dat hij het niet eens was met migratiebeleid van de regering onderzoekt justitie een mogelijk terroristisch motief.  "
seo:
  description: "Man steekt bus met scholieren in brand in Italië"
  title: "Man steekt bus met scholieren in brand in Italië"
---
In de buurt van Milaan kaapte vandaag een 47-jarige man een schoolbus met 51 scholieren en stak het voertuig in brand. Niemand raakte gewond want de politie wist iedereen op tijd te evacueren. Omdat de dader riep dat hij het niet eens was met migratiebeleid van de regering onderzoekt justitie een mogelijk terroristisch motief.  

    <p>Waarschijnlijk vond de man het beleid van de regering te streng. Hij riep na zijn arrestatie onder andere: ‘Stop de doden op de Middellandse Zee'. Daarmee doelde hij op migranten die bij de illegale overtocht naar Europa verdrinken.</p>
<h3>Hulpdiensten bellen</h3>
<p>In de bus zaten volgens Italiaanse media twee klassen en enkele begeleiders. De chauffeur zou de telefoons van de scholieren hebben afgepakt en gedreigd hebben ze in brand te steken. Ten minste één scholier en een volwassene hielden hun telefoon zodat ze de hulpdiensten konden bellen, zo meldt AP.</p>
<h3>Geen ernstige gewonden</h3>
<p>De politie kon dankzij een blokkade op de weg de bus tot stilstand brengen. Terwijl agenten de achterruit insloegen om iedereen in de bus te evacueren, hielden andere agenten de man aan de praat. Tijdens deze reddingsactie stak hij de bus in brand. Bij het incident raakten twaalf scholieren en twee volwassenen gewond. Zij ademden rook in en zijn naar het ziekenhuis gebracht. Niemand raakte ernstig gewond. Wel raakte een aantal mensen onwel door de rook, anderen liepen wonden op bij het uit de bus vluchten of raakten in shock.</p>
<h3>Bekende van de politie</h3>
<p>De dader, die zelf ook brandwonden opliep, werd ter plekke gearresteerd. Hij is een 47-jarige buschauffeur die oorspronkelijk uit Senegal komt en sinds 2004 de Italiaanse nationaliteit heeft. De man was een bekende van de politie vanwege eerdere veroordelingen.<div class="media media-element-container media-default"><div id="file-536619" class="file file-image file-image-jpeg">

        
  
  <div class="content">
    <img alt="italie brand schoolbus" title="Foto: ANP" height="2400" width="3600" class="media-element file-default" data-delta="1" src="https://7dagen.netlify.app/sites/default/files/ANP-71352769.jpg">  </div>

  
</div>
</div>  
