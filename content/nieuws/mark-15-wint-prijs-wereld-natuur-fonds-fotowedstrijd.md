---
id: 5d304e8103d34e839127a67d8e8c4127
type: nieuws
layout: post
title: "Mark (15) wint prijs Wereld Natuur Fonds-fotowedstrijd"
permalink: /nieuws/mark-15-wint-prijs-wereld-natuur-fonds-fotowedstrijd/
date: 2022-05-11T19:16:41.067Z
author: 7biA1WiYB
excerpt: "Afgelopen weekend werden de winnaars van de Wereld Natuur Fonds-Frans Lanting Photo Award bekend gemaakt. Dat is niet zomaar een wedstrijd, het is de grootste natuurfotowedstrijd van Nederland. Met een foto van een damhert won de 15-jarige Mark de Wit (uit Den Hoorn) de Publieksprijs.  "
seo:
  description: "Mark (15) wint prijs Wereld Natuur Fonds-fotowedstrijd"
  title: "Mark (15) wint prijs Wereld Natuur Fonds-fotowedstrijd"
---
Afgelopen weekend werden de winnaars van de Wereld Natuur Fonds-Frans Lanting Photo Award bekend gemaakt. Dat is niet zomaar een wedstrijd, het is de grootste natuurfotowedstrijd van Nederland. Met een foto van een damhert won de 15-jarige Mark de Wit (uit Den Hoorn) de Publieksprijs.  

    <p>De winnende foto's werden gekozen uit ruim 7.000 inzendingen. De jury stond onder leiding van natuurfotograaf en Wereld Natuur Fonds-ambassadeur Frans Lanting.</p>
<h3>Mystiek</h3>
<p>De Publieksprijs ging naar Mark de Wit (15). Het commentaar van de jury op zijn foto: 'Het licht is mooi, bijna mystiek, waarbij het damhert majestueus poseert. Het bevestigt dat je niet heel ver hoeft te reizen om een mooi beeld te schieten.'</p>
<p>Mark: 'Ik was vroeg opgestaan om foto’s te maken in de buurt van mijn dorp Vogelenzang. In het mooie ochtendlicht trof ik dit hert aan op een duin. Voor mij een gaaf beeld vol prachtige lijnen en silhouetten.'</p>
<h3>Andere winnaars</h3>
<p>Ben je nieuwsgierig naar andere winnende foto's? Je kunt ze <a href="https://www.wnf.nl/nieuws/bericht/natuurfotos-met-verhaal-winnen-wwf-frans-lanting-photo-award.htm" target="_blank">hier</a> bekijken.</p>  
