---
id: eff778cde83d46ab90cc607034c63e5d
type: nieuws
layout: post
title: "Examen vmbo-leerlingen gestolen uit auto docent"
permalink: /nieuws/examen-vmbo-leerlingen-gestolen-uit-auto-docent/
date: 2022-05-11T19:16:41.067Z
author: 7biA1WiYB
excerpt: "De opgaven, instructies voor examinatoren én de correctievoorschriften van een vmbo-eindexamen zijn vorige week gestolen uit de auto van een docent. Dat meldt onderwijsminister Arie Slob aan de Tweede Kamer.  "
seo:
  description: "Examen vmbo-leerlingen gestolen uit auto docent"
  title: "Examen vmbo-leerlingen gestolen uit auto docent"
---
De opgaven, instructies voor examinatoren én de correctievoorschriften van een vmbo-eindexamen zijn vorige week gestolen uit de auto van een docent. Dat meldt onderwijsminister Arie Slob aan de Tweede Kamer.  

    <p>Het gaat om een centraal schriftelijk en praktisch examen (cspe) voor het vak Zorg en Welzijn, dat niet overal tegelijk wordt afgenomen. Scholen hebben daar van 1 april tot 5 juli de tijd voor. Het cspe bestaat uit verschillende onderdelen die zowel praktijkgericht als theoretisch zijn.</p>
<p>De docent heeft aangifte gedaan, maar de gestolen documenten zijn nog niet teruggevonden. Waar de diefstal plaatsvond is niet bekendgemaakt.</p>
<h3>Andere versie</h3>
<p>Van dit soort examens bestaan twee versies, die evenredig over de scholen worden verdeeld. Scholen waar het examen nog moet worden afgenomen, moeten vanaf 6 mei (na de meivakantie) de niet gestolen versie gebruiken. Voor leerlingen die het examen al hebben gemaakt, heeft de diefstal volgens Slob geen gevolgen.</p>
<h3>Aanpassing</h3>
<p>De minister zei dat hij het heel vervelend vindt dat het gebeurd is: 'Examinatoren moeten zich nu voorbereiden op de afname van een andere versie van het examen. Dat kan in sommige gevallen betekenen dat bijvoorbeeld examenroosters moeten worden aangepast.'</p>  
