---
id: 78766b7714e54c6a91fdb150439b50c7
type: nieuws
layout: post
title: "Protest na Duits advies over keppeltjes"
permalink: /nieuws/protest-na-duits-advies-over-keppeltjes/
date: 2022-05-11T19:16:41.067Z
author: 7biA1WiYB
excerpt: "'Ik kan joden niet aanbevelen om altijd en overal een keppeltje te dragen.' Dat zei een adviseur die de Duitse regering helpt antisemitisme te bestrijden. Zijn opmerking leidde tot veel protest. Drie vragen (en antwoorden) over deze kwestie.  "
seo:
  description: "Protest na Duits advies over keppeltjes"
  title: "Protest na Duits advies over keppeltjes"
---
'Ik kan joden niet aanbevelen om altijd en overal een keppeltje te dragen.' Dat zei een adviseur die de Duitse regering helpt antisemitisme te bestrijden. Zijn opmerking leidde tot veel protest. Drie vragen (en antwoorden) over deze kwestie.  

    <h3>1. Wat was het advies?</h3>
<p>Felix Klein is een Duitse regeringsadviseur voor de bestrijding van antisemitisme (haat tegen joden). Hij zei dat hij joden afraadt om in sommige delen van Duitsland met een keppeltje over straat te gaan en waarschuwde voor anti-joodse acties.</p>
<p>In Duitsland maken <a href="https://7dagen.netlify.app/nieuws/duitsers-protesteren-tegen-anti-semitisme-hun-land" target="_blank">veel mensen </a>zich zorgen over antisemitisch geweld. Zo schrijft <a href="https://www.volkskrant.nl/nieuws-achtergrond/duitse-controverse-over-dragen-keppeltje-reikt-tot-in-israel~bcaa3fac/" target="_blank"><em>de Volkskrant</em> </a>dat het aantal antisemitische incidenten in 2018 steeg met 20 procent ten opzichte van het jaar daarvoor. De indicenten lopen uiteen van beledigingen op internet tot fysiek geweld.</p>
<h3>2. Waarom zijn mensen geschokt?</h3>
<p>Velen vinden dat het advies een buiging is voor jodenhaat: 'Iedereen kan en moet een keppeltje kunnen dragen, ongeacht waar en wanneer', zei minister van Binnenlandse Zaken Joachim Hermann. Volgens de sociaal-democratische minister Katharina Barley is het toenemende geweld tegen joden ‘beschamend voor ons land’. Ze vindt dat de joodse gemeenschap ‘met alle middelen moet worden beschermd’ en dat daders moeten worden berecht. </p>
<p><a href="https://www.volkskrant.nl/nieuws-achtergrond/duitse-controverse-over-dragen-keppeltje-reikt-tot-in-israel~bcaa3fac/" target="_blank">Anderen</a> menen juist dat Klein de vinger op de zere plek legt, want de situatie krijgt daardoor de politieke aandacht die nodig is. </p>
<h3>3. Waren er tegenreacties?</h3>
<p>Op de voorpagina van de Duitse krant <em>Bild</em> stond zondagochtend een uitknipbaar keppeltje. Lezers zouden het volgens het bijschrift kunnen uitknippen en dragen: ‘De keppel hoort bij Duitsland’. Volgens de hoofdredacteur kon het niet zo zijn dat joden zich zeventig jaar na de Holocaust opnieuw moeten verstoppen.</p>
<p>Het Nederlandse Centrum Informatie en Documentatie Israël (CIDI) organiseert woensdag een demonstratie in Den Haag onder het motto #KeppelOp: 'Iedereen moet zichtbaar zichzelf kunnen zijn. Voor joden mag dat niet anders zijn,' schrijft de organisatie.</p>  
