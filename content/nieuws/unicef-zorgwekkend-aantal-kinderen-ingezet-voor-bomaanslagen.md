---
id: f0bf3db57c94400cb43b7b4b2ee04a81
type: nieuws
layout: post
title: "Unicef: 'Zorgwekkend aantal kinderen ingezet voor bomaanslagen'"
permalink: /nieuws/unicef-zorgwekkend-aantal-kinderen-ingezet-voor-bomaanslagen/
date: 2022-05-11T19:16:41.067Z
author: 7biA1WiYB
excerpt: "De terreurorganisatie Boko Haram zet steeds vaker kinderen in voor zelfmoordaanslagen. In de eerste maanden van 2017 bliezen 27 kinderen, vaak meisjes, zich gedwongen op. Dat staat in het nieuwste rapport van Unicef.  "
seo:
  description: "Unicef: 'Zorgwekkend aantal kinderen ingezet voor bomaanslagen'"
  title: "Unicef: 'Zorgwekkend aantal kinderen ingezet voor bomaanslagen'"
---
De terreurorganisatie Boko Haram zet steeds vaker kinderen in voor zelfmoordaanslagen. In de eerste maanden van 2017 bliezen 27 kinderen, vaak meisjes, zich gedwongen op. Dat staat in het nieuwste rapport van Unicef.  

    <h3>Tsjaadmeer</h3>
<p>In het rapport van Unicef staat dat het aantal aanslagen drie keer meer is dan in dezelfde periode in 2016. In datzelfde jaar werden bijna vijftienhonderd kinderen gearresteerd op verdenking van betrokkenheid bij een gewapende groepering. Ruim een derde daarvan zit nog in de gevangenis. Sinds 2014 hebben al ruim honderd kinderen een bom tot ontploffing gebracht rondom het Tsjaadmeer. De landen die aan dit meer liggen zijn Tsjaad, Nigeria, Niger en Kameroen.</p>
<h3>Slachtoffer</h3>
<p>Marie-Pierre Poirier, directeur van Unicef in West- en Centraal Afrika zegt hierover: ‘Dit is de meest verschrikkelijke manier waarop kinderen kunnen worden ingezet tijdens een conflict. Deze kinderen zijn slachtoffers, geen misdadigers.’</p>
<h3>#BringBackOurGirls</h3>
<p>Het rapport komt precies drie jaar na de ontvoering van ruim tweehonderd Nigeriaanse schoolmeisjes door Boko Haram. Deze daad leidde tot de wereldwijde actie <a href="https://7dagen.netlify.app/nieuws/breng-onze-meisjes-terug" target="_blank">#BringBackOurGirls</a>. Een deel van de meisjes is vrijgelaten, maar de meesten worden nog steeds vermist.</p>

<p><img class="kaderafbeelding" src="https://7dagen.netlify.app/sites/default/files/ff.png"></p>
<p><a href="https://7dagen.netlify.app/video/hier-draaide-youtube-om-2016">Lees meer in ons dossier over Boko Haram</a></p>

<p><br><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant 7Days!</em></p>  
