---
id: ff9cb3b9f00d4d8f8318e30a8231a775
type: nieuws
layout: post
title: "Minimumtrouwleeftijd in Indonesië naar 19 jaar"
permalink: /nieuws/minimumtrouwleeftijd-in-indonesië-naar-19-jaar/
date: 2022-05-11T19:16:41.067Z
author: 7biA1WiYB
excerpt: "De Indonesische regering heeft gisteren de minimumleeftijd waarop meisjes kunnen trouwen met drie jaar opgetrokken. Meisjes moeten nu 19 jaar zijn om te mogen trouwen. Voorvechters van vrouwenrechten en actiegroepen tegen kindhuwelijken zijn blij.  "
seo:
  description: "Minimumtrouwleeftijd in Indonesië naar 19 jaar"
  title: "Minimumtrouwleeftijd in Indonesië naar 19 jaar"
---
De Indonesische regering heeft gisteren de minimumleeftijd waarop meisjes kunnen trouwen met drie jaar opgetrokken. Meisjes moeten nu 19 jaar zijn om te mogen trouwen. Voorvechters van vrouwenrechten en actiegroepen tegen kindhuwelijken zijn blij.  

    <p>Wereldwijd zijn het vooral meisjes uit arme gezinnen die jong worden uitgehuwelijkt. Voor hun ouders is het een manier om te overleven, bovendien hopen ze vaak dat hun dochter als ze trouwt een betere toekomst krijgt.</p>
<p>Jong trouwen met vaak een oudere man, heeft grote gevolgen voor het leven van een meisje. Ze gaat niet meer naar school, krijgt meestal jong kinderen en is sneller slachtoffer van uitbuiting. Volgens <a href="https://www.girlsnotbrides.org/child-marriage-law/#why-should-18-be-the-minimum-age-of-marriage" target="_blank">internationale verdragen </a>zijn kindhuwelijken onder de achttien jaar verboden, maar veel landen houden zich daar niet aan.</p>
<h3>Achttien</h3>
<p>Indonesië behoort tot de top tien van landen met meeste kindhuwelijken. Een op de vier Indonesische meisjes trouwt voordat ze achttien is, zo blijkt uit cijfers van het nationale statistiekbureau van Indonesië en <a href="https://www.unicef.nl/projecten/kindhuwelijken" target="_blank">Unicef</a>, meldt persbureau <em><a href="https://www.reuters.com/article/us-indonesia-women-marriage/indonesia-raises-minimum-age-for-brides-to-end-child-marriage-idUSKBN1W212M" target="_blank">Reuters</a></em>.</p>
<p>De overheid stond tot nu toe dat meisjes op hun zestiende al trouwden, of zelfs nog jonger als hun ouders daarom vroegen. Mannen mogen volgens de wet pas op hun negentiende trouwen. Het besluit van gisteren volgt op een uitspraak van het constitutioneel hof. Dat bepaalde dat er sprake is van discriminatie als er voor vrouwen een lagere minimumhuwelijksleeftijd wordt gehanteerd dan voor mannen. </p>
<h3>Cadeautje</h3>
<p>Minister Yohana Yembise, verantwoordelijk voor vrouwenrechten en kinderbescherming, noemde de wetsaanpassing 'een cadeautje voor Indonesische kinderen'.</p>  
