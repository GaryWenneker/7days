---
id: 0a1b30d000b84a35876c2ca88dac9ef9
type: nieuws
layout: post
title: "Big Brother in China: politie checkt gegevens via app"
permalink: /nieuws/big-brother-in-china-politie-checkt-gegevens-via-app/
date: 2022-05-11T19:16:41.067Z
author: 7biA1WiYB
excerpt: "Een overheid die burgers in de gaten houdt? Dat klinkt misschien als iets uit een film, maar in China gebeurt het echt. Daar gebruikt de politie een mobiele app om informatie te verzamelen over inwoners van Xinjiang, een regio waar ongeveer de helft van de mensen moslim is. Het staat in een vandaag verschenen rapport van Human Rights Watch. Hoe zit dat?   "
seo:
  description: "Big Brother in China: politie checkt gegevens via app"
  title: "Big Brother in China: politie checkt gegevens via app"
---
Een overheid die burgers in de gaten houdt? Dat klinkt misschien als iets uit een film, maar in China gebeurt het echt. Daar gebruikt de politie een mobiele app om informatie te verzamelen over inwoners van Xinjiang, een regio waar ongeveer de helft van de mensen moslim is. Het staat in een vandaag verschenen rapport van Human Rights Watch. Hoe zit dat?   

    <h3>1. Waar ligt Xinjiang?</h3>
<p>De provincie Xinjiang ligt in het noordwesten van China. De oorspronkelijke bewoners van dit gebied zijn Oeigoeren. Zij kwamen heel lang geleden uit Turkije en daarom hoort hun taal, het Oeigoers, bij de Turkse talen. De Turkse talen vormen een nauw verwante taalfamilie van zo'n 35 talen. Ze worden gesproken in landen in Oost-Europa tot in Centraal-China en de Noordelijke IJszee in Noordoost-Azië.</p>
<p>Ongeveer de helft van de bevolking in Xinjiang bestaat uit islamitische Oeigoeren. Het andere deel bestaat vooral uit Han-Chinezen. Zij vormen ook het grootste deel van de rest van de Chinese bevolking. </p>
<h3>2. Wat is er aan de hand?</h3>
<p>Tussen de Oeigoeren en Han-Chinezen bestaan spanningen. Volgens mensenrechtenorganisaties worden Oeigoeren door de Chinese regering gediscrimineerd en onderdrukt. In Chinese media verschijnen regelmatig berichten over aanslagen door Oeigoeren. Of die berichten allemaal kloppen is volgens buitenlandse <a href="https://www.volkskrant.nl/nieuws-achtergrond/chinese-overheid-verplicht-inwoners-provincie-xinjiang-om-spionage-app-te-downloaden~b726404c/" target="_blank">journalisten </a>niet altijd te controleren. Vanwege rellen en onder het mom van anti-terreurmaatregelen, worden honderdduizenden Oeigoeren vastgehouden worden in zogenaamde '<a href="https://nos.nl/artikel/2246140-wat-gebeurt-er-in-de-opleidingskampen-voor-oeigoeren-in-china.html" target="_blank">heropvoedingskampen</a>'. </p>
<h3>3. Wat staat in het rapport van <em>Human Rights Watch</em>?</h3>
<p>De mensenrechtenorganisatie legt uit hoe de Chinese overheid mensen via een app - die <em>Integrated Joint Operations Platform</em> heet - in de gaten houdt. Als je bijvoorbeeld wordt aangehouden door de politie, kunnen de gegevens van je identiteitskaart ingevoerd worden in een app. Daarmee komt persoonlijke informatie zoals lengte, bloedgroep, je geloof en scholing naar boven. De app laat ook zien of je bijvoorbeeld veel elektriciteit gebruikt of ander 'verdacht' gedrag vertoont, zoals door de achterdeur naar buiten gaan in plaats van door de voordeur.</p>
<p>Deze gegevens kunnen ook gekoppeld worden aan beelden van bewakingscamera's met gezichtsherkenning, gegevens van mobiele telefoons en andere data die de regering van mensen verzamelt. </p>
<p><a href="https://www.hrw.org/video-photos/interactive/2019/05/02/china-how-mass-surveillance-works-xinjiang" target="_blank"><em>Human Rights Watch</em></a> zocht uit hoe de app werkt en legt het uit in deze video: <div class="media media-element-container media-default"><div id="file-537046" class="file file-video file-video-oembed">

        <h2 class="element-invisible"><a href="/files/human-rights-watch-1556793005">Human Rights Watch 1556793005</a></h2>
    
  
  <div class="content">
    
<div id="fb-root"></div>
<script async="1" defer="1" crossorigin="anonymous" src="https://connect.facebook.net/en_US/sdk.js#xfbml=1&amp;version=v6.0"></script><div class="fb-video" data-href="https://www.facebook.com/HumanRightsWatch/videos/288300285391570/?v=288300285391570" data-width="640"><blockquote cite="https://www.facebook.com/HumanRightsWatch/videos/288300285391570/" class="fb-xfbml-parse-ignore"><a href="https://www.facebook.com/HumanRightsWatch/videos/288300285391570/">China: How Mass Surveillance Works in Xinjiang</a><p>Chinese authorities are using a mobile app to carry out illegal mass surveillance and arbitrary detention of Muslims in China’s western Xinjiang region.

We got a hold of a copy of the app and &quot;reverse engineered&quot; it, to show how mass surveillance works there.</p>Posted by <a href="https://www.facebook.com/HumanRightsWatch/">Human Rights Watch</a> on Wednesday, May 1, 2019</blockquote></div>  </div>

  
</div>
</div>  
