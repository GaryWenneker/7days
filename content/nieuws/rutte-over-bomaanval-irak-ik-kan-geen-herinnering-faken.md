---
id: aea6d6ad850d44288987431f7f7841bf
type: nieuws
layout: post
title: "Rutte over bomaanval Irak: 'Ik kan geen herinnering faken'"
permalink: /nieuws/rutte-over-bomaanval-irak-ik-kan-geen-herinnering-faken/
date: 2022-05-11T19:16:41.067Z
author: 7biA1WiYB
excerpt: "Premier Rutte en minister van Defensie Ank Bijleveld hebben het debat in de Tweede Kamer woensdagavond doorstaan. Zij moesten vragen beantwoorden over een Nederlandse bomaanval in 2015 op terreurgroep IS in de Irakese stad Hawija. Bij die aanval kwamen veel burgers om. Vier vragen en antwoorden.  "
seo:
  description: "Rutte over bomaanval Irak: 'Ik kan geen herinnering faken'"
  title: "Rutte over bomaanval Irak: 'Ik kan geen herinnering faken'"
---
Premier Rutte en minister van Defensie Ank Bijleveld hebben het debat in de Tweede Kamer woensdagavond doorstaan. Zij moesten vragen beantwoorden over een Nederlandse bomaanval in 2015 op terreurgroep IS in de Irakese stad Hawija. Bij die aanval kwamen veel burgers om. Vier vragen en antwoorden.  

    <h3>Wat gebeurde in Irak? </h3>
<p>Een Nederlands bombardement in de Noord-Irakese stad Hawija ging vier jaar geleden erg mis. Een Nederlandse F-16 bombardeerde een fabriek van terreurgroep IS waar autobommen werden gemaakt. Er zou gebruik gemaakt zijn van een vrij kleine bom, maar doordat IS veel explosieven in de fabriek had opgeslagen, waren de explosies groot. De hele wijk rond de fabriek werd verwoest en zelfs drie kilometer verderop werd het glas nog uit ramen van huizen geblazen. </p>
<h3>Hoeveel slachtoffers vielen daarbij? </h3>
<p>Van tevoren was niet duidelijk dat in en rond de fabriek veel vluchtelingenfamilies woonden, waardoor meer mensen gewond raakten dan werd verwacht. Lokale bronnen spreken van 150 doden, onder wie 52 burgers. De rest zou verbonden zijn aan IS. Maar het Amerikaanse ministerie van Defensie deed uitgebreid onderzoek en daaruit blijkt dat zeker zeventig burgers omkwamen. Ook zouden er honderd gewonden zijn gevallen. Mensen uit Hawija gaan uit van een nóg hoger dodental. </p>
<h3>Waarom wordt er nu over gesproken in de Tweede Kamer?  </h3>
<p>De <em>NOS </em>en<em> NRC</em> onderzochten onlangs hoe groot de rol van Nederland was in deze zaak. Tweede Kamerleden wilden nu nog meer informatie. Zij snappen dat de aanval is gedaan, maar ze wilden nu wel weten waarom toen niet over de burgerdoden is gesproken in de Kamer en welke ministers ervan wisten. Vooral minister van Defensie Ank Bijleveld kreeg kritische vragen. Zij is politiek verantwoordelijk voor Defensie, en daarmee ook voor de uitspraken van vaar voorganger Jeanine Hennis-Plasschaert. Hennis-Plasschaert zou in 2015 verteld hebben dat er voor zover bekend geen burgerslachtoffers waren gevallen. Bijleveld schreef deze week al een brief aan de Tweede Kamer met antwoorden, maar riep daarmee juist nog meer vragen op. </p>
<p>Ook premier Rutte moest vragen beantwoorden. Hij zegt zich niet te herinneren dat hij destijds op de hoogte is gesteld. Maar Hennis-Plasschaert zegt nu dat ze hem ‘vermoedelijk’ wel heeft ingelicht. </p>
<h3><strong>Hoe ging het debat woensdag?</strong></h3>
<p>Rutte en Bijleveld hebben het urenlange debat doorstaan. Vooral Rutte kreeg moeilijke vragen. Maar volgens hem heeft hij niet gelogen en kan hij echt niet meer herinneren dat hij toen is bijgepraat over deze zaak. ‘Ik kan geen herinnering <em>faken</em>’, zei hij tegen de kritische Kamerleden. 'Het is een kwestie van vertrouwen. Het is de vraag of u mij gelooft. Zo niet, dan ga ik ander werk doen. Zo ja, dan blijf ik.’ En dat laatste gebeurde dus. Bijleveld liet weten dat de Tweede Kamer vanaf nu sneller op de hoogte gebracht zal worden als er weer zoiets gebeurt. </p>
<p><div class="media media-element-container media-default"><div id="file-539041" class="file file-image file-image-jpeg">

        
  
  <div class="content">
    <img alt="Foto: ANP" title="Foto: ANP" height="3418" width="5000" style="height: 479px; width: 700px;" class="media-element file-default" data-delta="1" src="https://7dagen.netlify.app/sites/default/files/debat.jpg">  </div>

  
</div>
</div><em>Veel kamerleden hadden kritische vragen voor Bijleveld en Rutte.</em>  
