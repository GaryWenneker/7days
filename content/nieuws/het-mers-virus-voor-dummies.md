---
id: c3f535f689da4ba6aa07fa60ad54e6db
type: nieuws
layout: post
title: "Het MERS-virus voor dummies"
permalink: /nieuws/het-mers-virus-voor-dummies/
date: 2022-05-11T19:16:41.067Z
author: 7biA1WiYB
excerpt: "In Zuid-Korea houden ze hun adem in. De inwoners zijn er bang voor het nieuwe longvirus MERS. Maar wat is het eigenlijk, en moeten wij ons ook zorgen maken?  "
seo:
  description: "Het MERS-virus voor dummies"
  title: "Het MERS-virus voor dummies"
---
In Zuid-Korea houden ze hun adem in. De inwoners zijn er bang voor het nieuwe longvirus MERS. Maar wat is het eigenlijk, en moeten wij ons ook zorgen maken?  

    <p><strong>Waar staat MERS voor?</strong><br>Het virus heet voluit Middle East Respiratory Syndrome. Zoals de naam al verklapt, is het eerste MERS-geval in het Midden-Oosten ontdekt. Het virus tast de luchtwegen aan: een soort verkoudheid, maar dan een tikje heftiger. Wie besmet raakt, heeft vaak last van koorts, hoesten en kortademigheid.</p>
<p>Sinds MERS in 2012 is ontdekt, zijn al 1280 patiënten wereldwijd besmet geraakt met het virus, zo onderzocht de Wereldgezondheidsorganisatie (WHO). Ruim één op de drie is er uiteindelijk aan overleden. Er is nog geen medicijn ontdekt dat MERS geneest.</p>
<p><strong>Het MERS-virus bestaat dus al langer. Waarom is het nu in het nieuws? </strong><br>Begin vorige maand werd het virus ontdekt bij een Koreaanse zakenman. Hij kwam terug uit Saoedi-Arabië. Het grote probleem van een virus is natuurlijk: het is besmettelijk. De zakenman werd ziek en bezocht verschillende ziekenhuizen. Pas na negen dagen werd ontdekt dat hij MERS had. Intussen had hij al tientallen andere patiënten en artsen besmet. Ook een medewerker van een ziekenhuis in Seoul, de hoofdstad van Zuid-Korea, raakte besmet. Hij heeft nog dagenlang doorgewerkt, ondanks klachten. Hierdoor zijn nog eens zeventig mensen besmet. En dat terwijl je in een ziekenhuis juist beter zou moeten worden. </p>
<p>De uitbraak van het virus heeft veel mensen bang gemaakt: wereldwijd, maar vooral in Zuid-Korea zelf. Voor de zekerheid dragen veel inwoners mondkapjes - zelfs tijdens een trouwerij (zie hieronder).</p>
<p><div class="media media-element-container media-default"><div id="file-4208" class="file file-image file-image-jpeg">

        
  
  <div class="content">
    <img title="Beeld: AFP" height="1312" width="2566" class="media-element file-default" src="https://7dagen.netlify.app/sites/default/files/ANP-32988763.jpg" alt="">  </div>

  
</div>
</div>
<p><strong>MERS is dus een besmettelijke ziekte. Maar waar komt ze vandaan?</strong><br>Dat de oorsprong in het Midden-Oosten ligt, is bekend. Maar wat de precieze oorzaak is weet niemand. Onderzoekers vermoeden dat ook kamelen en dromedarissen het MERS-virus dragen. Bij contact met deze dieren, of door het eten van hun vlees of het drinken van hun melk, zou je besmet kunnen raken. De kans dat mensen elkaar ermee besmetten is heel klein, maar toch: in Zuid-Korea is het gebeurd. Dit komt vooral door heel slechte hygiëne.</p>
<p><strong>Moeten wij ons in Nederland ook zorgen maken?</strong><br>Dat is niet nodig, zegt het <a href="http://www.rivm.nl/Documenten_en_publicaties/Algemeen_Actueel/Veelgestelde_vragen/Infectieziekten/Veelgestelde_vragen_MERS_coronavirus_MERS_CoV">Rijksinstituut voor Volksgezondheid</a>. De kans op een uitbraak in Nederland is heel klein. Waarom? We hebben hier gewoon erg goede ziekenhuizen. Bovendien is de kans op besmetting door mensen heel erg klein. Toch kan het MERS-virus in Nederland belanden: er reizen immers duizenden mensen elk jaar van en naar het Midden-Oosten. Vorig jaar werd bij twee patiënten in Nederland het MERS-virus ontdekt. Zij zijn beide binnen enkele weken hersteld.</p>
<p><strong>Eerst ebola, nu dit...</strong><br>In tegenstelling tot <a href="https://7dagen.netlify.app/dossierebola">ebola</a> is MERS veel minder besmettelijk. MERS is veel meer te vergelijken met SARS. Dat virus zorgde in 2003 voor veel angst in de wereld, toen ruim achtduizend mensen (vooral in China) besmet raakten. Het virus bestaat nog steeds, maar komt nauwelijks meer voor.</p>
<p>Onderzoekers verwachten dat MERS ook langzaam verdwijnt. Natuurlijk, zo'n virus kan heel gevaarlijk zijn, maar alleen als er niks aan gedaan wordt. Zolang de juiste maatregelen worden genomen en de hygiëne in orde is, is de kans op besmetting nihil. </p>  
