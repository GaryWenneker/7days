---
id: 04aae6cea83b44eb9d0ba5518fbdf256
type: nieuws
layout: post
title: "Geharrewar over schooladvies"
permalink: /nieuws/geharrewar-over-schooladvies/
date: 2022-05-11T19:16:41.067Z
author: 7biA1WiYB
excerpt: "Middelbare scholen moeten weer gaan vertrouwen op ervaren docenten in plaats van op toetsresultaten. Dat vindt Groen Links-Kamerlid Jesse Klaver. Vanmiddag wordt er in de Tweede Kamer gedebatteerd over het schooladvies. Waarom ineens al dat gedoe?  "
seo:
  description: "Geharrewar over schooladvies"
  title: "Geharrewar over schooladvies"
---
Middelbare scholen moeten weer gaan vertrouwen op ervaren docenten in plaats van op toetsresultaten. Dat vindt Groen Links-Kamerlid Jesse Klaver. Vanmiddag wordt er in de Tweede Kamer gedebatteerd over het schooladvies. Waarom ineens al dat gedoe?  

    <p><div class="media media-element-container media-teaser media-float-right"><div id="file-1090" class="file file-image file-image-jpeg">

        
  
  <div class="content">
    <a href="/files/06jpg-3"><img height="220" width="220" style="float: right;" class="media-element file-teaser" src="https://7dagen.netlify.app/sites/default/files/styles/medium/public/06_3.jpg?itok=bDXDO83U" alt=""></a>  </div>

  
</div>
</div><strong>1. Het is weer februari/maart</strong><br>...en dus een spannende tijd voor leerlingen en ouders. De deadline voor het afgeven van het schooladvies verloopt namelijk op 1 maart. En dat is tegelijkertijd de datum waarop basisschoolkinderen zich moeten hebben ingeschreven voor een nieuwe school. 
<p>Maar wat nou als plotseling blijkt dat het advies van Puk uit groep 8 niet hoog genoeg is voor de school waar al haar vriendinnen heen gaan? Of dat haar schooladvies wel hoog genoeg is, maar de school haar weigert vanwege haar lage citoscore?</p>
<p><div class="media media-element-container media-teaser media-float-right"><div id="file-1092" class="file file-image file-image-jpeg">

        
  
  <div class="content">
    <a href="/files/07jpg-3"><img height="220" width="220" style="float: right;" class="media-element file-teaser" src="https://7dagen.netlify.app/sites/default/files/styles/medium/public/07_3.jpg?itok=eH7-oeKt" alt=""></a>  </div>

  
</div>
</div><strong>2. Er is iets veranderd in de wet</strong><br>Dat laatste mag dus niet, maar dat is precies waar nu veel gedoe over is. Als de leerkracht van Puk er vertrouwen in heeft dat zij bijvoorbeeld de havo aankan, dan <em>moeten</em> middelbare scholen haar toelaten. En met een vwo-advies mag je hoe dan ook naar het atheneum én het gymnasium. Dat is waarschijnlijk anders dan toen jij naar de middelbare school ging: de afgelopen jaren speelde de citoscore ook een heel grote rol.
<p>'De toekomst van kinderen moet niet bepaald worden door hun toetsresultaten uit het verleden,' zei Kamerlid Jesse Klaver daarover. 'We moeten breken met de doorgeslagen nadruk op toetsen en vertrouwen hebben in de docenten die voor ieder kind een schooladvies opstellen.' Maar middelbare scholen proberen het schooladvies toch vaak te omzeilen door naar toetsresultaten te vragen.</p>
<p><div class="media media-element-container media-teaser media-float-right"><div id="file-1094" class="file file-image file-image-jpeg">

        
  
  <div class="content">
    <a href="/files/08jpg-4"><img height="220" width="220" style="float: right;" class="media-element file-teaser" src="https://7dagen.netlify.app/sites/default/files/styles/medium/public/08_4.jpg?itok=L9-yNIcd" alt=""></a>  </div>

  
</div>
</div><strong>3. Docenten vertrouwen blijkt nog lastig</strong><br>Maar stel nou dat de meester misschien de pik op Puk heeft en haar een veel te laag advies geeft? Meningsverschillen over het schooladvies komen vaak voor. 'We hebben honderden telefoontjes en mails ontvangen van verontruste ouders van vooral die kinderen die naar hun mening een afwijkend advies (meestal lager) hebben gekregen dan verwacht,' zei een woordvoerder van de Landelijke Ouderraad tegen De Telegraaf. 
<p>Maar een schooladvies wordt niet alleen gegeven door Puks meester of juf. De schooldirectie en al haar eerdere leraren hebben ook een belangrijke stem. Het ziet er niet naar uit dat de wet teruggedraaid gaat worden: ouders én middelbare scholen moeten toch leren vertrouwen op dat advies. Tijdens het debat vanmiddag wordt wel besproken of ouders bezwaar moeten kunnen aantekenen, zoals D66 graag wil: 'Ik zie namelijk geen andere mogelijkheid dan de ouders meer invloed te geven,' zei D66-Kamerlid Paul van Meenen tegen radiozender BNR. </p>
<p><div class="media media-element-container media-teaser media-float-right"><div id="file-1095" class="file file-image file-image-jpeg">

        
  
  <div class="content">
    <a href="/files/09jpg-3"><img height="220" width="220" style="float: right;" class="media-element file-teaser" src="https://7dagen.netlify.app/sites/default/files/styles/medium/public/09_3.jpg?itok=pOfH2QDg" alt=""></a>  </div>

  
</div>
</div><strong>4. Protest aantekenen is ingewikkeld</strong><br>Leuk en aardig, maar stel nou dat de school van Puks keuze haar weigert toe te laten op de havo vanwege haar lage citoscore. Haar ouders willen protest aantekenen, maar dat duurt allemaal veel te lang. Tegen de tijd dat de rechter uitspraak heeft gedaan, zegt de school gewoon dat alle klassen al vol zitten. En dan? 
<p>Tijdens het debat vanmiddag worden deze problemen besproken. De organisatie van basisscholen, de PO-raad, vindt dat schooladvies-bezwaren met extra haast moeten worden behandeld. De meeste partijen willen sowieso dat de middelbare scholen die de wet omzeilen, hard worden aangepakt. Wordt vervolgd dus. </p>
<p><em>Ga je bijna naar de brugklas? Onze pagina <a href="https://7dagen.netlify.app/brugklas">Sevendays.nl/brugklas</a> staat bomvol slimme tips, interessant brugklasnieuws en grappige blogs die je klaarstomen voor de middelbare school. En misschien heb je ook wel iets aan onze speciale krant <a href="https://abonneren.sevendays.nl/abonneren/abonnementen/actiesmetderden/brugklasvoorbeginners">Brugklas voor Beginners</a>! </em></p>  
