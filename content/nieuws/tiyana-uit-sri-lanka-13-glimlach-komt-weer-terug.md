---
id: c046b772fe1a45b4a16af3c417574852
type: nieuws
layout: post
title: "Tiyana uit Sri Lanka (13): ‘Glimlach komt weer terug’"
permalink: /nieuws/tiyana-uit-sri-lanka-13-glimlach-komt-weer-terug/
date: 2022-05-11T19:16:41.067Z
author: 7biA1WiYB
excerpt: "In Sri Lanka gaat het leven door na de heftige aanslagen. Tiyana (13) woont vlakbij een van de kerken waar een bom afging. Ze vertelt: ‘Er is veel verdriet, maar toch zie je ook die typische brede Srilankaanse glimlach weer bij de mensen.’   "
seo:
  description: "Tiyana uit Sri Lanka (13): ‘Glimlach komt weer terug’"
  title: "Tiyana uit Sri Lanka (13): ‘Glimlach komt weer terug’"
---
In Sri Lanka gaat het leven door na de heftige aanslagen. Tiyana (13) woont vlakbij een van de kerken waar een bom afging. Ze vertelt: ‘Er is veel verdriet, maar toch zie je ook die typische brede Srilankaanse glimlach weer bij de mensen.’   

    <p>Tiyana woont in Seeduwa. Een kwartier van de zwaar getroffen Saint Sebastian's Church in Negombo. ‘Ik was met mijn familie bij de Paasmis in onze plaatselijke kerk toen het gebeurde. We moesten opeens naar buiten. Toen we doorkregen wat er aan de hand was, was er veel paniek en begonnen mensen te huilen. Ik was in shock en erg verdrietig. Ik vind het heel erg dat er zoveel slachtoffers zijn gevallen, terwijl dat waarschijnlijk voorkomen had kunnen worden. Hopelijk maakt deze les ons sterker in de toekomst.' </p>
<h3><em>Social media</em></h3>
<p>'Ik ben het ook niet eens met de ban op social media, want veel mensen kunnen nu hun emoties niet delen. Ik vul mijn dagen nu in en rond huis. Er is een avondklok, dus 's avonds en 's nachts mag je niet naar buiten. Al worden de tijden steeds wat aangepast. Overdag kan je wel naar buiten. Ik zou ook graag vrijwilligerswerk willen doen om bijvoorbeeld de kerk weer op te bouwen, maar we mogen van de politie niet samenkomen in groepen.'</p>
<h3>Brede glimlach</h3>
<p>'Ondanks al het verdriet zie ik ook dat Srilankanen de moed niet opgeven. Er is veel solidariteit, ons volk is open en <em>outgoing</em>. Je ziet toch ook die typische brede glimlach weer terugkomen. Ik heb nu vakantie, op 3 mei begint school weer. Ik kan niet wachten om weer aan het normale leven te beginnen.’</p>
<h3>Drie minuten stilte</h3>
<p>Afgelopen dinsdag was het drie minuten stil in Sri Lanka. Vanaf half negen ’s ochtends: het tijdstip dat op paaszondag de eerste bom afging. Terroristen lieten bommen afgaan in drie volle kerken en in drie hotels op verschillende plekken. Ook bij een dierentuin in de hoofdstad Colombo was het raak en er was een explosie in een woonwijk. Er vielen meer dan 250 slachtoffers en nog eens honderden mensen raakten gewond.</p>  
