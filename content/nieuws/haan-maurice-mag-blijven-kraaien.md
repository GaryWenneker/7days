---
id: 1ed6997a96634dc8905976ab46357831
type: nieuws
layout: post
title: "Haan Maurice mag blijven kraaien"
permalink: /nieuws/haan-maurice-mag-blijven-kraaien/
date: 2022-05-11T19:16:41.067Z
author: 7biA1WiYB
excerpt: "Een rechter in Frankrijk heeft vandaag de eigenaresse van haan Maurice gelijk gegeven. Maurice en zijn eigenaresse Fesseau moesten begin juli voor de rechter komen, omdat de buren veel last zouden hebben van het gekraai.  "
seo:
  description: "Haan Maurice mag blijven kraaien"
  title: "Haan Maurice mag blijven kraaien"
---
Een rechter in Frankrijk heeft vandaag de eigenaresse van haan Maurice gelijk gegeven. Maurice en zijn eigenaresse Fesseau moesten begin juli voor de rechter komen, omdat de buren veel last zouden hebben van het gekraai.  

    <p>Zij eisten dat de haan het zwijgen opgelegd zou worden omdat ze er steeds zo vroeg van wakker worden. Maar Maurice mag gewoon blijven kraaien. In het vonnis zei de rechter dat de eigenaresse genoeg maatregelen heeft genomen om de geluidhinder te beperken, dat andere omwonenden niet hebben geklaagd en dat de buren er niet eens altijd zijn omdat het om het om een vakantiehuisje gaat. Ze moeten nu zelfs een schadevergoeding van 1000 euro betalen aan de eigenaresse.</p>
<h3>Beroemdheid</h3>
<p>De haan woont met zijn eigenaresse in het vissersplaatsje Saint-Pierre d'Oléron, op het Île d'Oléron, een bekend vakantie-eiland in de Atlantische Oceaan. Haan Maurice is door de zaak een beroemdheid geworden in Frankrijk. Het dier werd een soort symbool voor de toenemende irritaties tussen stad en platteland. Het Franse platteland zou zich genegeerd voelen door de Parijse elite.</p>
<h3>Tweede huizen</h3>
<p>De eigenaresse van de haan zei eerder tegen de Franse pers dat Parijzenaren met tweede huizen welkom zijn in hun dorp, ‘maar dat ze ons niet hun regels moeten opleggen’. Ze kreeg veel steun van dorpsgenoten, die zelfs hun eigen hanen meenamen naar de rechtbank.</p>  
