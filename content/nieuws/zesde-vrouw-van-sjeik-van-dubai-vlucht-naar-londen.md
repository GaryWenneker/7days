---
id: cd290ab3e8ee4b7a954ed1b0983e25f3
type: nieuws
layout: post
title: "Zesde vrouw van sjeik van Dubai vlucht naar Londen"
permalink: /nieuws/zesde-vrouw-van-sjeik-van-dubai-vlucht-naar-londen/
date: 2022-05-11T19:16:41.067Z
author: 7biA1WiYB
excerpt: "Prinses Haya, één van de zes vrouwen van sjeik Mohammed bin Rashid al-Maktoum uit Dubai, is gevlucht voor haar man. Ze heeft asiel aangevraagd in Londen.   "
seo:
  description: "Zesde vrouw van sjeik van Dubai vlucht naar Londen"
  title: "Zesde vrouw van sjeik van Dubai vlucht naar Londen"
---
Prinses Haya, één van de zes vrouwen van sjeik Mohammed bin Rashid al-Maktoum uit Dubai, is gevlucht voor haar man. Ze heeft asiel aangevraagd in Londen.   

    <p>Met haar twee kinderen en een flinke koffer geld is ze via Duitsland in Engeland beland, waar ze zich schuilhoudt op een geheime locatie. Waarom prinses Haya is gevlucht, is onduidelijk, maar volgens de Britse omroep <em>BBC</em>vreest ze voor haar leven.</p>
<h3>Dochter van koning</h3>
<p>Haya is de dochter van de overleden koning Hoessein van Jordanië. Ze trouwde in 2004 met sjeik Mohammed. Ze werd zijn zesde en jongste vrouw.</p>
<p><div class="media media-element-container media-default"><div id="file-537688" class="file file-image file-image-jpeg">

        
  
  <div class="content">
    <img height="3077" width="4970" class="media-element file-default" data-delta="1" src="https://7dagen.netlify.app/sites/default/files/ANP-74762085.jpg" alt="">  </div>

  
</div>
</div>
<p>Sjeik Mohammed (69, in het midden van de foto) is een steenrijke miljardair. Hij heeft 23 kinderen bij zijn verschillende vrouwen. Prinses Haya leefde in luxe bij de sjeik, maar ook in angst, zo lijkt nu het verhaal. Mohammed zou nogal gewelddadig zijn geweest. Waarschijnlijk is dat ook de reden dat Haya samen met haar zoon Zayed (7) en dochter Al Jalila (11) is gevlucht.</p>
<h3>Sjeik is woedend</h3>
<p>Sjeik Mohammed lijkt inmiddels woedend om de vluchtpoging van zijn vrouw. Op Instagram zou hij een bericht in het Arabisch hebben geplaatst waarin een onbekende vrouw wordt beschuldigd van liegen en verraad. Daarbij gaat het vermoedelijk om Haya.</p>
<p>Of Haya in Londen mag blijven is nog onduidelijk. Haya kwam vaak in Londen en ze heeft daar zelfs een huis. Ze bezocht er vaak paardenevenementen want ze is dol op paarden.</p>
<p><div class="media media-element-container media-default"><div id="file-537689" class="file file-image file-image-jpeg">

        
  
  <div class="content">
    <img height="1312" width="2000" class="media-element file-default" data-delta="2" src="https://7dagen.netlify.app/sites/default/files/ANP-734709.jpg" alt="">  </div>

  
</div>
</div>  
