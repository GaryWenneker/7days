---
id: 3ac1de78770845f3a9ee153522772d0a
type: nieuws
layout: post
title: "Levensgevaarlijke nieuwe 'trend': wascapsules eten"
permalink: /nieuws/levensgevaarlijke-nieuwe-trend-wascapsules-eten/
date: 2022-05-11T19:16:41.067Z
author: 7biA1WiYB
excerpt: "In Engeland en Amerika bestaat op YouTube en social media een nieuwe, maar levensgevaarlijke rage: capsules met vloeibaar wasmiddel eten.   "
seo:
  description: "Levensgevaarlijke nieuwe 'trend': wascapsules eten"
  title: "Levensgevaarlijke nieuwe 'trend': wascapsules eten"
---
In Engeland en Amerika bestaat op YouTube en social media een nieuwe, maar levensgevaarlijke rage: capsules met vloeibaar wasmiddel eten.   

    <p>Met een beetje fantasie zien ze er door hun felle kleur en vorm inderdaad uit als snoepjes. De groene, blauwe of oranje zeepcapsules voor de wasmachine of vaatwasser. Jongeren in Amerika en Engeland gebruiken ze voor een nieuwste rage. Ze stoppen de capsules in hun mond en wachten tot het plastic omhulsel oplost. Dan spugen ze de inhoud nét op tijd uit.</p>
<h3>Giftige taart</h3>
<p>Anderen gaan verder. Zij bijten de capsule stuk en spugen de inhoud dan pas uit. Filmpjes ervan komen op YouTube en social media. Het <em><a href="https://www.ad.nl/buitenland/nieuwe-levensgevaarlijke-trend-wascapsules-in-je-mond-stoppen~af8f622f/" target="_blank">AD</a></em> schrijft dat de trend vermoedelijk gezet is door filmpjes en foto’s van ‘wasmiddelgerechten’ op social media. Een pizza met daarop gesmolten wastabletten of een kleurige, maar zeer giftige taart van blauw-rode capsules met wit schuurpoeder als de slagroom.</p>
<h3>Geen grap</h3>
<p>De Engelse krant <em><a href="https://www.thesun.co.uk/news/5331006/tide-pod-challenge-eating-dangerous-memes/" target="_blank">The Sun</a></em> meldt dat artsen en zeepmiddelfabrikanten jongeren waarschuwen voor dit soort geintjes. Het eten van wasmiddel zorgt namelijk niet alleen voor misselijkheid, buikpijn en huidirritatie. Het kan ook hartritmestoornissen of een hartaanval tot gevolg hebben.</p>
<p>De krant citeert de Amerikaanse fabrikant van Tide, een bekend wasmiddelmerk: 'Wasmiddeltabletten zijn zeer geconcentreerd en bedoeld om kleren te wassen. Er mag niet mee gespeeld worden, ook niet voor de grap.' De firma liet ook een video maken waarin dat benadrukt wordt.</p>
<iframe allowfullscreen="true" allowtransparency="true" frameborder="0" height="315" scrolling="no" src="https://www.facebook.com/plugins/video.php?href=https%3A%2F%2Fwww.facebook.com%2FTide%2Fvideos%2F10155319188423231%2F&amp;show_text=0&amp;width=560" width="560"></iframe>
<h3>Nooit doen</h3>
<p>In het <em>AD</em> vertelt een woordvoerder van het Nationaal Vergiftigingen Informatie Centrum, dat er in Nederland nog geen gevallen bekend zijn van jongeren die stunten met wascapsules, maar waarschuwt wel: 'Nooit doen.'</p>
<h3>Waarschuwing</h3>
<p>Ook YouTube neemt maatregelen. Het platform verwijdert sinds kort alle video's waarin tieners wastabletten eten. Makers die een 'wastabletvideo' plaatsen, riskeren een officiële waarschuwing of verwijdering van hun hele kanaal.</p>  
