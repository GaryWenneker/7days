---
id: 9ebaf575b557451c8ffb59ad981a596f
type: nieuws
layout: post
title: "Grote Denkers voor Dummies: Aristoteles"
permalink: /nieuws/grote-denkers-voor-dummies-aristoteles/
date: 2022-05-11T19:16:41.067Z
author: 7biA1WiYB
excerpt: "Denken tot je hersens kraken en je hoofd van wijsheid uit elkaar spat. Deze week mag het, want het is de Week van de Klassieken. Een mooie reden om de grootste denkers aller tijden eens op een rijtje te zetten. Een intellectuele discussie met ze aangaan kan helaas niet meer, want ze zijn allemaal al dood. De denker van vandaag: Aristoteles (384 - 324 v. Chr.)  "
seo:
  description: "Grote Denkers voor Dummies: Aristoteles"
  title: "Grote Denkers voor Dummies: Aristoteles"
---
Denken tot je hersens kraken en je hoofd van wijsheid uit elkaar spat. Deze week mag het, want het is de Week van de Klassieken. Een mooie reden om de grootste denkers aller tijden eens op een rijtje te zetten. Een intellectuele discussie met ze aangaan kan helaas niet meer, want ze zijn allemaal al dood. De denker van vandaag: Aristoteles (384 - 324 v. Chr.)  

    <p>Aristoteles is een leerling van <a href="https://7dagen.netlify.app/nieuws/grote-denkers-voor-dummies-plato">Plato</a>. Zijn vader was de arts van de koning van Macedonië. Toen hij zeventien jaar was, trok Aristoteles naar Athene. Daar ging hij studeren aan Plato’s school, de ‘Academie’. Toen Plato stierf, werd hij leraar van de zoon van de koning van Macedonië. Die prins zou later de beroemde veroveraar Alexander de Grote worden.</p>
<h3>Veelschrijver</h3>
<p>Aristoteles was een veelschrijver. Hij bestudeerde zo ongeveer elk mogelijk onderwerp van de wetenschap van toen: anatomie, astronomie, aardrijkskunde, biologie, natuurkunde en het weer. Hij schreef ook over retorica (spreken in het openbaar), kunst, poëzie, literatuur, economie, religie, psychologie, onderwijs, en buitenlandse gewoonten.</p>
<h3>Logica</h3>
<p>Aristoteles was de uitvinder van de studie van de logica, of de wetenschap van het redeneren. Volgens hem was er geen andere werkelijkheid dan de werkelijkheid die wij met zintuigen kunnen ervaren (dit is dus een ander idee dan het <a href="https://7dagen.netlify.app/nieuws/grote-denkers-voor-dummies-plato" target="_blank">grot-idee van Plato</a>). Aristoteles ging in zijn filosofie vooral uit van waarnemingen. Alles wat je kon zien, horen, ruiken of voelen, was waar.</p>
<h2>Beroemde citaten:</h2>
<p>'Het enige wat je met liegen bereikt is niet geloofd worden als je de waarheid spreekt.'</p>
<p>'De mens is een sociaal dier, hij is niet gemaakt om alleen te leven.'</p>  
