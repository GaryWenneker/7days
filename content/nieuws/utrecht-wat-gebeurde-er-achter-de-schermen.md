---
id: 389c106c25034541a9117f3cec6a784c
type: nieuws
layout: post
title: "Utrecht: wat gebeurde er achter de schermen?"
permalink: /nieuws/utrecht-wat-gebeurde-er-achter-de-schermen/
date: 2022-05-11T19:16:41.067Z
author: 7biA1WiYB
excerpt: "Voor veel mensen leek de wereld maandag stil te staan, maar niet voor honderden hulpverleners en veiligheidsmensen in Nederland. Zij kwamen massaal in actie. Maar hoe ging dat precies?  "
seo:
  description: "Utrecht: wat gebeurde er achter de schermen?"
  title: "Utrecht: wat gebeurde er achter de schermen?"
---
Voor veel mensen leek de wereld maandag stil te staan, maar niet voor honderden hulpverleners en veiligheidsmensen in Nederland. Zij kwamen massaal in actie. Maar hoe ging dat precies?  

    <p>Vlak na de <a href="https://7dagen.netlify.app/nieuws/dit-wat-we-weten-over-de-aanslag-utrecht">schietpartij in Utrecht</a> kwam de eerste melding binnen bij de politie. ‘Mensen die iets hebben gezien beldden meteen op’, vertelt politiewetenschapper Jaap Timmer van de Vrije Universiteit Amsterdam. ‘Er zijn direct gewone politieauto’s en ambulancewagens op af gestuurd. Omdat al snel duidelijk werd dat de dader was gevlucht en dat het een terroristische aanslag kon zijn, werd er ook meteen een speciaal arrestatieteam ingeschakeld.’</p>
<h3>Arrestatieteam</h3>
<p>Dat arrestatieteam is van de Dienst Speciale Interventies (DSI), een speciale eenheid binnen de politie met extra getrainde agenten die beschikken over zware wapens. ‘Sinds de aanslag bij Charlie Hebdo in Parijs (november 2015, red.) rijden er bijna altijd een aantal van dit soort teams in auto’s door het land. Het idee is dat deze teams dag en nacht opgeroepen kunnen worden en binnen een half uur ter plekke kunnen zijn zodat ze gewone agenten kunnen helpen’, legt Timmer uit. Ook een heleboel andere DSI’ers zijn opgeroepen. ‘Ik denk dat er in totaal wel een paar honderd in en rond Utrecht waren. Naast de honderden gewone agenten en alle andere hulpverleners.’</p>
<h3>Binnen blijven</h3>
<p>De politie riep niet alleen allerlei hulpverleners op, maar bracht ook het ziekenhuis (UMC Utrecht) op de hoogte. Timmer: ‘Daarna werd besloten het calamiteitenhospitaal te openen. Dat is een apart deel van het ziekenhuis dat in gebruik wordt genomen bij grote incidenten en als er gevreesd wordt dat er veel meer slachtoffers gaan vallen. Daar zijn dan bijvoorbeeld traumaverpleegkundigen die kunnen helpen. En voor familie van slachtoffers is het ook duidelijk waar ze naartoe moeten.’ Verder onderhield de politie contact met de gemeente. ‘De burgemeester bepaalde uiteindelijk om inwoners van Utrecht te waarschuwen en ze op te roepen om binnen te blijven. Maar dat was wel op advies van de politie’, zegt Timmer.</p>
<h3>Complimenten</h3>
<p>‘Wie de leiding had? Een politieofficier in Utrecht stuurt alles aan en heeft continu contact met anderen. Zoals de commissaris van de DSI. Zij hebben een soort <em>hotline</em>’, schetst Timmer. Ondertussen deed een groot rechercheteam er alles aan om de verblijfplaats van de verdachte te achterhalen. ‘Op het moment dat er een aanwijzing was, werden arrestatieteams erop afgestuurd om invallen te doen. Zij hebben de verdachte ’s avonds opgepakt’, zegt Timmer. Hij vindt het terecht dat de hulpdiensten daarna complimenten kregen over de aanpak. ‘Ze waren na de schietpartij snel ter plekke met veel personeel. En de verdachte is heel aangehouden.'</p>  
