---
id: bea7907938974b3089472922e9d2899b
type: nieuws
layout: post
title: "Een diploma op maat?"
permalink: /nieuws/een-diploma-op-maat/
date: 2022-05-11T19:16:41.067Z
author: 7biA1WiYB
excerpt: "Middelbare scholieren moeten een diploma op maat kunnen krijgen. Ben je goed in wiskunde, dan doe je wiskunde op vwo-niveau en slecht in Frans, dan doe je dat op vmbo-niveau. Dat vindt Paul Rosenmöller van de VO-raad, de koepel van middelbare scholen. 'Het is toch niet meer van deze tijd dat je een diploma krijgt op het niveau van het vak waar je het slechtst in bent?', zegt hij in de Volkskrant. Een goed idee? We vroegen het onze lezersraad.  "
seo:
  description: "Een diploma op maat?"
  title: "Een diploma op maat?"
---
Middelbare scholieren moeten een diploma op maat kunnen krijgen. Ben je goed in wiskunde, dan doe je wiskunde op vwo-niveau en slecht in Frans, dan doe je dat op vmbo-niveau. Dat vindt Paul Rosenmöller van de VO-raad, de koepel van middelbare scholen. 'Het is toch niet meer van deze tijd dat je een diploma krijgt op het niveau van het vak waar je het slechtst in bent?', zegt hij in de Volkskrant. Een goed idee? We vroegen het onze lezersraad.  

    <p><strong>Daan (13)</strong>: ‘Goed idee! Maar er zouden wel meer leraren per school nodig zijn en dat kost meer geld. Op de school waar ik nu zit krijgen we alles op gymnasiumniveau, maar geschiedenis is bijvoorbeeld niet belangrijk voor mij, ik wil iets met computers doen. Dus dat kan op een lager niveau dan bijvoorbeeld wiskunde.’</p>
<p><strong>Leander (17)</strong>: ‘Het lijkt me een beetje een vreemd plan. Dan zou eigenlijk het hele onderwijs overhoop moeten worden gegooid, de Citotoets is dan bijvoorbeeld niet meer bruikbaar. Het zal denk ik betekenen dat mensen alleen voor een bepaald vakgebied worden aangenomen dat ze op het hoogste niveau doen. Als iemand niet de capaciteit heeft om aardrijkskunde op vwo-niveau te doen, wordt het voor die persoon lastig om aan een baan te komen in deze sector omdat er mensen met een hoger niveau zijn. Het lijkt me volstrekt overbodig. Op dit moment gaat het toch allemaal wel prima?’</p>
<p><strong>Elias (15)</strong>: 'Ik denk dat het echt een heel goed idee is! Elk kind heeft wel een vak dat hij wel op een hoger niveau zou kunnen. En natuurlijk hebben we allemaal dat vak (of vakken) die er elk jaar voor zorgen dat we maar net over gaan. Ik denk dat je met dit plan bijna geen verliezers hebt en dat iedereen er profijt van heeft mocht het ingevoerd worden.'<br><br><strong>Anna (17)</strong>: 'Ik doe dit jaar examen en zou het onhandig vinden. De waarde die bijvoorbeeld een vwo-diploma heeft, verdwijnt omdat elk geval specifiek moet worden bekeken. Ik kan me voorstellen dat dat vervelend is, bijvoorbeeld als je wil studeren in het buitenland: dan kun je niet naar een universiteit of moet je bijgespijkerd worden omdat je een vak op havo-niveau hebt. Een vwo-diploma geeft ook aan dat je een hoog ‘overall’ niveau aankunt, ook van vakken die je niet liggen. Dat is dan ook niet meer zo. Tenslotte denk ik dat het leerlingen niet motiveert: als een vak moeilijk gaat, doe je het toch gewoon op havo of vmbo niveau? Veel jongeren realiseren zich niet dat daar consequenties aan verbonden zijn.'<br><br><strong>Jacob (17)</strong>: ‘Mijn eerste reactie is "hallo, laat ze er eerst maar eens voor zorgen dat het hele onderwijssysteem goed loopt". Als ze alle basisdingen goed hebben geregeld mogen ze het wel meer gaan finetunen, maar voorlopig is dat nog niet het geval. De verbeterpunten van het onderwijs: gekwalificeerde docenten, roosters en opgelegde onderwijsuren en stofindeling, begeleiding van de leerling en nog veel meer kleine dingen. Laat ze mensen daarmee aan het werk zetten: hoe kunnen we er voor zorgen dat school beter wordt geregeld. </p>
<p><em>Op de hoogte blijven van al het onderwijsnieuws? <a href="https://7dagen.netlify.app/onderwijsnieuws">Hier</a> vind je ons overzicht van al het schoolnieuws op onze site.</em></p>  
