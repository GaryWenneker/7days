---
id: dac11b4702ba404ba58b77cae55ed3be
type: nieuws
layout: post
title: "Ken je die mop van die nazi-goudtrein?"
permalink: /nieuws/ken-je-die-mop-van-die-nazi-goudtrein/
date: 2022-05-11T19:16:41.067Z
author: 7biA1WiYB
excerpt: "Die nazi-trein uit de Tweede Wereldoorlog die voor 99%-zeker-te-weten-van-yes volgepropt met kostbaarheden onder in een tunnel in een Poolse berg zou staan te glimmen? Die bestaat dus met aan zekerheid grenzende waarschijnlijkheid níet. Tenminste, dat zeggen Poolse onderzoekers.  "
seo:
  description: "Ken je die mop van die nazi-goudtrein?"
  title: "Ken je die mop van die nazi-goudtrein?"
---
Die nazi-trein uit de Tweede Wereldoorlog die voor 99%-zeker-te-weten-van-yes volgepropt met kostbaarheden onder in een tunnel in een Poolse berg zou staan te glimmen? Die bestaat dus met aan zekerheid grenzende waarschijnlijkheid níet. Tenminste, dat zeggen Poolse onderzoekers.  

    <p><div class="media media-element-container media-default"><div id="file-14130" class="file file-image file-image-jpeg">

        
  
  <div class="content">
    <img title="Militairen zochten in de omgeving naar mogelijke mijnen  Foto AFP" height="2572" width="3866" class="media-element file-default" src="https://7dagen.netlify.app/sites/default/files/ANP-34362935.jpg" alt="">  </div>

  
</div>
</div>
<p><strong>Goudkoorts</strong><br>Al maanden zijn de Polen in de ban van de vermeende nazi-trein met gestolen oorlogsschatten. Het begon allemaal in augustus, toen twee mannen beweerden dat ze wisten waar de legendarische trein stond. Verstopt in een tunnel onder het zogeheten Uilengebergte bij Walbrzych.</p>
<p>De goudkoorts barstte los. Er werden radarbeelden gemaakt waarop de contouren van een trein te zien zouden zijn. Militairen sloten het gebied af, keken of er geen mijnen lagen en daarna gingen experts op onderzoek uit. De resultaten daarvan maakten ze deze week bekend.<br><br><div class="media media-element-container media-default"><div id="file-14131" class="file file-image file-image-jpeg">

        
  
  <div class="content">
    <img title="De specialisten aan de slag  Foto EPA" height="2732" width="4096" class="media-element file-default" src="https://7dagen.netlify.app/sites/default/files/ANP-35009615.jpg" alt="">  </div>

  
</div>
</div><br>Die tunnel, die is er misschien wel. Maar die trein? Waarschijnlijk niet. Dat zei het hoofd van het onderzoeksteam dinsdag op een persconferentie in Walbrzych. Mijnbouwdeskundigen, technici en geologen van de universiteit van het Poolse Krakau kwamen tot deze conclusie na intensief maandenlang bodemonderzoek.
<p><div class="media media-element-container media-default"><div id="file-14135" class="file file-image file-image-jpeg">

        
  
  <div class="content">
    <img title="Deskundigen van de universiteit van Krakau doen onderzoek  Foto EPA" height="2729" width="4096" class="media-element file-default" src="https://7dagen.netlify.app/sites/default/files/ANP-35009611.jpg" alt="">  </div>

  
</div>
</div>
<p>Teleurstelling alom. Maar de twee Polen die de hele boel hebben aangezwengeld waren ook op de persconferentie en zij blijven volhouden dat er toch echt heus wel een schat onder in de berg zit. ‘Er is een tunnel en er is een trein’, zei een van hen. Waarom de experts dan een tegenovergestelde conclusie hebben? ‘Dat komt door hun apparatuur’, zei hij.<br><br><div class="media media-element-container media-default"><div id="file-14136" class="file file-image file-image-jpeg">

        
  
  <div class="content">
    <img title="Piotr Koper (links) en Andreas Richter blijven ervan overtuigd dat &#039;hun&#039; goudtrein bestaat  Foto EPA" height="2678" width="4027" class="media-element file-default" src="https://7dagen.netlify.app/sites/default/files/ANP-35421388.jpg" alt="">  </div>

  
</div>
</div><br><strong>Gewoon graven</strong><br>De enige manier om het bestaan van de nazi-goudtrein 100% zeker te ontkrachten (of toch te bewijzen)? Dan zal er toch echt gegraven moeten worden. En dat kan pas na de winter want de grond is nu keihard. De autoriteiten van Walbrzych beraden zich op de volgende stap. Wordt vervolgd dus…<br><br><em>Meer over de geheimzinnige trein en wat erin zou kunnen zitten lees je <a href="https://7dagen.netlify.app/nieuws/oorlogsbuit-onder-het-uilengebergte">hier</a>. </em>  
