---
id: d3f32ddb3d7044e29aa3466ddb9f218e
type: nieuws
layout: post
title: "Stiekeme blowers stuiten op moddervette tijger"
permalink: /nieuws/stiekeme-blowers-stuiten-op-moddervette-tijger/
date: 2022-05-11T19:16:41.067Z
author: 7biA1WiYB
excerpt: "In een buitenwijk van de Amerikaanse stad Houston (Texas) is gisteren een tijger gevonden. Het véél te dikke roofdier zat in een kleine kooi in een verlaten huis. Het roofdier werd gevonden door twee jongens die in het huis stiekem wiet wilden roken. Ze dachten eerst dat ze aan het hallucineren waren, melden Amerikaanse media.  "
seo:
  description: "Stiekeme blowers stuiten op moddervette tijger"
  title: "Stiekeme blowers stuiten op moddervette tijger"
---
In een buitenwijk van de Amerikaanse stad Houston (Texas) is gisteren een tijger gevonden. Het véél te dikke roofdier zat in een kleine kooi in een verlaten huis. Het roofdier werd gevonden door twee jongens die in het huis stiekem wiet wilden roken. Ze dachten eerst dat ze aan het hallucineren waren, melden Amerikaanse media.  

    <p>Het verlaten huis lag vol met resten vlees, waterbakken en hooi. De tijger zelf zat in een gammele kleine kooi. Toen de blowende jongens van de schrik bekomen waren, waarschuwden ze meteen de politie. Medewerkers van de dierenbescherming hebben het dier - een volwassen vrouwtje, zo bleek - verdoofd en in een paardentrailer getild. Daarna werd ze naar de dierenopvang gebracht waar ze door een dierenarts is gecontroleerd.</p>
<h3>Veel te dik</h3>
<p>De tijger bleek niet gezond. Ze is veel te dik, heeft weinig beweging gehad en haar vacht ziet er slecht uit. Ze weegt rond de 475 kilo. Op dit moment wordt gezocht naar een goed onderkomen waar ze kan aansterken.</p>
<h3>Geen plek</h3>
<p>De dierentuin van Houston heeft in ieder geval geen plek voor het dier. Ze hebben al twee tijgers, en niet de ruimte om er nog een op te vangen, aldus de Houston Zoo in een verklaring. Volgens de Amerikaanse dierenbescherming is de tijger mogelijk gesmokkeld vanuit Mexico. De politie in Houston doet onderzoek naar de eigenaar. </p>
<p>Met de twee tipgevers gaat het goed. Of ze nog worden vervolgd voor het illegaal roken van wiet, is niet bekend.</p>
<p><em>Een filmpje van de tijger:</em><br><div class="media media-element-container media-default"><div id="file-536175" class="file file-video file-video-youtube">

        <h2 class="element-invisible"><a href="/files/tiger-found-inside-southeast-houston-home">Tiger found inside southeast Houston home</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Tiger found inside southeast Houston home" src="https://www.youtube.com/embed/djQ3lFTSdak?wmode=opaque&controls=" name="Tiger found inside southeast Houston home" frameborder="0" allowfullscreen="">Video van Tiger found inside southeast Houston home</iframe>
</div>
  </div>

  
</div>
</div>
<p> </p>
<p> </p>  
