---
id: 6abf4539217248d2a9197d6e30f36b45
type: nieuws
layout: post
title: "Drie vragen over het extremistische forum 8chan "
permalink: /nieuws/drie-vragen-over-het-extremistische-forum-8chan-/
date: 2022-05-11T19:16:41.067Z
author: 7biA1WiYB
excerpt: "Afgelopen week kon je bijna niet om 8chan heen. Het internetforum was overal in het nieuws nadat de verdachte van een schietpartij in El Paso Amerika zijn aanslag aankondigde op de website. Maar wat is het eigenlijk voor platform? Drie vragen en antwoorden.  "
seo:
  description: "Drie vragen over het extremistische forum 8chan "
  title: "Drie vragen over het extremistische forum 8chan "
---
Afgelopen week kon je bijna niet om 8chan heen. Het internetforum was overal in het nieuws nadat de verdachte van een schietpartij in El Paso Amerika zijn aanslag aankondigde op de website. Maar wat is het eigenlijk voor platform? Drie vragen en antwoorden.  

    <h3>1. Wat is <em>8chan</em> precies?</h3>
<p>De website <em>8chan</em> is een internetforum waarop gebruikers anoniem berichten kunnen plaatsen. Het is het grote broertje van de website <em>4chan</em>, maar dan met minder regels. Het is daardoor dé ultieme plek om anoniem alles te schrijven wat je wilt. Alleen berichten die de wetten van de Verenigde Staten overtreden, zoals kinderporno, zijn verboden. Het forum staat bekend als een plek waar rechts-extremistische mensen bij elkaar komen. Veel berichten zijn racistisch en erg negatief over joden, moslims en minderheden. </p>
<p><em>Wist je dat?</em> - De 8 in de naam van <em>8chan</em> niet staat voor het cijfer, maar voor het symbool van oneindigheid? De website spreek je eigenlijk dus uit als ‘infinitechan’.</p>
<h3>2. Waarom is <em>8chan</em> nu veel in het nieuws?</h3>
<p>De website wordt in verband gebracht met allerlei recente aanslagen. Zo kondigde Patrick Crusius (21), de verdachte van een <a href="https://7dagen.netlify.app/nieuws/schietpartijen-verenigde-staten-wat-er-gebeurd" target="_blank">schietpartij in het Amerikaanse El Paso</a>, zaterdagochtend zijn aanslag aan op <em>8chan</em>. En hij was niet de eerste: het afgelopen halfjaar werd al twee keer eerder een aanslag aangekondigd op de website. Ook Brenton Tarrant, die in Christchurch Nieuw-Zeeland 51 mensen doodschoot in een moskee, waarschuwde voor zijn actie op <em>8chan</em>. En John Earnest, de dader van een schietpartij in een synagoge in het Amerikaanse Poway, sprak hier ook over zijn daad. Alle drie de daders deden dit door een ‘manifest’ te posten: een document waarin ze over de beweegredenen voor hun actie vertelden. Deze manifesten werden snel na de aanslagen offline gehaald, maar sommige <em>8chan-</em>gebruikers bleven de aanslagplegers vereren. Veel mensen zeggen dat <em>8chan</em> de daders van de aanslagen heeft aangemoedigd tot hun daden.</p>
<h3>3. Kunnen ze niets tegen de website doen?</h3>
<p>Ondanks dat de gebruikers van <em>8chan</em> zich aan de Amerikaanse wetgeving moeten houden, blijkt het lastig om dit te controleren. Vaak zijn de gebruikers anoniem en wordt er in codetaal gepraat. Toch ondernemen grote bedrijven maatregelen tegen de website. Zo houdt Google de website al sinds 2015 uit zijn zoekresultaten, kun je op Twitter geen links naar <em>8chan</em> delen en is het bedrijf <em>CloudFare</em><em> </em>sinds maandag gestopt met het beveiligen van de website. Mede hierdoor is <em>8chan</em> sinds deze week uit de lucht.</p>
<p>Ook Donald Trump wil de website aanpakken. Zonder specifiek de naam van <em>8chan</em> te noemen, beloofde de president deze week om de FBI meer middelen te geven om terrorisme in de ‘donkere hoeken’ van het internet te bestrijden. Maar of deze maatregelen gaan helpen is even afwachten: <em>8chan</em>-gebruikers hebben al aangekondigd op andere websites verder te gaan met hun gesprekken.</p>  
