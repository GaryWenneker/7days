---
id: 7e33a54ba0e747708e56f28d12498c57
type: nieuws
layout: post
title: "Journalisten live doodgeschoten"
permalink: /nieuws/journalisten-live-doodgeschoten/
date: 2022-05-11T19:16:41.067Z
author: 7biA1WiYB
excerpt: "Twee jonge journalisten van een Amerikaanse zender zijn woensdag in de staat Virginia doodgeschoten. Zij waren op dat moment met een live-uitzending bezig.  "
seo:
  description: "Journalisten live doodgeschoten"
  title: "Journalisten live doodgeschoten"
---
Twee jonge journalisten van een Amerikaanse zender zijn woensdag in de staat Virginia doodgeschoten. Zij waren op dat moment met een live-uitzending bezig.  

    <p>Woensdag vroeg in de ochtend gaan journaliste Alison Parker (24) en cameraman Adam Ward (27) van tv-station <a href="http://www.wdbj7.com">WDBJ7</a> naar Bridgewater Plaza, een winkelcentrum in Bedford County. Ze maken een reportage over toerisme in de regio. Parker is net een vrouw aan het interviewen als er ineens schoten klinken. De cameraman valt meteen op de grond. Parker probeert nog weg te rennen maar wordt ook dodelijk geraakt. Geschokte kijkers zien het live gebeuren. Collega's van de beide tv-medewerkers ook.</p>
<p><div class="media media-element-container media-default"><div id="file-6406" class="file file-image file-image-jpeg">

        
  
  <div class="content">
    <img title="Parker en Ward waren een vast duo tijdens hun werk  Foto AFP" height="1013" width="1800" class="media-element file-default" src="https://7dagen.netlify.app/sites/default/files/ANP-33891661_1.jpg" alt="">  </div>

  
</div>
</div><br><strong>Zelfmoordpoging</strong><br>De geïnterviewde vrouw is geraakt tijdens de schietpartij. Zij ligt zwaargewond in het ziekenhuis. De dader wist te ontkomen en de politie maakte jacht op hem op de snelweg. De schutter raakte tijdens de klopjacht met zijn auto van de weg. Toegesnelde agenten vonden hem daarna in zijn auto, met een schotwond. Volgens Amerikaanse media had de dader geprobeerd zelfmoord te plegen. Hij werd in kritieke toestand naar een ziekenhuis gebracht waar hij enkele uren later is overleden. <br><br><strong>Motief</strong><br>De schutter heeft zijn daad gefilmd en de beelden kort na de schietpartij op zijn twitteraccount gezet. Het account is offline gehaald. Ook heeft hij een pagina's lang manifest naar ABC News gestuurd. Daarin schrijft de dader onder andere over bekende schietpartijen zoals die op Columbine High School in 1999 en op universiteit Virginia Tech in 2007. Zijn wapen kocht hij afgelopen juni vlak na de aanval van <a href="https://7dagen.netlify.app/nieuws/dit-weten-we-van-de-amerikaanse-schutter-21">Dylann Roof</a> op een kerk in Charleston. 'Die schietpartij was de druppel', staat er in het manifest.
<p>Volgens de politie is de schutter een oud-medewerker (41) van het tv-station die zich gediscrimineerd voelde. De directeur van WDBJ7 zegt tegen Amerikaanse media dat het inderdaad gaat om een in 2013 ontslagen medewerker. 'Hij kreeg al snel de reputatie van iemand met wie het moeilijk was om samen te werken en had vaak woede-uitbarstingen.' Uit tweets die de dader zelf plaatste zou blijken dat hij boos was op zijn oud-collega's Parker en Ward om dingen die op de werkvloer gebeurd waren.</p>
<p>De directeur van WDBJ7 zegt dat de harten van alle medewerkers gebroken zijn 'na deze vreselijke misdaad tegen deze twee uitstekende journalisten.'</p>  
