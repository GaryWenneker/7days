---
id: a01ac8625dd147faa4db3baa4b3f2f27
type: nieuws
layout: post
title: "Sensatiebelust"
permalink: /nieuws/sensatiebelust/
date: 2022-05-11T19:16:41.067Z
author: 7biA1WiYB
excerpt: "Gigantische pleinen die zwart zien van de mensen met vlaggetjes die zich verzamelen om naar een speech te luisteren waarvan de inhoud zich toch echt wel laat raden. Wilde tv-debatten, billboards zo groot als huizen en campagnetours waar een tour van One Direction schril bij afsteekt. Moddergegooi! Hysterie! Spektakel!   "
seo:
  description: "Sensatiebelust"
  title: "Sensatiebelust"
---
Gigantische pleinen die zwart zien van de mensen met vlaggetjes die zich verzamelen om naar een speech te luisteren waarvan de inhoud zich toch echt wel laat raden. Wilde tv-debatten, billboards zo groot als huizen en campagnetours waar een tour van One Direction schril bij afsteekt. Moddergegooi! Hysterie! Spektakel!   

    <p><em>Elke week neemt hoofdredacteur Lotte een onderwerp uit de krant of van Sevendays.nl nog eens onder de loep.</em></p>
<p>Het is zover. Al maanden druppelden de kandidaten voor de Amerikaanse presidentsverkiezingen van november 2016 binnen. Maar de Grote Knokpartij, tussen <a href="https://7dagen.netlify.app/nieuws/hillary-clinton-wil-president-vs-worden">Hillary</a> en Jeb (meer in de <em>7Days</em> van deze week), is deze week officieel van start gegaan. En daarmee is de Amerikaanse verkiezingskoorts écht uitgebroken, terwijl het nog een krappe anderhalf jaar duurt voordat de nieuwe president daadwerkelijk gekozen wordt. Geweldig vind ik, die lange aanloop. Verkiezingen saai? Laat me niet lachen, in de VS is het smullen geblazen.<br><br>Een schril contrast met de doorgaans wat grauwe, knullige strijd in Nederland. Die toch bepaald niet onbelangrijk is, gezien het feit dat ik hier wóón. Maar eerlijk? Waar die Amerikaanse ver-van-mijn-bed-show me tot november 2016 zal blijven boeien, moet ik in Nederland mijn best doen bij de les te blijven als ik politici in windjacks in de kleuren van de partij op een winderige markt bloemen zie uitdelen. Als het op verkiezingen aankomt, ben ik sensatiebelust. Erg of logisch? </p>
<p><em>Meer weten over de Amerikaanse presidentsverkiezingen? In ons <a href="https://7dagen.netlify.app/">dossier verkiezingen VS</a> houden we je op de hoogte.</em></p>
<p> </p>  
