---
id: 432c23b0a1864818ac3c4498f4a77314
type: nieuws
layout: post
title: "Pesten zegt iets over je populariteit"
permalink: /nieuws/pesten-zegt-iets-over-je-populariteit/
date: 2022-05-11T19:16:41.067Z
author: 7biA1WiYB
excerpt: "Pesters worden (of zijn) vaak populair, terwijl leerlingen die een slachtoffer verdedigen een stuk minder geliefd zijn.  "
seo:
  description: "Pesten zegt iets over je populariteit"
  title: "Pesten zegt iets over je populariteit"
---
Pesters worden (of zijn) vaak populair, terwijl leerlingen die een slachtoffer verdedigen een stuk minder geliefd zijn.  

    <p>Dat blijkt uit <a href="http://www.ru.nl/nieuws-agenda/nieuws/vm/bsi/2018/pesters-populairder-middelbare-school-basisschool/" target="_blank">onderzoek</a> van gedragswetenschapper Loes Pouwels van de Radboud Universiteit. Ze ondervroeg daarvoor meer dan tweeduizend middelbare scholieren en vijfhonderd leerlingen van de basisschool. Ook ontdekte ze dat pesters op de middelbare school populairder zijn dan pesters op de basisschool.</p>
<h3>Misbruik van maken</h3>
<p>Volgens Pouwels heeft dat te maken met leeftijd. 'Populair zijn is op de middelbare school belangrijker dan op de basisschool. Jongeren krijgen als ze ouder worden een steeds beter inzicht in de sociale verhoudingen in hun klas. Ze snappen ook steeds beter hoe ze daar misbruik van kunnen maken.'</p>
<h3>Populair worden</h3>
<p>Een ander soort anti-pestprogramma zou daar verandering in kunnen brengen. 'De focus ligt nu meestal op de verdediging van slachtoffers. Ik denk dat er meer gekeken moet worden naar de pesters. Die zou je moeten leren om hun populariteit op andere manieren dan met pesten te vergroten', <a href="https://www.gelderlander.nl/nijmegen-e-o/pesten-op-middelbare-school-wordt-beloond-met-populariteit~a990c367/" target="_blank">legt Pouwels uit</a>.</p>
<h3>Verschillende rollen</h3>
<p>In het onderzoek komen verschillende rollen naar voren: slachtoffers, pesters, assistenten, aanmoedigers, verdedigers en buitenstaanders. 10 tot 15% van de middelbare scholieren gaf aan slachtoffer te zijn van pesten. Volgens klasgenoten is meer dan 30% een pester, assistent of aanmoediger van pesten.</p>  
