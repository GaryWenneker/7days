---
id: a31e002903c64b0f924b6265c93cd1be
type: nieuws
layout: post
title: "Giraffen in gevaar"
permalink: /nieuws/giraffen-in-gevaar/
date: 2022-05-11T19:16:41.067Z
author: 7biA1WiYB
excerpt: "'We moeten onze nek uitsteken voor de giraf.' Dat klinkt als een flauwe woordgrap. Maar het is bij de IUCN menens. Deze natuurorganisatie heeft 's werelds langste landdier namelijk als bedreigde soort op de Rode Lijst gezet: een lange lijst met planten en dieren die in nood zijn.  "
seo:
  description: "Giraffen in gevaar"
  title: "Giraffen in gevaar"
---
'We moeten onze nek uitsteken voor de giraf.' Dat klinkt als een flauwe woordgrap. Maar het is bij de IUCN menens. Deze natuurorganisatie heeft 's werelds langste landdier namelijk als bedreigde soort op de Rode Lijst gezet: een lange lijst met planten en dieren die in nood zijn.  

    <p>In 1985 stapten er in Afrika nog zo’n 160.000 giraffen statig rond. Vorig jaar waren dat er nog maar 97.562! Dit komt vooral door illegale jacht en oorlogen. Ook heeft de giraf steeds minder plek om te leven doordat bijvoorbeeld landbouw meer en meer ruimte in beslag neemt.</p>
<h3>Lange lijst</h3>
<p>De IUCN is behoorlijk van deze cijfers geschrokken. De natuurorganisatie houdt al vijftig jaar op de Rode Lijst bij welke dier- en plantensoorten wereldwijd in gevaar zijn. En die lijst wordt steeds langer.</p>
<p>Dit jaar staan er maar liefst 24.307 verschillende soorten op. Terwijl er al veel zorgen waren over grote landreuzen als olifanten en neushoorns, ligt dus nu ook de giraf onder vuur.</p>
<h3>Nek uitsteken</h3>
<p>De giraf heeft de stempel 'kwetsbaar' gekregen. Net één stapje voor 'met uitsterven bedreigd'. Julian Fennessy is de giraf-deskundige bij de IUCN en zegt hierover: 'Omdat giraffen nog vaak op safari worden gezien, zijn we ons er niet van bewust dat deze statige dieren stilletjes aan het uitsterven zijn. Het is dringend nodig dat we onze nek uitsteken voordat het te laat is voor de giraf.'</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
