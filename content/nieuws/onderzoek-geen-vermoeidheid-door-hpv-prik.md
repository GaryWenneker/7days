---
id: 4a400b9a830c4335a64b316cbb370b2d
type: nieuws
layout: post
title: "Onderzoek: Geen vermoeidheid door HPV-prik"
permalink: /nieuws/onderzoek-geen-vermoeidheid-door-hpv-prik/
date: 2022-05-11T19:16:41.067Z
author: 7biA1WiYB
excerpt: "Over het vaccin tegen baarmoederhalskanker (HPV) doen allerlei fabels de ronde. Een ervan is dat de prik voor langdurige vermoeidheidsklachten zou zorgen. Dat dat niet klopt, bleek al eerder uit internationaal onderzoek. Nederlandse onderzoekers zeggen het nu ook: de prik is veilig.  "
seo:
  description: "Onderzoek: Geen vermoeidheid door HPV-prik"
  title: "Onderzoek: Geen vermoeidheid door HPV-prik"
---
Over het vaccin tegen baarmoederhalskanker (HPV) doen allerlei fabels de ronde. Een ervan is dat de prik voor langdurige vermoeidheidsklachten zou zorgen. Dat dat niet klopt, bleek al eerder uit internationaal onderzoek. Nederlandse onderzoekers zeggen het nu ook: de prik is veilig.  

    <p>Meisjes krijgen op hun dertiende het HPV-vaccin. Omdat sommige ouders bang zijn voor bijwerkingen zoals bijvoorbeeld langdurige vermoeidheid, laten ze hun dochters niet vaccineren. </p>
<p>Het <a href="https://www.rivm.nl/Documenten_en_publicaties/Algemeen_Actueel/Nieuwsberichten/2018/Onderzoek_HPV_vaccin_is_veilig" target="_blank">RIVM</a> onderzocht daarom bijna 70.000 meisjes in Nederland. De resultaten van het onderzoek zijn gelijk aan de uitkomsten van eerder verschenen internationale onderzoeken.</p>
<h3>Veilig</h3>
<p>De onderzoekers keken in Nederland of langdurige vermoeidheidsklachten vaker voorkomen bij gevaccineerde meisjes dan bij meisjes die niet zijn ingeënt. 'Uit gegevens bleek dat langdurige vermoeidheid vóór invoering van de HPV-vaccinatie even vaak voorkwam als na de invoering', schrijft het RIVM. 'Het is op basis van al deze onderzoeken duidelijk dat HPV-vaccinatie veilig is'</p>
<p>Hier lees je ook over andere<a href="https://7dagen.netlify.app/nieuws/7-fabels-over-de-prik-tegen-baarmoederhalskanker" target="_blank"> fabels over de prik tegen baarmoederhalskanker</a>.</p>  
