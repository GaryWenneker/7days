---
id: 419c59d527cd4179b9d64ebd508acf2a
type: nieuws
layout: post
title: "Scheikundedocent in Japan maakte drugs met studenten"
permalink: /nieuws/scheikundedocent-in-japan-maakte-drugs-met-studenten/
date: 2022-05-11T19:16:41.067Z
author: 7biA1WiYB
excerpt: "Een Japanse professor wordt ervan beschuldigd dat hij zijn studenten tijdens scheikunde leerde hoe je xtc maakt. De vergelijking met Walter White, de scheikundeleraar uit de serie Breaking Bad, die in zijn laboratorium stiekem drugs maakt, is snel gemaakt.  "
seo:
  description: "Scheikundedocent in Japan maakte drugs met studenten"
  title: "Scheikundedocent in Japan maakte drugs met studenten"
---
Een Japanse professor wordt ervan beschuldigd dat hij zijn studenten tijdens scheikunde leerde hoe je xtc maakt. De vergelijking met Walter White, de scheikundeleraar uit de serie Breaking Bad, die in zijn laboratorium stiekem drugs maakt, is snel gemaakt.  

    <p>Volgens de Britse krant<em> <a href="https://www.theguardian.com/world/2019/apr/17/science-professor-allegedly-taught-students-to-make-ecstasy" target="_blank">The Guardian</a> </em>bleef het niet alleen bij uitleggen. Onder leiding van de professor slaagden elf leerlingen erin om de 'partydrug' ook echt te maken.</p>
<h3>Meer kennis</h3>
<p>De 61-jarige docent kan een celstraf tot tien jaar krijgen. De man zou hebben gezegd dat hij de kennis van zijn leerlingen verder wilde uitbreiden. Naast xtc, leerde hij zijn leerlingen ook om met 5F-QUPIC aan de slag te gaan. Dat is een verzamelnaam voor een groep chemische middelen die bestaande drugs proberen na te bootsen. Ze zijn vooral gevaarlijk omdat de risico's ervan niet onderzocht zijn.</p>
<h3>Vergunning</h3>
<p>De lessen werden al in 2013 gegeven, maar de ophef ontstond pas onlangs na een anonieme tip. In Japan mogen onderzoekers met een vergunning drugs maken als ze het voor wetenschappelijk onderzoek gebruiken. De scheikundedocent had zo'n vergunning, alleen die was verlopen. De universiteit heeft excuses aangeboden aan de studenten en hun ouders. </p>
<p>In 2017 liep een<a href="https://7dagen.netlify.app/lifestyle/breaking-bad-real-life-scheikundedocent-maakt-drugs" target="_blank"> Amerikaanse scheikundeleraar</a> ook tegen de lamp nadat bij een verkeerscontrole bleek dat hij chemische stofjes bij zich had om crystal meth te maken, de drugs die ook Walter White uit <em>Breaking Bad</em> fabriceert.</p>  
