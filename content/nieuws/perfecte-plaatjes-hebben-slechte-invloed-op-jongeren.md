---
id: 9b508bae13a04569a72aa568c3cb3ead
type: nieuws
layout: post
title: "Perfecte plaatjes hebben slechte invloed op jongeren"
permalink: /nieuws/perfecte-plaatjes-hebben-slechte-invloed-op-jongeren/
date: 2022-05-11T19:16:41.067Z
author: 7biA1WiYB
excerpt: "‘Perfecte’ foto’s van gelukkige mensen en bijzondere momenten. Dat is wat je op alle social media voorbij ziet komen. Uit onderzoek blijkt dat vooral Instagram een slechte invloed heeft op de mentale gezondheid van jongeren. Zo concludeerde Britse onderzoekers na hun onderzoek.  "
seo:
  description: "Perfecte plaatjes hebben slechte invloed op jongeren"
  title: "Perfecte plaatjes hebben slechte invloed op jongeren"
---
‘Perfecte’ foto’s van gelukkige mensen en bijzondere momenten. Dat is wat je op alle social media voorbij ziet komen. Uit onderzoek blijkt dat vooral Instagram een slechte invloed heeft op de mentale gezondheid van jongeren. Zo concludeerde Britse onderzoekers na hun onderzoek.  

    <p>De onderzoekers lieten bijna 1500 jongeren, tussen de 14 en 24 jaar, een vragenlijst invullen. De vragen gingen vooral over social media en de invloed daarvan op dingen zoals angst, eenzaamheid en maatschappelijke participatie.</p>
<h3>Waarschuwen</h3>
<p>‘Hoewel de platforms bedoeld zijn om jonge mensen met elkaar te verbinden, wakkeren ze bij sommigen een geestelijk gezondheidsprobleem aan’, stelt de Royal Society for Public Health (RSPH). De RSPH raadt daarom aan om pop-ups in te schakelen voor social media zoals Twitter en Facebook die waarschuwen voor veelvuldig gebruik.</p>
<h3>FOMO</h3>
<p>Uit de resultaten blijkt dus dat vooral Instagram een negatieve invloed heeft op het zelfbeeld van jongeren. Ook de kwaliteit van slapen wordt er door dit medium niet beter op. Het zorgt er vooral voor dat jongeren angst voelen om dingen te missen. Ook wel bekend als FOMO (Fear Of Missing Out).</p>
<h3>Zelfexpressie</h3>
<p>Wel wordt Instagram positief gewaardeerd op het gebied van zelfexpressie en identiteit. YouTube werd het hoogste gewaardeerd, gevolgd door Twitter. Facebook en Snapchat kwamen op een derde en vierde plek.</p>
<h3>Gericht op beeld</h3>
<p>‘Het is interessant om te zien dat Instagram en Snapchat het slechtst scoren’, stelt Shirley Cramer van RSPH in The Telegraph. ‘Beide platforms zijn voornamelijk gericht op beeld en het lijkt erop dat ze gevoelens van angst en onkunde oproepen.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
