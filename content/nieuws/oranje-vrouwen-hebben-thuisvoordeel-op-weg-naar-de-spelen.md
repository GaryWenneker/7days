---
id: db831f2a4bb149e2868fa91248ce999b
type: nieuws
layout: post
title: "Oranje-vrouwen hebben thuisvoordeel op weg naar de Spelen"
permalink: /nieuws/oranje-vrouwen-hebben-thuisvoordeel-op-weg-naar-de-spelen/
date: 2022-05-11T19:16:41.067Z
author: 7biA1WiYB
excerpt: "In 2015 speelden de Nederlandse voetbalvrouwen voor het eerst op een WK. Dit jaar moeten daar de Olympische Spelen bij komen: woensdag beginnen de vrouwen aan het olympisch kwalificatietoernooi (OKT) in eigen land. Aanvaller Lieke Martens (23) zou daarbij zijn, maar moest maandag afhaken met een hersenschudding. Vorige week spraken we haar over het OKT: ‘Het zit zó dicht bij elkaar.’  "
seo:
  description: "Oranje-vrouwen hebben thuisvoordeel op weg naar de Spelen"
  title: "Oranje-vrouwen hebben thuisvoordeel op weg naar de Spelen"
---
In 2015 speelden de Nederlandse voetbalvrouwen voor het eerst op een WK. Dit jaar moeten daar de Olympische Spelen bij komen: woensdag beginnen de vrouwen aan het olympisch kwalificatietoernooi (OKT) in eigen land. Aanvaller Lieke Martens (23) zou daarbij zijn, maar moest maandag afhaken met een hersenschudding. Vorige week spraken we haar over het OKT: ‘Het zit zó dicht bij elkaar.’  

    <p>Eén olympisch ticket staat er op het spel. Om dat te veroveren moet Nederland afrekenen met Zwitserland, Noorwegen én Zweden. Tegen dat laatste land zou Martens een aantal teamgenoten van haar Zweedse club FC Rosengård tegenkomen. ‘We hebben er even over gesproken. Mijn teamgenoten zeggen ook dat het heel spannend gaat worden. Het zit ontzettend dicht bij elkaar.’</p>
<p><b>Whatsapp-groep</b><br>Zelf zat ze een week voor het toernooi nog in Zweden. Zondag komt de Nederlandse selectie pas bij elkaar. Eerder hebben ze al wel twee trainingskampen gehad. ‘Of het gek is om later aan te sluiten? Nee, de andere landen zijn nog helemaal niet bij elkaar gekomen.'</p>
<p>'Het is goed dat de internationals die dat kunnen, al samen zijn geweest. We hebben een WhatsApp-groep, waarin we contact hebben. We weten wat we van elkaar verwachten.’</p>
<p><strong>Volwassener</strong><br>De Spelen in Rio moet het volgende grote toernooi worden waarop de Oranje-leeuwinnen debuteren. Vorig jaar speelden ze hun eerste WK, in Canada. Martens maakte het <a href="https://www.youtube.com/watch?v=nlf1lj5e3eI" target="_blank">allereerste </a>doelpunt. Hoe graag wil ze dat ook op de Spelen doen? ‘Nou, als we ons plaatsen, ben ik al heel blij. De Olympische Spelen zijn het hoogst haalbare. Al is voor voetballers een WK net zo groot. Maar een topsporter wil op elk groot toernooi aanwezig zijn.'</p>
<p>'Ik denk dat we sinds het WK wel een stuk volwassener zijn geworden. Iedereen heeft onderhand wel ervaring met de druk van belangrijke wedstrijden. We hebben oefenwedstrijden van Frankrijk en Japan gewonnen. Dat zijn gewoon topwedstrijden.’ </p>
<p><strong>Thuisvoordeel</strong> <br>Een voordeel voor de Nederlandse speelsters is dat het OKT in eigen land wordt gespeeld. De tribunes zullen volgende week goed gevuld zijn met Oranje-supporters. ‘Ik vind het heel fijn dat we in Nederland spelen. Het vrouwenvoetbal leeft steeds meer. Je merkt dat steeds meer jongens en meiden ons volgen, ook via social media. Als we ons kwalificeren zullen dat er alleen maar meer worden.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een proefabonnement op de <a href="https://www.kidsweek.nl/abonneren/abonnementen/ae/artikel2/">papieren krant</a>!</em></p>  
