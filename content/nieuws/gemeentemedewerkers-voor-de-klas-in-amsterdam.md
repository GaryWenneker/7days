---
id: fbe4042952264cdfae48730c68dbb092
type: nieuws
layout: post
title: "Gemeentemedewerkers voor de klas in Amsterdam"
permalink: /nieuws/gemeentemedewerkers-voor-de-klas-in-amsterdam/
date: 2022-05-11T19:16:41.067Z
author: 7biA1WiYB
excerpt: "Iemand die normaal bij de gemeente werkt voor de klas? Als je in Amsterdam woont, zou dat zomaar eens kunnen. Door het enorme lerarentekort krijgen Amsterdamse scholen het komende jaar hulp van gemeentemedewerkers. Ook vluchtelingen die vroeger leraar waren en studenten gaan meehelpen.  "
seo:
  description: "Gemeentemedewerkers voor de klas in Amsterdam"
  title: "Gemeentemedewerkers voor de klas in Amsterdam"
---
Iemand die normaal bij de gemeente werkt voor de klas? Als je in Amsterdam woont, zou dat zomaar eens kunnen. Door het enorme lerarentekort krijgen Amsterdamse scholen het komende jaar hulp van gemeentemedewerkers. Ook vluchtelingen die vroeger leraar waren en studenten gaan meehelpen.  

    <p>Voor de zomervakantie stonden er zo’n 300 vacatures voor leraren open in Amsterdam, nu zijn dat er nog 122. De gemeente zat dus met de handen in het haar. Mocht er een griepgolf komen waardoor leraren ziek worden, dan zouden er zelfs leerlingen naar huis worden gestuurd.  </p>
<h3>Gemeentemedewerkers</h3>
<p>Dus heeft de gemeente mensen die normaal bij de gemeente werken om hulp gevraagd. Zestig hebben er aangeboden om te helpen. Maar daarvan mogen er maar vier ook echt lesgeven, de anderen gaan helpen met de administratie of aan de slag als klassenassistent. Dit doen ze maar één keer per week, de rest van de week werken ze gewoon weer bij de gemeente.</p>
<h3>Syrische leraren</h3>
<p>Ook mensen die vroeger in bijvoorbeeld Syrië leraar waren, maar nu iets anders doen voor de kost, worden opgetrommeld. Zij zullen vier dagen in de week les gaan geven en één dag zelf les krijgen. Het gaat vooral om wiskundeleraren.</p>
<h3>Studenten</h3>
<p>Daarnaast mogen er studenten voor de klas staan die bijna klaar zijn met hun lerarenopleiding. Zij worden wel extra begeleid, en ze moeten natuurlijk gewoon hun eigen school afmaken.</p>
<h3>Minister van Onderwijs</h3>
<p>De minister van Onderwijs is erg enthousiast over de plannen van Amsterdam: ‘Het is belangrijk om creatief te zijn. Soms is de keuze: kunnen we niks doen of toch iets?’ Maar: ‘Het is wel van belang dat de mensen die voor de klas staan bevoegd zijn, of op weg naar een bevoegdheid.’</p>  
