---
id: f9905e174ef24ce0b14319ad4efcde5f
type: nieuws
layout: post
title: "Meer jongeren met zware straf bij Halt"
permalink: /nieuws/meer-jongeren-met-zware-straf-bij-halt/
date: 2022-05-11T19:16:41.067Z
author: 7biA1WiYB
excerpt: "Het aantal jongeren met een zware straf bij Halt is in zes jaar tijd bijna verdubbeld. Tot 1 december van dit jaar moesten 3718 jongeren naar Halt voor bijvoorbeeld mishandeling, hacken en bedreigingen.  "
seo:
  description: "Meer jongeren met zware straf bij Halt"
  title: "Meer jongeren met zware straf bij Halt"
---
Het aantal jongeren met een zware straf bij Halt is in zes jaar tijd bijna verdubbeld. Tot 1 december van dit jaar moesten 3718 jongeren naar Halt voor bijvoorbeeld mishandeling, hacken en bedreigingen.  

    <p>Halt gaf cijfers over de jongeren aan het <em><a href="https://www.nrc.nl/nieuws/2019/12/26/verdubbeling-van-jongeren-met-zware-straf-bij-halt-a3985030" target="_blank">NRC</a></em>. Daaruit blijkt dat 25 procent van de jongeren die bij Halt terecht kwam dit jaar, te maken had met een zwaar vergrijp. Dat is een stuk meer dan in 2014, toen was dat nog maar 13 procent. Het totaal aantal zaken bij Halt daalde wel van bijna 17.000 jongeren in 2014 tot ruim 14.000 dit jaar.</p>
<h3>Geen strafblad</h3>
<p>Normaal gesproken belanden jongeren tussen de 12 en 18 jaar die voor het eerst een licht vergrijp plegen, zoals winkeldiefstal, bij Halt. Bij zwaardere zaken kregen jongeren een straf van het OM of de kinderrechter. Nu wordt vaker besloten om ook de zwaardere vergrijpen te straffen bij Halt. De zaak wordt daar sneller afgerond en er wordt voorkomen dat een minderjarige een strafblad krijgt. Daarnaast is een Halt-straf vaak bedoeld om het gedrag te veranderen, jongeren gaan in gesprek met begeleiders en krijgen een werkstraf.</p>
<h3>Complexe doelgroep</h3>
<p>De zware zaken nemen toe, maar ook de doelgroep wordt complexer, vertelt Halt-directeur Janet ten Hoope aan het <em>NRC</em>. Volgens Ten Hoope zitten de jongeren die de fout ingaan, vaker met zichzelf in de knel, komen ze vaker uit probleemgezinnen en hebben ze vaker een lichte verstandelijke beperking.</p>  
