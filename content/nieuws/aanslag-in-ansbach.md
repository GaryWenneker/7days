---
id: 49e6e92344c84e5f88969736548dd49e
type: nieuws
layout: post
title: "Aanslag in Ansbach"
permalink: /nieuws/aanslag-in-ansbach/
date: 2022-05-11T19:16:41.067Z
author: 7biA1WiYB
excerpt: "Weer is Duitsland opgeschrikt door een aanslag. De derde in een week tijd. Een man liet zondagavond een bom afgaan bij een festival. Wat is er gebeurd? De feiten over Ansbach op een rij.  "
seo:
  description: "Aanslag in Ansbach"
  title: "Aanslag in Ansbach"
---
Weer is Duitsland opgeschrikt door een aanslag. De derde in een week tijd. Een man liet zondagavond een bom afgaan bij een festival. Wat is er gebeurd? De feiten over Ansbach op een rij.  

    <ul><li>Zondagavond ging een bom af in het centrum van Ansbach, een stad in de Duitse deelstaat Beieren. Vijftien mensen raakten gewond. Van hen zijn vier er slecht aan toe.<br> </li>
<li>Het was een zelfmoordaanslag. De bom, een explosief met metaalsplinters, zat in een rugzak. De dader kwam om het leven.<br><div class="media media-element-container media-default"><div id="file-20708" class="file file-image file-image-jpeg">

        
  
  <div class="content">
    <img alt="Aanslag Ansbach" title="Een ambulance bij het festivalterrein  Foto EPA" height="567" width="850" class="media-element file-default" src="https://original.sevendays.nl/sites/default/files/ANP-46712809-klein_0.jpg">  </div>

  
</div>
</div></li>
<li>De dader is een 27-jarige vluchteling uit Syrië. Hij woonde in een asielzoekerscentrum in Ansbach. De man vluchtte twee jaar geleden naar Europa. Duitsland stond op 't punt de man uit te zetten, terug naar Bulgarije waar hij twee jaar geleden voor het eerst asiel had aangevraagd.<br> </li>
<li>De dader was depressief en is opgenomen geweest in een inrichting. Hij was een bekende van de politie vanwege drugsgebruik. Het lijkt erop dat de man sympathiseerde met terreurgroep IS. Op zijn telefoon is een filmpje gevonden waarin hij trouw zweert aan IS-leider Baghdadi en IS heeft de aanslag inmiddels ook opgeëist.<br> </li>
<li>Zeker is dat de Syriër eigenlijk een aanslag had willen plegen op het muziekfestival dat bezig was in Ansbach. Maar hij werd het terrein niet opgelaten omdat hij geen kaartje had. Toen de bom was afgegaan werd het festival stopgezet en zijn de bezoekers geëvacueerd. </li>
</ul><p><div class="media media-element-container media-default"><div id="file-20705" class="file file-image file-image-jpeg">

        
  
  <div class="content">
    <img alt="Aanslag Ansbach" title="Een agent onderzoek bewijsmateriaal op de plek van de aanslag  Foto EPA" height="567" width="850" class="media-element file-default" src="https://original.sevendays.nl/sites/default/files/ANP-46713266-klein.jpg">  </div>

  
</div>
</div>
<ul><li>Dit is de derde aanslag in Beieren in een week tijd. Vorige week maandag viel een zeventienjarige Afghaanse jongen mensen aan <a href="https://original.sevendays.nl/nieuws/jongen-17-met-bijl-valt-duitse-treinpassagiers-aan">in een trein</a> bij Würzberg. Hij was waarschijnlijk geïnspireerd door terreurgroep IS. En vrijdag schoot een achttienjarige jongen negen mensen neer <a href="https://original.sevendays.nl/nieuws/waarom-was-de-aanslag-m%C3%BCnchen-geen-terrorisme">in een winkelcentrum</a> in München. Deze dader had een fascinatie voor schietpartijen op scholen en voor de aanslagen van <a href="https://original.sevendays.nl/nieuws/breivik-de-lastigste-gevangene-van-europa">Anders Breivik</a>. Volgens de politie heeft de schutter van München de aanslag in het winkelcentrum een jaar lang voorbereid en hij voerde hem uit precies op de dag dat in Noorwegen de aanslagen van Breivik werden herdacht. Zijn pistool kocht hij op het <a href="https://original.sevendays.nl/nieuws/wat-het-deep-web"><em>dark web</em></a>.<br> </li>
<li>Volgens de <em>Süddeutsche Zeitung</em> zijn de Duitse politie en veiligheidsdiensten bang dat de gebeurtenissen van afgelopen week kunnen leiden tot copycat-gedrag. Soms kunnen eenlingen met gewelddadige neigingen aangespoord worden door berichten over aanslagen in de media om zelf ook in actie te komen. Zulke <a href="https://original.sevendays.nl/nieuws/recente-lone-wolf-jihadi%E2%80%99s"><em>lone wolves</em></a> zijn moeilijk te traceren voor de veiligheidsdiensten.<br> </li>
<li>Veel Duitsers zijn geschrokken door de plotselinge golf van geweld. Zij hebben het gevoel dat nu hun land aan de beurt is om het doelwit te zijn van terreuraanslagen. En dat ze het gevolg zijn van het soepele Duitse vluchtelingebeleid. Maar de motieven van de daders lijken erg te verschillen en een regeringswoordvoerder zegt dat het nog te vroeg is om conclusies te trekken.<br><br>Duitsland heeft de veiligheidsmaatregelen aangescherpt. 'We moeten alert zijn. Maar we moeten doorgaan met het leiden van ons vrije leven', zei minister van Binnenlandse Zaken De Maizière.</li>
</ul><p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis nieuws-app</a> of neem een <a href="https://original.sevendays.nl/abonnement">proefabonnement</a> op de papieren 7Days!</em></p>
<p> </p>  
