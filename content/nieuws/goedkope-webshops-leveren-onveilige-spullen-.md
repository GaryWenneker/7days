---
id: a52effa5040448de852ad7bd3b938539
type: nieuws
layout: post
title: "Goedkope webshops leveren onveilige spullen "
permalink: /nieuws/goedkope-webshops-leveren-onveilige-spullen-/
date: 2022-05-11T19:16:41.067Z
author: 7biA1WiYB
excerpt: "Voor een prikkie een nieuwe usb-lader bestellen bij AliExpress of Wish? Doe het niet, waarschuwt de Consumentenbond. Producten van webshops buiten de EU zijn vaak onveilig en zouden hier niet eens in de schappen mogen liggen.   "
seo:
  description: "Goedkope webshops leveren onveilige spullen "
  title: "Goedkope webshops leveren onveilige spullen "
---
Voor een prikkie een nieuwe usb-lader bestellen bij AliExpress of Wish? Doe het niet, waarschuwt de Consumentenbond. Producten van webshops buiten de EU zijn vaak onveilig en zouden hier niet eens in de schappen mogen liggen.   

    <p>Een usb-lader van twee euro klinkt al te mooi om waar te zijn. En dat is het dus ook. Dingen die wij in Nederland massaal online bestellen zijn niet alleen goedkoop, ze deugen vaak ook van geen kanten. Dat blijkt uit een steekproef van onze eigen Consumentenbond, die samen met vijf Europese collega-bonden producten van webwinkels buiten de EU testte. Tweederde voldeed niet aan Europese veiligheidsregels en zou hier dus ook niet in de winkels mogen liggen. Toch komt zat goedkope, en dus ook gevaarlijke, rommel ons land in. Dat komt, heel simpel, doordat er te weinig toezicht is op wat er besteld wordt op grote buitenlandse platforms waarvoor in eigen land andere regels gelden. </p>
<h3>Goed mis </h3>
<p>Laten we inzoomen op de steekproef. De Consumentenbond shopte 250 producten via platforms als AliExpress, Wish, Amazon, Light in the Box en eBay. Allemaal buiten de EU dus. Speelgoed, sieraden, make-up en elektronica werden aangesleept. Met 165 items bleek iets goed mis. In vijf van de zeven sieraden werden te veel metalen als lood of cadmium gevonden. Omdat blootstelling aan teveel van die stoffen slecht is voor de gezondheid, zijn daar in Europa duidelijke voorschriften voor. Eén armband bevatte zelfs vierduizend keer zoveel cadmium dan mag. Daarnaast kwam bijna driekwart van de powerbanks, usb-laders en reisadapters niet door de test. Ze kunnen een schok geven, oververhit raken en zelfs in de fik vliegen. Er een rookmelder bij bestellen, heeft weinig zin. Die gingen helemaal niet af als dat wel had gemoeten. </p>
<h3>Portemonnee </h3>
<p>Het probleem is dat veel internetshoppers niet bezig zijn met veiligheidsrisico’s, maar met hun portemonnee. Met alle mogelijke gevolgen van dien. De Consumentenbond wil dat er strenger toezicht op de buitenlandse producten komt. Staatssecretaris Mona Keijzer van Economische Zaken heeft de SER (Sociaal- Economische Raad) advies gevraagd om het probleem aan te pakken. </p>
<h3><em>Bestel jij weleens spullen bij dit soort webshops? </em></h3>
<p><strong>Iris (14)</strong>: ‘Ik bestel nogal vaak dingen online. Opladers, telefoonhoesjes of oordoppen. Meestal van AliExpress, maar gelukkig is er nog nooit iets mee gebeurd. Ik merk wel dat dingen na twee weken van ellende uit elkaar vallen, maar wat verwacht je voor die prijs? Ik koop er nooit cosmetica, want make-up wordt in China vaak op dieren getest.’ </p>
<p><strong>Kaya (14)</strong>: ‘Ik bestel vaak spullen op AliExpress omdat het goedkoper is dan in de winkels. Alleen nooit powerbanks of telefoonladers, omdat ik vaak hoor dat die spullen snel kapot gaan, smelten of zelfs exploderen. Ik koop er wel schilderijtjes en beeldjes voor in mijn kamer. Ik heb me wel eens afgevraagd of het gevaarlijk is, maar ik ben er nog nooit ziek van geworden.’ </p>
<p><strong>Maud (16)</strong>: ‘Ik koop expres niet bij Chinese bedrijven zoals Wish en AliExpress, omdat die zo goedkoop zijn dat het niet goed kán zijn. Ook werkt het daar met terugsturen en klachten niet hetzelfde als in Europa. In China zijn veel minder consumentenrechten.’ </p>  
