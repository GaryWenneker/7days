---
id: addf1e29cfa14677993be8dd01c8e342
type: nieuws
layout: post
title: "Grote Denkers voor Dummies: Erasmus"
permalink: /nieuws/grote-denkers-voor-dummies-erasmus/
date: 2022-05-11T19:16:41.067Z
author: 7biA1WiYB
excerpt: "Denken tot je hersens kraken en je hoofd van wijsheid uit elkaar spat. Deze week mag het, want het is de Week van de Klassieken. Een mooie reden om de grootste denkers aller tijden eens op een rijtje te zetten. Een intellectuele discussie met ze aangaan kan helaas niet meer, want ze zijn allemaal al dood. De denker van vandaag: Erasmus (1467- 1536)  "
seo:
  description: "Grote Denkers voor Dummies: Erasmus"
  title: "Grote Denkers voor Dummies: Erasmus"
---
Denken tot je hersens kraken en je hoofd van wijsheid uit elkaar spat. Deze week mag het, want het is de Week van de Klassieken. Een mooie reden om de grootste denkers aller tijden eens op een rijtje te zetten. Een intellectuele discussie met ze aangaan kan helaas niet meer, want ze zijn allemaal al dood. De denker van vandaag: Erasmus (1467- 1536)  

    <p>De in Rotterdam geboren Erasmus heette eigenlijk gewoon Geert Geerts, maar in die tijd was het erg sjiek om een Latijnse naam aan te nemen. Zijn moeder was niet getrouwd, best een schande in die tijd. Maar Erasmus was een slim kind en zijn stiefvader zorgde ervoor dat hij naar een goede school kon waar hij voor priester leerde.</p>
<h3>Humanist</h3>
<p>Hij ontwikkelde zich tot humanist en bekeek dingen op een andere manier dan gelovigen tot dan toe deden. Niet meer met alleen de Bijbel als uitgangspunt. Hij had geluk dat de boekdrukkunst net was uitgevonden. Daardoor verspreidden zijn vernieuwende ideeÃ«n zich snel. Erasmus botste vaak met de rooms-katholieke kerk. Hij vond dat de kerk vergat waar het geloof eigenlijk om ging. Zijn bekendste werk dat onder andere daar over gaat, is <em>Lof der Zotheid</em>. </p>
<h3>Verdraagzaam</h3>
<p>Erasmus ging uit van zijn eigen verstand en vond dat mensen verdraagzaam en tolerant met elkaar moesten omgaan. Allemaal best een beetje open deuren en niet heel schokkend. Maar in die tijd was dat een heel moderne gedachte. En daarom is hij nog steeds bekend. </p>
<h2>Beroemde citaten:</h2>
<p>'Al draagt een aap een gouden ring, het is en blijft een lelijk ding.'</p>
<p>'Afstand scheidt enkel de lichamen, niet de geesten.'</p>  
