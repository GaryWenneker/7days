---
id: b7f6dc494d1d40c492a3e3f5c9f94658
type: nieuws
layout: post
title: "Minister Halbe Zijlstra jokte en stapt op"
permalink: /nieuws/minister-halbe-zijlstra-jokte-en-stapt-op/
date: 2022-05-11T19:16:41.067Z
author: 7biA1WiYB
excerpt: "'Sorry! Ik heb gejokt! Ik stap op!’ Halbe Zijlstra stopt als minister van Buitenlandse Zaken. Dat vertelde hij gisteren aan de Tweede Kamer. Hij kon tijdens die toespraak zijn tranen niet bedwingen en werd getroost door premier Rutte.  "
seo:
  description: "Minister Halbe Zijlstra jokte en stapt op"
  title: "Minister Halbe Zijlstra jokte en stapt op"
---
'Sorry! Ik heb gejokt! Ik stap op!’ Halbe Zijlstra stopt als minister van Buitenlandse Zaken. Dat vertelde hij gisteren aan de Tweede Kamer. Hij kon tijdens die toespraak zijn tranen niet bedwingen en werd getroost door premier Rutte.  

    <p>Deze week kwam uit dat Zijlstra had <a href="https://7dagen.netlify.app/nieuws/de-halbe-waarheid-van-minister-zijlstra">gelogen over een ontmoeting</a> met de Russische president Vladimir Poetin. Dat ontdekte een journalist van <a href="https://www.volkskrant.nl/buitenland/halbe-zijlstra-geeft-leugen-toe-ontmoeting-met-poetin-heeft-nooit-plaatsgevonden~a4569129/"><em>de Volkskrant</em></a>. </p>
<p>Zijlstra had aan verschillende mensen en op verschillende plekken verteld dat hij in 2006 Poetin had ontmoet in zijn buitenhuis. Maar dat verhaal blijkt verzonnen. Zijlstra had het verhaal ‘geleend’ van Jeroen van der Veer, oud-directeur van Shell, die wél echt bij Poetin op bezoek was. Hij had Zijlstra ooit verteld van zijn bezoek aan Poetin.</p>
<h3>Groot Rusland</h3>
<p>Het verhaal dat de minister vertelde was dat hij achterin het zaaltje zat en dat hij Poetin hoorde vertellen over zijn plannen om Rusland groter te maken. Poetin zou hebben gezegd dat hij vindt dat landen als Wit-Rusland, de Baltische Staten, Oekraïne en ook Kazachstan eigenlijk bij Rusland horen. Zijlstra vond dat de wereld moest weten wat Poetin van plan is, en daarom deed hij alsof hij zelf bij de bijeenkomst aanwezig was. Oud-Shell-directeur Van der Veer vertelde deze week ook nog eens dat Zijlstra het verhaal een beetje overdreven had. </p>
<p>Toen de leugen maandag was uitgelekt, lieten veel Kamerleden meteen al weten dat ze een jokkende minister echt niet vinden kunnen. Zijlstra is het daar mee eens en daarom stapte hij zelf op.</p>  
