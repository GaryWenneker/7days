---
id: 3d72eed3c99c4393954fd086c8e23c01
type: nieuws
layout: post
title: "MH17: er komt een rechtszaak"
permalink: /nieuws/mh17-er-komt-een-rechtszaak/
date: 2022-05-11T19:16:41.067Z
author: 7biA1WiYB
excerpt: "Het internationale team dat de ramp met vlucht MH17 onderzoekt, het JIT, kwam vandaag met belangrijk nieuws. Er zijn vier verdachten in beeld, drie uit Rusland en een uit Oekraïne. En er komt een rechtszaak tegen hen. We praten je bij in vijf stappen.  "
seo:
  description: "MH17: er komt een rechtszaak"
  title: "MH17: er komt een rechtszaak"
---
Het internationale team dat de ramp met vlucht MH17 onderzoekt, het JIT, kwam vandaag met belangrijk nieuws. Er zijn vier verdachten in beeld, drie uit Rusland en een uit Oekraïne. En er komt een rechtszaak tegen hen. We praten je bij in vijf stappen.  

    <p><strong>Stap 1: De ramp</strong><br>In juli 2014 stortte een vliegtuig dat vanuit Schiphol onderweg was naar Kuala Lumpur neer in Oekraïne. Alle 298 inzittenden kwamen om. Daarvan kwamen er 193 uit Nederland. Al snel werd duidelijk dat het vliegtuig met een raket beschoten was. In Oekraïne was op dat moment een opstand gaande van Oekraïense rebellen die voor aansluiting bij Rusland waren en al jaren vochten tegen het Oekraïense leger.<br><br><strong>Stap 2: Het onderzoek</strong><br>Er werd een groot internationaal onderzoeksteam opgezet, het Joint Investigation Team (JIT), om uit te zoeken wat er gebeurd was en wie de schuldigen zijn. De onderzoekers gebruikten foto's, video's, telefoongesprekken en getuigenverhalen. Drie jaar geleden liet het JIT weten aanwijzingen te hebben dat de raket die MH17 neerschoot een zogeheten Buk was. Hij was afgevuurd vanaf een veldje in een Oekraïens plaatsje dat in handen van pro-Russische rebellen was. De raket kwam uit Rusland. Maar er waren ook nog veel vragen. Wie had geschoten? Wie had de opdracht gegeven. Het JIT ging door met het onderzoek en deed een oproep aan getuigen, ook in Oekraïne, om zich te melden. Bovendien kwam er extra hulp, van onderzoekscollectief <a href="https://www.bellingcat.com/">Bellingcat</a> dat veel online bronnen gebruikt.<br><div class="media media-element-container media-default"><div id="file-537518" class="file file-image file-image-jpeg">

        
  
  <div class="content">
    <img alt="Het JIT laat de vier verdachten zien  Foto ANP" title="Het JIT laat de vier verdachten zien  Foto ANP" height="3514" width="5000" class="media-element file-default" data-delta="1" src="https://7dagen.netlify.app/sites/default/files/ANP-74659268.jpg">  </div>

  
</div>
</div><br><strong>Stap 3: Vier verdachten</strong><br>Die oproep heeft geholpen, zei het JIT vandaag in een persconferentie in Nieuwegein. Er zijn nu vier namen bekend van verdachten. De Rus Sergei Doebinski, hoofd van de inlichtingendienst van de pro-Russische Oekraïense rebellen. Zijn rechterhand Oleg Poelatov uit Rusland. De Rus Igor Girkin, alias Igor Strelkov, 'defensieminister' van de opstandelingen. En Leonid Chartsjenko uit Oekraïne, die een belangrijke rol zou hebben gespeeld bij het vervoeren van de Buk-raket. 'Deze vier houden we verantwoordelijk', zei JIT-coördinator Fred Westerbeke. Dat zou onder andere blijken uit een afgetapt telefoongesprek. Twee van de verdachten hebben inmiddels tegen een persbureau gezegd niets met MH17 te maken te hebben.<br><br><strong>Stap 4: De rechtszaak</strong><br>Nu er verdachten zijn kan er een rechtszaak tegen hen worden gestart. Die begint in maart volgend jaar in de extra beveilgde rechtbank op Schiphol en kan wel een jaar duren. Of de vier mannen daarbij zullen zijn is nog niet bekend. Zeker is al wel dat ze worden verdacht van moord en dat hun namen nu op internationale opsporingslijsten staan. Maar of ze ooit gevonden en gearresteerd zullen worden is nog de vraag. Rusland stelt zich tot nu toe niet bepaald meewerkend op. 'Een klap in het gezicht van de nabestaanden', noemt het JIT die houding. Oekraïne werkt wel mee. De nabestaanden lieten vandaag via hun advocaat weten enorm opgelucht te zijn dat er nu echt een zaak gaat beginnen. En Nederlandse politici noemen het 'een stap op weg naar gerechtigheid'. Het JIT zegt er het volste vertrouwen in te hebben dat de bewijzen die ze gevonden hebben betrouwbaar en overtuigend zijn. Welke bewijzen dat allemaal zijn wordt pas tijdens de rechtszaak onthuld.<br><br><strong>Stap 5: En door</strong><br>Alles wordt nu in gang gezet om de rechtszaak tegen de MH17-verdachten te kunnen beginnen. Ondertussen gaat het JIT gewoon door met het onderzoek. De onderzoekers doen ook nu weer een oproep aan getuigen om zich te melden. Dus wie weet komen er de komende maanden nog meer nieuwe feiten boven tafel.<br>   
