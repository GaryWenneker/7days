---
id: 26e8722014c04c44b93c4c44ff91467d
type: nieuws
layout: post
title: "Komt president Trump naar Nederland?"
permalink: /nieuws/komt-president-trump-naar-nederland/
date: 2022-05-11T19:16:41.067Z
author: 7biA1WiYB
excerpt: "Op de foto hierboven is het een dubbelganger van president Trump die voor het Amsterdamse paleis op de Dam wandelt. Maar misschien komt de échte Donald Trump binnenkort ook langs in Nederland. Koning Willem-Alexander heeft hem uitgenodigd.  "
seo:
  description: "Komt president Trump naar Nederland?"
  title: "Komt president Trump naar Nederland?"
---
Op de foto hierboven is het een dubbelganger van president Trump die voor het Amsterdamse paleis op de Dam wandelt. Maar misschien komt de échte Donald Trump binnenkort ook langs in Nederland. Koning Willem-Alexander heeft hem uitgenodigd.  

    <p>Het is de bedoeling dat Trump in augustus langskomt. Dan wordt in de Zeeuwse plaats Terneuzen de Slag om de Schelde herdacht.</p>
<p>Die slag speelde 75 jaar geleden een belangrijke rol in de bevrijding van Nederland en België.</p>
<h3>Kleine kans</h3>
<p>Of Trump ook echt naar Nederland zal komen, is nog niet duidelijk. Eerder deze maand zei ook premier Rutte al dat hij de Amerikaanse president graag in Nederland wil ontvangen. In eerste instantie werd gehoopt op een bezoek in juni, maar omdat die periode niet in het schema van Trump paste, werd de herdenking in Terneuzen als alternatief voorgesteld.</p>
<p>De Slag om de Schelde speelde zich af in het najaar van 1944. In Zeeland werd toen wekenlang zwaar gevochten om de beide oevers van de Schelde van de Duitsers terug te veroveren. Toen dat eindelijk was gelukt, konden de bevrijders de haven van Antwerpen gebruiken om wapens en tanks aan te voeren voor de opmars van de geallieerde legers.</p>  
