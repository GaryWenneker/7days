---
id: 898e7e9a05004c2181edae2d98b162cb
type: nieuws
layout: post
title: "Thaise reddingsduiker overleden in grot"
permalink: /nieuws/thaise-reddingsduiker-overleden-in-grot/
date: 2022-05-11T19:16:41.067Z
author: 7biA1WiYB
excerpt: "In Thailand is een man overleden die hielp bij de reddingsactie voor de 'grotjongens'. De ervaren duiker hielp vrijwillig mee om het voetbalteam en hun trainer te bevrijden.  "
seo:
  description: "Thaise reddingsduiker overleden in grot"
  title: "Thaise reddingsduiker overleden in grot"
---
In Thailand is een man overleden die hielp bij de reddingsactie voor de 'grotjongens'. De ervaren duiker hielp vrijwillig mee om het voetbalteam en hun trainer te bevrijden.  

    <p>Al dertien dagen zit de groep jongens vast in een grot het noorden van Thailand. Daar gingen ze naartoe tijdens een teamuitje. De grot kwam toen helemaal onder water te staan door een stortbui, waardoor de jongens er niet uit konden. Begin deze week werden de voetballers <a href="https://7dagen.netlify.app/nieuws/vermiste-thaise-jongens-grot-gevonden">gevonden</a> door reddingswerkers, maar ze kunnen nog steeds geen kant op.</p>
<h3>Duiklessen</h3>
<p>Daarom wordt uit alle macht geprobeerd om ze te bevrijden, maar dat is alles behalve makkelijk. De grot is ongeveer zes kilometer lang. Het is dus niet zo dat de jongens snel naar een veilige plek kunnen komen, maar ze moeten daarvoor lange tijd onder water kunnen blijven en door donkere, nauwe gangen met scherpe bochten zwemmen. Daarom is er een plan om ze duiklessen te geven. Maar de jongens zijn verzwakt en de meesten kunnen zelf nog niet zwemmen. Het is dus heel onzeker of ze de tocht aankunnen.</p>
<h3>Leegpompen</h3>
<p>De man die is overleden, was lid van de Thaise mariniers. Hij was bezig met het plaatsen van zuurstoftanks, maar kwam zelf in het nauw. De reddingsactie gaat, ondanks dit verdrietige bericht, door. Maar omdat zelfs een zeer ervaren duiker het niet heeft gered, lijkt het plan om de jongens te leren duiken echt het allerlaatste redmiddel. Daarom wordt nu ook weer geprobeerd om de grot leeg te pompen, voordat er een nieuwe hoosbui komt.</p>
<h3>Video</h3>
<p>Eerder deze week bracht de Thaise marine nog een video naar buiten, waarop de jongens te zien zijn. Ze zitten er rustig bij, stellen zichzelf voor en er wordt zelfs even gelachen. Het lijkt er dus op dat de jongens zelf het naar omstandigheden goed maken.</p>
<p><div class="media media-element-container media-default"><div id="file-533896" class="file file-video file-video-youtube">

        <h2 class="element-invisible"><a href="/files/boys-trapped-thailand-comforted-rescuers">Boys trapped in Thailand comforted by rescuers</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Boys trapped in Thailand comforted by rescuers" src="https://www.youtube.com/embed/v9TtHDju-xk?wmode=opaque&controls=" name="Boys trapped in Thailand comforted by rescuers" frameborder="0" allowfullscreen="">Video van Boys trapped in Thailand comforted by rescuers</iframe>
</div>
  </div>

  
</div>
</div>  
