---
id: 57eea80f9b7441958fa153f809dd39a1
type: nieuws
layout: post
title: "Wereldwijd ambieert 76% van meisjes leiderschap"
permalink: /nieuws/wereldwijd-ambieert-76-procent--van-meisjes-leiderschap/
date: 2022-05-11T19:16:41.067Z
author: 7biA1WiYB
excerpt: "Gelijke kansen voor meisjes en jongens. Dat is waar Plan International zich voor inzet. En dat blijkt hard nodig, want meisjes worden stelselmatig achtergesteld en gediscrimineerd. De organisatie lanceert vandaag Taking the Lead, een onderzoek onder bijna 10.000 meisjes en jonge vrouwen tussen de 15 en 24 jaar in 19 landen over leiderschap. Een paar uitkomsten op een rijtje.  "
seo:
  description: "Wereldwijd ambieert 76% van meisjes leiderschap"
  title: "Wereldwijd ambieert 76% van meisjes leiderschap"
---
Gelijke kansen voor meisjes en jongens. Dat is waar Plan International zich voor inzet. En dat blijkt hard nodig, want meisjes worden stelselmatig achtergesteld en gediscrimineerd. De organisatie lanceert vandaag Taking the Lead, een onderzoek onder bijna 10.000 meisjes en jonge vrouwen tussen de 15 en 24 jaar in 19 landen over leiderschap. Een paar uitkomsten op een rijtje.  

    <p>Het overgrote deel, zo'n <strong>76% </strong>van de meisjes wereldwijd, geeft aan ambitie te hebben om een leider te worden op bijvoorbeeld hun werk. In Nederland is dat <strong>56%</strong>. Het percentage meisjes dat leider wil zijn, neemt af naar mate meisjes ouder worden. Dat leidinggeven niet zonder uitdaging zal zijn blijkt uit het feit dat <strong>86%</strong> van de Nederlandse meisjes - en <strong>73%</strong> wereldwijd - denkt dat vrouwen in leidinggevende functies te maken krijgen met ongewenst fysiek contact.</p>
<h3>Actie is nodig</h3>
<p>Anne-Birgitte Albrectsen, CEO Plan International, zegt over de onderzoeksresultaten: 'Het rapport laat zien dat meisjes en jonge vrouwen veelal een negatief beeld hebben over wat het betekent om een vrouwelijk leider te zijn. Het is niet verrassend dat slechts <strong>24%</strong> van de parlementariërs wereldwijd en bijvoorbeeld maar <strong>5%</strong> van de CEO’s van de <em>Fortune 500</em> bedrijven vrouw is. Er is dringend actie nodig. Er kan geen gendergelijkheid zijn zonder meisjes en jonge vrouwen aan onderhandelingstafels.'</p>
<h3>Vrouwelijk leiderschap</h3>
<p>Het rapport wordt vandaag, dinsdag 4 juni, gelanceerd op <em>Women Deliver </em>in Vancouver. Dit wereldwijde evenement duurt van 3 tot 6 juni en gaat over meisjes- en vrouwenrechten. Met dit onderzoek wil Plan International vrouwelijk leiderschap bevorderen en aandacht vragen voor uitdagingen waar vooral jonge vrouwen mee te maken krijgen.</p>
<h3>Rolmodellen en goede moeders</h3>
<p>Een paar feiten en cijfers uit het onderzoek onder 10.000 meisjes en jongen vrouwen, waarvan iets meer dan vijfhonderd uit Nederland:<br>- <strong>86,51%</strong> van de Nederlandse meisjes denkt dat vrouwen in leiderschapsposities (variërend tussen soms, vaak en altijd) te maken krijgen met ongewenst fysiek contact. Wereldwijd is dat percentage <strong>73,5%</strong>.<br>- <strong>60% </strong>van de jonge vrouwen wereldwijd en in Nederland denkt dat vrouwen in leiderschapsposities harder moeten werken dan mannen om hetzelfde respect te krijgen.<br>- <strong>43,5% </strong>van de Nederlandse meisjes zegt een leidinggevende functie te willen op het werk. Wereldwijd wil <strong>21%</strong> leider op landelijk niveau zijn.<br>- <strong>81% </strong>van de wereldwijd ondervraagde meisjes is het niet eens met de stelling dat vrouwelijke leiders geen goede moeders kunnen zijn.<br>- <strong>65%</strong> van de Nederlandse meisjes geeft aan dat ze vrouwelijke rolmodellen hebben die in de media verschijnen</p>  
