---
id: ef044ce163f6425889ce43154ba30a2e
type: nieuws
layout: post
title: "Aandacht voor uithuwelijken in Nederland"
permalink: /nieuws/aandacht-voor-uithuwelijken-in-nederland/
date: 2022-05-11T19:16:41.067Z
author: 7biA1WiYB
excerpt: "Jongens en meiden die door hun ouders worden uitgehuwelijkt. Dat klinkt als iets dat vooral in het buitenland gebeurt, maar ook in Nederland komt het voor. Jaarlijks worden honderden jongeren door hun ouders gedwongen om te trouwen en achtergelaten in het buitenland. De campagne 'Wacht niet tot het te laat is', roept klasgenoten op om te helpen.  "
seo:
  description: "Aandacht voor uithuwelijken in Nederland"
  title: "Aandacht voor uithuwelijken in Nederland"
---
Jongens en meiden die door hun ouders worden uitgehuwelijkt. Dat klinkt als iets dat vooral in het buitenland gebeurt, maar ook in Nederland komt het voor. Jaarlijks worden honderden jongeren door hun ouders gedwongen om te trouwen en achtergelaten in het buitenland. De campagne 'Wacht niet tot het te laat is', roept klasgenoten op om te helpen.  

    <p>Nog even en dan is het zomervakantie, maar dat is niet voor iedereen leuk. Terwijl sommigen bezig zijn met het plannen van vakanties en feestjes, vrezen anderen voor hun toekomst. Zij zijn bang dat ze worden uitgehuwelijkt door hun ouders. En die angst kan terecht zijn: tijdens de vakantie worden jaarlijks honderden jongeren meegenomen naar het land van herkomst - meestal in het Midden-Oosten of Noord-Afrika - en komen niet meer terug. </p>
<h3>Niet terug van vakantie</h3>
<p>De jongeren denken en hopen dat ze op vakantie gaan, maar worden achtergelaten door hun ouders en moeten verplicht met iemand trouwen. Hoeveel jongeren dit precies meemaken is niet bekend, maar uit eerder onderzoek blijkt dat het jaarlijks om ongeveer achthonderd jongeren gaat. De ouders kunnen daar verschillende redenen voor hebben. Volgens het Landelijk Knooppunt Huwelijksdwang en Achterlating (LKHA) kan het zijn dat de ouders vinden dat hun kinderen hier te veel loskomen. Ze komen bijvoorbeeld niet direct thuis na schooltijd of ze halen te lage cijfers. Hun ouders veronderstellen dat hun leven in het land van herkomst beter zal zijn.</p>
<h3>Hulp van vrienden</h3>
<p>De LKHA wil die jongeren helpen en vragen daarom hulp van hun klasgenoten en vrienden van de mogelijke slachtoffers met de campagne 'Wacht niet tot het te laat is'. Meestal vermoeden de slachtoffers al iets en gedragen zij zich daardoor anders in de klas. Klasgenoten die iets merken kunnen dat melden bij de organisatie. Zij hopen dat ze zo wat eerder kunnen helpen. Als de slachtoffers eenmaal in het buitenland zijn, gelden er andere regels en wordt het steeds moeilijker om ze terug te halen.</p>
<p><em>In 7Days met verschijningsdatum 28 juni lees je meer over dit onderwerp.</em></p>  
