---
id: 78ccf01056b74582977118caff4de5b7
type: nieuws
layout: post
title: "Woord van het Jaar: 'Je suis une poortjesspringer'"
permalink: /nieuws/woord-van-het-jaar-je-suis-une-poortjesspringer/
date: 2022-05-11T19:16:41.067Z
author: 7biA1WiYB
excerpt: "Taal verandert continu. Sommige woorden verdwijnen en nieuwe woorden komen erbij. Elk jaar selecteert woordenboekengigant Van Dale tien nieuwe woorden die in de race zijn voor de titel 'woord van het jaar'. Wordt het sjoemelsoftware, poortjesspringer, of toch selfiedode?  "
seo:
  description: "Woord van het Jaar: 'Je suis une poortjesspringer'"
  title: "Woord van het Jaar: 'Je suis une poortjesspringer'"
---
Taal verandert continu. Sommige woorden verdwijnen en nieuwe woorden komen erbij. Elk jaar selecteert woordenboekengigant Van Dale tien nieuwe woorden die in de race zijn voor de titel 'woord van het jaar'. Wordt het sjoemelsoftware, poortjesspringer, of toch selfiedode?  

    <p>De tien genomineerde woorden hebben één ding gemeen: ze zijn dit jaar pas in onze taal verschenen. Ze kwamen opeens in het nieuws, om een nieuw verschijnsel te duiden. </p>
<p><div class="media media-element-container media-default"><div id="file-13328" class="file file-image file-image-jpeg">

        
  
  <div class="content">
    <img title="Beeld: ANP" height="548" width="1178" class="media-element file-default" src="https://7dagen.netlify.app/sites/default/files/woordanp1.jpg" alt="">  </div>

  
</div>
</div>
<p><strong>aardbevingskamer</strong><br>De <a href="https://7dagen.netlify.app/archief/waarom-beeft-middelstum">aardbevingen in Groningen </a>mogen dan niet zo fijn zijn voor de inwoners, voor de taal is het een enorme verrijking. In mei kreeg de rechtbank in Groningen een eigen aardbevingskamer: een speciale afdeling, die zich bezighoudt met alle<a href="https://7dagen.netlify.app/nieuws/bewijzen-bevingsschade-makkelijker" target="_blank"> rechtszaken die door de aardbevingen</a> in gang zijn gezet.</p>
<p><strong>cyberkalifaat</strong><br><a href="https://7dagen.netlify.app/dossier-is">Terreurgroep IS</a> heeft dit jaar flink van zich laten horen. Niet alleen in de echte wereld, maar ook digitaal. Dit <a href="http://www.rtlnieuws.nl/economie/home/de-hackers-van-hoe-gevaarlijk-het-cyber-kalifaat" target="_blank">cyberkalifaat</a>, bestaande uit een groepje hackers, wil de IS-propaganda ook online verspreiden en websites die tegen de terroristen zijn offline halen.</p>
<p><strong>je suis …  </strong><br>Niet echt een woord, he? Wel een mooie Franse vertaling van 'ik ben'. Na de aanslagen op Charlie Hebdo begin dit jaar <a href="https://7dagen.netlify.app/nieuws/mega-protest-na-aanslagen" target="_blank">riepen we massaal 'je suis Charlie'</a>, en de laatste weken 'je suis Paris'. Een stukje Frans, om je medeleven en solidariteit mee te laten zien.</p>
<p><strong>jihadgala  </strong><br>Een hoop gedoe begin dit jaar, toen er in Rijswijk een zogenoemd jihadgala georganiseerd zou worden om <a href="http://www.metronieuws.nl/binnenland/2015/02/weer-overleg-over-jihadgala-rijswijk" target="_blank">geld in te zamelen</a> voor een megamoskee. Zogenoemde haatimams, strenge moslims, zouden daar gaan spreken. Uiteindelijk ging het jihadgala niet door.</p>
<p><strong>nepfractie</strong><br>Woedend waren ze in Den Haag toen Geert Wilders riep dat de Tweede Kamer een nepparlement was. Andere partijen <a href="http://www.rtlnieuws.nl/nieuws/politiek/harde-woorden-kamer-u-bent-een-nepdemocraat" target="_blank">riepen</a> daarop terug dat de PVV van Wilders zelf een nepfractie is: een weinig democratische partij. </p>
<p><div class="media media-element-container media-default"><div id="file-13329" class="file file-image file-image-jpeg">

        
  
  <div class="content">
    <img title="Beeld: ANP" height="548" width="1178" class="media-element file-default" src="https://7dagen.netlify.app/sites/default/files/woordanp2.jpg" alt="">  </div>

  
</div>
</div>
<p><strong>poortjesspringer  </strong><br>Op station Rotterdam Centraal gingen dit jaar de NS-poortjes dicht, waardoor je alleen nog maar naar binnen kunt door in te checken met je ov-kaart. <a href="http://www.rtlnieuws.nl/nieuws/binnenland/ns-zet-extra-personeel-tegen-poortjesspringers-rotterdam-cs" target="_blank">Streng hoor</a>, vonden sommige poortjesspringers: zij besloten over de hekjes heen te springen, om alsnog te kunnen zwartrijden.</p>
<p><strong>selfiedode  </strong><br>Een selfie maken is niet zonder gevaar. <a href="https://7dagen.netlify.app/blog/selfies-zijn-levensgevaarlijk-0" target="_blank">In het nieuws duikt af en toe het bericht op</a> dat iemand overlijdt door het maken van een selfie. Door per ongeluk van een brug af te vallen terwijl je naar de camera lacht, bijvoorbeeld. Au.</p>
<p><strong>sjoemelsoftware  </strong><br>Dit woord is mede mogelijk gemaakt door Volkswagen. Dat autobedrijf kwam dit jaar <a href="https://7dagen.netlify.app/nieuws/volkswagenschandaal-7-cijfers" target="_blank">groot in het nieuws</a>, omdat het gesjoemeld zou hebben met de software van de auto's zodat die schoner en duurzamer uit de test zouden komen. Precies: sjoemelsoftware.</p>
<p><strong>vluchtelingenhek  </strong><br>De stroom vluchtelingen naar Europa bracht ook nieuwe woorden met zich mee. Vluchtelingenhek bijvoorbeeld: <a href="https://7dagen.netlify.app/nieuws/hongaarse-grens" target="_blank">een hek bij een grens</a> om vluchtelingen tegen te houden. Zo simpel kan het zijn.</p>
<p><strong>welkomstwinkel</strong><br>Indien er geen vluchtelingenhek stond, konden vluchtelingen en asielzoekers de grens over. Daar deelden <a href="https://7dagen.netlify.app/zelfhelpen" target="_blank">vrijwilligers</a> vaak spullen uit. Zo'n instelling die ingezamelde spullen uitdeelt heet een welkomstwinkel.</p>
<p>Naast deze tien woorden zijn er ook nog vijf speciale categorieën met nieuwe woorden. In de categorie jongerentaal zijn dat dronie, fishgape, smexy, tinderellasyndroom en periscopen. Welke van al deze woorden moet winnen? Dat kun jij bepalen. Tot 14 december kan er <a href="http://woordvanhetjaar.vandale.nl/nl/" target="_blank">gestemd</a> worden.</p>
<p><em>Op de hoogte blijven van het nieuws? Meld je aan voor onze gratis <a href="https://7dagen.netlify.app/whatsapp" target="_blank">WhatsAppdienst</a>, of neem een <a href="https://abonneren.sevendays.nl/abonneren/abonnementen">proefabonnement</a> op 7Days.</em></p>  
