---
id: 61017031410d46fb88c189938553718f
type: nieuws
layout: post
title: "Carry Slee krijgt Gouden Boekenstapel "
permalink: /nieuws/carry-slee-krijgt-gouden-boekenstapel-/
date: 2022-05-11T19:16:41.067Z
author: 7biA1WiYB
excerpt: "Jij hebt vast wel een boek van Carry Slee in je kast staan of er in ieder geval eentje gelezen. Dat kan bijna niet anders, want van de schrijfster zijn meer dan vijf miljoen boeken verkocht. Een enorm aantal waarvoor ze vandaag de Gouden Boekenstapel kreeg uitgereikt.  "
seo:
  description: "Carry Slee krijgt Gouden Boekenstapel "
  title: "Carry Slee krijgt Gouden Boekenstapel "
---
Jij hebt vast wel een boek van Carry Slee in je kast staan of er in ieder geval eentje gelezen. Dat kan bijna niet anders, want van de schrijfster zijn meer dan vijf miljoen boeken verkocht. Een enorm aantal waarvoor ze vandaag de Gouden Boekenstapel kreeg uitgereikt.  

    <p>Het was waarschijnlijk even zoeken naar een plekje voor de award. Eerder won Carry Slee al negen keer de Nederlandse Kinderjury en vijf keer de prijs van de Jonge Jury. Ze werd populair met haar boeken over heftige onderwerpen als discriminatie, drugs en pesten. En vandaag kreeg ze dus de Gouden Boekenstapel voor de verkoop van meer dan vijf miljoen boeken. Volgens boekenorganisatie CPNB 'een krankzinnig aantal voor een Nederlandse auteur'. Nog nooit eerder is er een award uitgereikt aan een auteur voor de verkoop van zó veel boeken.</p>
<p><strong>Interview over Kapot</strong><br>Carry Slee werd met de prijs verrast door acteer- en presentatieduo Vajèn van den Bosch en Lennart Timmerman. Vajèn van den Bosch is onder andere bekend van <em>SpangaS</em>, <em>The Voice Kids</em>, <em>Grease </em>en de nieuwe bioscoopfilm <em>Hart Beat. </em>Lennart Timmerman ken je van <em>SpangaS </em>en zijn rol in de boekverfilming van <em>Razend, </em>een boek van Carry Slee. Vorig jaar september begon het duo met het presenteren van het online programma <a href="http://carryslee.nl/lp/kapotboek/#carrysleetv" target="_blank">Carry Slee TV</a>, dat  tegelijkertijd gelanceerd werd met het boek <em>Kapot</em>. <a href="https://original.sevendays.nl/recensies/boek/alles-kan-kapot">Hier </a>lees je een interview dat 7Days vorig jaar hield met Carry Slee over <em>Kapot</em>.</p>
<p><em><strong>Wist je dat:</strong></em></p>
<ul><li>Carry Slee in totaal 85 titels heeft geschreven? Dat zijn er gemiddeld drie per jaar.</li>
<li>Carry Slee onder het pseudoniem Anne Mileau nóg drie andere boeken schreef?</li>
<li>Carry Slee in 1999 het Kinderboekenweekgeschenk <em>Bikkels </em>schreef?</li>
<li>vier van haar jeugdboeken tot musicals zijn bewerkt? Dat zijn<em> Hot or Not, Afblijven </em>en <em>Spijt! </em>In januari 2017 vindt de première plaats van de nieuwste theatermusical <em>Razend</em>.</li>
<li>acht van haar boeken zijn verfilmd? Namelijk <em>Afblijven, Timboektoe, Radeloos, Lover of Loser, Razend, Spijt!, Pijnstillers </em>en <em>Kappen</em> (draait vanaf half december in de Nederlandse bioscopen)</li>
<li>zelf kind is van gescheiden ouders? Dat hielp haar bij het schrijven van <em>Kapot.</em></li>
<li>Carry Slee ook voor volwassenen schrijft? <em>Moederkruid </em>was in 2001 haar eerste boek.</li>
</ul><p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
