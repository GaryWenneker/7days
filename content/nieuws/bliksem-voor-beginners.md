---
id: 3683cb094fa6406dbfe48e9562fd24de
type: nieuws
layout: post
title: "Bliksem voor beginners"
permalink: /nieuws/bliksem-voor-beginners/
date: 2022-05-11T19:16:41.067Z
author: 7biA1WiYB
excerpt: "Heftige onweersbuien hebben afgelopen weekend in Europa voor veel problemen gezorgd. In Frankrijk en Duitsland zijn zelfs kinderen gewond geraakt door een blikseminslag.  Hoe kun je voorkomen dat jou zoiets overkomt?  "
seo:
  description: "Bliksem voor beginners"
  title: "Bliksem voor beginners"
---
Heftige onweersbuien hebben afgelopen weekend in Europa voor veel problemen gezorgd. In Frankrijk en Duitsland zijn zelfs kinderen gewond geraakt door een blikseminslag.  Hoe kun je voorkomen dat jou zoiets overkomt?  

    <p><strong>Kleine kans, grote gevolgen</strong><br>In Nederland slaat de bliksem ongeveer 100.000 keer per jaar in. Eén of twee keer per jaar wordt er iemand dodelijk getroffen. Een minikansje dat jij de klos bent dus. Maar áls het raak is, zijn de gevolgen vaak groot. De temperatuur van de bliksem loopt namelijk op tot 30.000 graden Celsius. En de stroomsterkte is wel miljoenen volts. Een paar tips om jezelf veilig te houden:</p>
<ul><li>Kom in actie als de tijd tussen knal en flits minder dan tien seconden is</li>
<li>Probeer een huis in te gaan en doe ramen en deuren dicht</li>
<li>Geen huis? Schuil in een (afgesloten!) auto of metalen caravan</li>
<li>Geen auto of caravan? Ga op je hurken zitten en maak jezelf zo klein mogelijk</li>
<li>Houd je voeten tegen elkaar aan. Dan kan de stroom niet door je hele lichaam gaan</li>
<li>Probeer niet in de buurt van een eenzame boom of metalen paal/hek te gaan zitten</li>
<li>Vermijd open water en de bosrand</li>
</ul><p><strong>Let op</strong><br>In Zeeland, Noord-Brabant en Limburg zijn vandaag enkele (onweers)buien voorspeld. In de loop van de middag en avond zijn ook in het noorden en oosten van het land enkele zware onweersbuien op komst, waarschuwt het KNMI. </p>  
