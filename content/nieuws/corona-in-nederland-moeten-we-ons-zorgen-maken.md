---
id: 7dfb15ef1bc7425b810e765d87656743
type: nieuws
layout: post
title: "Corona in Nederland: Moeten we ons zorgen maken?"
permalink: /nieuws/corona-in-nederland-moeten-we-ons-zorgen-maken/
date: 2022-05-11T19:16:41.067Z
author: 7biA1WiYB
excerpt: "Nederland sluit aan in de rij van landen waar het coronavirus is aangetroffen. Een man uit Loon op Zand en een vrouw uit Diemen zijn besmet geraakt na een bezoek aan Italië. Daardoor wordt er nóg meer en nog angstiger over het virus gepraat dan al werd gedaan. Is dat terecht? Moeten we ons zorgen maken? Zes vragen en antwoorden.  "
seo:
  description: "Corona in Nederland: Moeten we ons zorgen maken?"
  title: "Corona in Nederland: Moeten we ons zorgen maken?"
---
Nederland sluit aan in de rij van landen waar het coronavirus is aangetroffen. Een man uit Loon op Zand en een vrouw uit Diemen zijn besmet geraakt na een bezoek aan Italië. Daardoor wordt er nóg meer en nog angstiger over het virus gepraat dan al werd gedaan. Is dat terecht? Moeten we ons zorgen maken? Zes vragen en antwoorden.  

    <h3>Wat weten we over de besmettingen?</h3>
<p>De twee patiënten waren allebei op vakantie in het Noord-Italiaanse Lombardije. In dat gebied zijn veel mensen <a href="https://7dagen.netlify.app/nieuws/komt-corona-onze-kant-op">besmet </a>met het virus. De twee werden getest, door met een wattenstaafje slijm uit de keel en neus af te nemen. De 56-jarige man zit nu in een geïsoleerde kamer in een ziekenhuis in Tilburg. Volgens de GGD gaat het naar omstandigheden goed met hem. De vrouw uit Diemen is niet zo ziek dat ze naar het ziekenhuis moet, dus zij zit thuis in isolatie. Dat er in beide gevallen een connectie is met de Italiaanse uitbraak is positief. Dat betekent dat er geen onzekerheid is over waar de man besmet is geraakt.</p>
<h3>Wat wordt er gedaan om verdere verspreiding te voorkomen?</h3>
<p>De GGD is bezig met het controleren van alle mensen waar de twee patiënten de afgelopen tijd mee in contact zijn geweest. Dat kunnen vrienden, collega's, familieleden en kennissen zijn. Sommige mensen die een groot risico lopen worden onderzocht, maar dat zal niet bij iedereen gebeuren. Mensen die één van de twee patiënten bijvoorbeeld kort in het openbaar vervoer zijn tegengekomen kunnen niet besmet zijn geraakt. Er is namelijk vrij direct contact nodig om het virus over te dragen.</p>
<h3>Hoe raakt iemand besmet? </h3>
<p>De overdracht van het virus gebeurt met kleine druppels, die door hoesten of niezen tot ongeveer twee meter verspreid worden. Als je die in je mond, neus of oog krijgt kun je besmet raken. Maar het virus zal niet lang in de lucht hangen, doordat de druppels snel op de grond vallen. Het virus kan buiten het lichaam ook niet goed overleven. </p>
<h3>Moeten we ons zorgen maken?</h3>
<p>Dat is moeilijk te zeggen, omdat er nog niet veel over het virus bekend is. Ook is het moeilijk te voorspellen of het virus zich snel zal verspreiden. Wel is duidelijk dat de meeste mensen die aan de ziekte overlijden vooral ouderen zijn, of mensen die al verzwakt zijn door andere ziekten. De meeste mensen die ziek worden herstellen gewoon weer. Slechts twee procent van de patiënten overlijdt. Daarmee lijkt het virus niet veel dodelijker dan de jaarlijkse griep in Nederland. Als je nu veel moet hoesten, koorts hebt of verkouden bent, hoef je dus niet direct bang te zijn. De kans is groot dat je gewoon het griepvirus hebt. Alleen als je de afgelopen twee weken contact hebt gehad met een patiënt en je hebt klachten, wordt gevraagd om contact op te nemen met de huisarts.</p>
<h3>Waarom zijn veel mensen dan zo angstig?</h3>
<p>Volgens massapsycholoog Jaap van Ginneken heeft dat te maken met massahysterie, vertelt hij aan het <em><a href="https://www.ad.nl/binnenland/experts-over-massahysterie-we-zijn-nog-nooit-zo-veilig-maar-ook-nog-nooit-zo-bang-geweest~a89109fe/">AD</a></em>. 'De wereld leidt aan gezondheidspaniek', zegt hij. Dat zag hij eerder bij ziekten als de Mexicaanse griep, de gekke koeienziekte, sars en ebola. Volgens de psycholoog heeft het te maken met ons instinct. Omdat we niet precies weten wat voor virus dit is, worden we automatisch bang. 'Op internet zien we abstracte plaatjes die het virus moeten voorstellen: rode bolletjes met stekels. Daar kunnen we ons niks bij voorstellen, maar we zijn er wel bang voor.' Volgens van Ginneken heeft het er juíst ook mee te mee te maken dat er zoveel over gepraat wordt. 'De plotselinge emoties van anderen besmetten ons heel gemakkelijk. We nemen stemmingen ongemerkt over.'</p>
<h3>Wat kan ik zelf doen om verspreiding te voorkomen?</h3>
<p>Het RIVM raadt aan om regelmatig goed je handen te wassen met water en zeep. Hoesten en niezen kun je het beste doen in de binnenkant van je elleboog, of in een papieren zakdoekje die je na gebruik direct weggooit. Mondkapjes zijn niet nodig. Het werkt alleen als je speciale kapjes gebruikt die goed kunnen sluiten over je neus en mond. En je moet ze regelmatig wisselen. Volgens het RIVM is dat alleen nodig voor medisch personeel dat contact heeft met een patiënt.</p>  
