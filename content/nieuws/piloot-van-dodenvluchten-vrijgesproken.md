---
id: bea83cde003e4ed6a3bb8203c1fb76e9
type: nieuws
layout: post
title: "Piloot van 'dodenvluchten' vrijgesproken"
permalink: /nieuws/piloot-van-dodenvluchten-vrijgesproken/
date: 2022-05-11T19:16:41.067Z
author: 7biA1WiYB
excerpt: "Acht jaar lang zat hij in voorarrest. Woensdag werd hij vrijgesproken: De Argentijns-Nederlandse oud-piloot Julio Poch (65). Dat bepaalde een rechtbank in de Argentijnse hoofdstad Buenos Aires. Poch stond terecht voor betrokkenheid bij de 'dodenvluchten' in Argentinië.  "
seo:
  description: "Piloot van 'dodenvluchten' vrijgesproken"
  title: "Piloot van 'dodenvluchten' vrijgesproken"
---
Acht jaar lang zat hij in voorarrest. Woensdag werd hij vrijgesproken: De Argentijns-Nederlandse oud-piloot Julio Poch (65). Dat bepaalde een rechtbank in de Argentijnse hoofdstad Buenos Aires. Poch stond terecht voor betrokkenheid bij de 'dodenvluchten' in Argentinië.  

    <p>Toen Argentinië nog een dictatuur was, zou de Nederlands-Argentijnse piloot hebben geholpen om duizenden tegenstanders van generaal Jorge Videla te laten verdwijnen. Ze werden tijdens 'dodenvluchten' uit het vliegtuig gegooid. Tegen Poch werd levenslang geëist, omdat hij het vliegtuig zou hebben bestuurd. Zijn advocaat Geert-Jan Knoops zei in het tv-programma <em>Pauw</em> dat Poch heel opgelucht is en dat hij binnenkort naar Nederland komt. Voor de nabestaanden van de slachtoffers is het een grote teleurstelling dat Poch is vrijgesproken. </p>
<h3>Rechtszaak</h3>
<p>Om de rechtszaak te begrijpen, moeten we veertig jaar terug in de tijd. In 1976 grijpt generaal Jorge Videla de macht in Argentinië. Het land verandert in een militaire dictatuur. Wie tegen Videla en zijn mensen was, werd om het leven gebracht. In die tijd zouden ook 'dodenvluchten' zijn gemaakt. Tegenstanders van Videla werden opgepakt, gedrogeerd en vanuit een vliegtuig de zee in gegooid. Naar schatting zijn op die manier bijna vijfduizend mensen om het leven gekomen. Poch was destijds piloot in Argentinië en zou de vliegtuigen hebben bestuurd. <a href="https://7dagen.netlify.app/nieuws/wie-was-de-piloot-van-de-dodenvluchten">Hier lees je meer over Julio Poch.</a></p>
<h3>Nederland</h3>
<p>Julio Poch heeft altijd gezegd dat hij onschuldig is. In 1980 verhuist hij met vrouw en kinderen naar Nederland, om hier als piloot te gaan werken. In 1988 gaat bij Transavia aan de slag. Hij werkt daar ruim twintig jaar, met veel succes. </p>
<h3>Vrijgesproken</h3>
<p>De rechtbank heeft nog niet bekendgemaakt waarom Poch nu is vrijgesproken. Die motivatie komt waarschijnlijk pas in maart. Mario Arru, een andere ex-piloot die was aangeklaagd voor betrokkenheid bij de dodenvluchten kreeg wel levenslang. Waarom dat zo is, is ook nog niet bekend. Ook 52 andere verdachten hoorden hun vonnis. </p>  
