---
id: 2bc00668e245463896b8c6b18a90079b
type: nieuws
layout: post
title: "Waagt Trump zich aan een wapenrace?"
permalink: /nieuws/waagt-trump-zich-aan-een-wapenrace/
date: 2022-05-11T19:16:41.067Z
author: 7biA1WiYB
excerpt: "Het blijft rommelen in het Witte Huis. President Donald Trump zorgt elke week wel voor ophef, bijvoorbeeld door te roepen dat oud-president Barack Obama hem zou hebben afgeluisterd. Maar critici zijn vooral bang voor de Amerikaanse president om een andere reden: vanwege zijn kernwapens. Trump wil dat Amerika weer de grootste 'nucleaire macht' wordt. Waarom? En wat houdt dat in?  "
seo:
  description: "Waagt Trump zich aan een wapenrace?"
  title: "Waagt Trump zich aan een wapenrace?"
---
Het blijft rommelen in het Witte Huis. President Donald Trump zorgt elke week wel voor ophef, bijvoorbeeld door te roepen dat oud-president Barack Obama hem zou hebben afgeluisterd. Maar critici zijn vooral bang voor de Amerikaanse president om een andere reden: vanwege zijn kernwapens. Trump wil dat Amerika weer de grootste 'nucleaire macht' wordt. Waarom? En wat houdt dat in?  

    <p>‘Ik zie het liefst dat geen enkel land kernwapens heeft.’ Dat vertelde Donald Trump onlangs aan persbureau Reuters. ‘Maar ja,’ voegde hij er snel aan toe, ‘als ze er tóch zijn, dan moet Amerika er maar de meeste hebben.’ De afgelopen weken heeft de Amerikaanse president al vaker mensen boos gemaakt met zijn uitspraken. Maar praten over kernwapens, dat ligt extra gevoelig. Niet alleen in de VS, maar over de hele wereld.</p>
<h3>Een nieuwe Koude Oorlog?</h3>
<p>Het bezit van kernwapens heeft in het verleden al tot grote spanningen in de wereld geleid. De VS en de Sovjet-Unie (het communistische Rusland) waren de hoofdrolspelers in dit conflict: de Koude Oorlog. Koud, want tot een échte oorlog kwam het niet. Maar de twee landen, die beiden de machtigste ter wereld wilden zijn, raakten wel verwikkeld in een wapenwedloop. Een soort race, waarbij ze allebei de meeste kernwapens wilden bezitten - voor het geval dat. Op het hoogtepunt, in 1985, zouden er wereldwijd zeventigduizend kernwapens zijn geweest.</p>
<p><div class="media media-element-container media-default"><div id="file-416103" class="file file-image file-image-jpeg">

        
  
  <div class="content">
    <img alt="Atoombomproef op Polynesië" title="Beeld: EPA" height="912" width="1624" class="media-element file-default" data-delta="1" src="https://7dagen.netlify.app/sites/default/files/gdsfgfsdgf.jpg">  </div>

  
</div>
</div>
<div class="kader">
<h3><strong>Wat zijn kernwapens precies?</strong></h3>
<p>Op een groot, desolaat industrieterrein werkten de Amerikanen aan de vooravond van de Tweede Wereldoorlog aan de eerste atoombommen. Deze nucleaire wapens bevatten gevaarlijke stoffen als uranium en radium en zijn daarmee enorm krachtig. Dat bleek in augustus 1945, toen de Verenigde Staten twee atoombommen op de Japanse steden Hiroshima en Nagasaki dropten. Daarbij vielen ruim 120.000 doden. Japan gaf zich over. In de tientallen jaren die volgden hebben meerdere landen nog wel proeven met kernwapens gedaan, maar tot nu toe zijn ze nooit écht ingezet. Ook niet in de Koude Oorlog. </p>
</div>
<h3>Verdragen</h3>
<p>Nu, zo’n dertig jaar later, zijn dat nog ‘slechts’ vijftienduizend. Met tal van verdragen hebben Rusland, de VS en andere landen, waaronder Iran en Pakistan, al eind jaren tachtig afgesproken het aantal van deze gevaarlijke wapens op aarde te verminderen: alles om de wereld vreedzamer en veiliger te maken. Met deze gedachte sloot Obama in 2011 nog een nieuw verdrag met Rusland. De Amerikanen hebben volgens schattingen zo’n 6800 kernwapens, de Russen zevenduizend.</p>
<p><div class="media media-element-container media-default"><div id="file-416104" class="file file-image file-image-jpeg">

        
  
  <div class="content">
    <img alt="Trump wapenwedloop" title="Beeld: EPA" height="776" width="1388" class="media-element file-default" data-delta="1" src="https://7dagen.netlify.app/sites/default/files/ANP-49778110%20%281%29.jpg">  </div>

  
</div>
</div>
<h3>De grootste</h3>
<p>Dat Rusland op dit moment meer kernwapens zou bezitten, zit Trump dwars. En dat de Russische president Poetin graag over zijn wapenarsenaal opschept, lijkt hem mateloos te irriteren. Bovendien gaf hij vorig jaar al aan het verdrag uit 2011 ‘een slechte deal’ te vinden.</p>
<p>Om Amerika weer <c><em>the greatest</em> te maken, heeft Trump zijn ambitie uitgesproken weer de grootste nucleaire macht te worden. Daarmee kan een grillig land als Noord-Korea in toom worden gehouden, liet Trump weten. ‘En wie weet kunnen we er Islamitische Staat wel mee verslaan!’. Experts houden hun hart vast. Volgens hen schieten kernwapens hun doel voorbij. Wie zit er op een nieuwe wapenwedloop te wachten? Critici, maar ook politici uit Trumps eigen partij, hopen dat hij zich aan het verdrag met Rusland houdt en dat het in 2021 verlengd zal worden. </c></p>
<p><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px;">Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp" style="box-sizing: inherit; color: rgb(34, 179, 224); transition: color 0.3s ease;">gratis WhatsApp-dienst</a>, download onze <a href="https://7dagen.netlify.app/app" style="box-sizing: inherit; color: rgb(34, 179, 224); transition: color 0.3s ease;">gratis app</a> of neem een <a href="https://abonneren.sevendays.nl/abonneren/abonnementen/ae/artikel" style="box-sizing: inherit; color: rgb(34, 179, 224); transition: color 0.3s ease;">proefabonnement </a>op de krant!</em></p>
  
