---
id: 2f486dd4453347ba9b19c32cdf0cdd33
type: nieuws
layout: post
title: "Greenpeace geeft 'mispaksel-prijs' aan Jumbo-paprika"
permalink: /nieuws/greenpeace-geeft-mispaksel-prijs-aan-jumbo-paprika/
date: 2022-05-11T19:16:41.067Z
author: 7biA1WiYB
excerpt: "Een rode biologische paprika in bioplastic. Volgens stemmers in de #Mispaksel-verkiezing is deze paprika van supermarkt Jumbo het meest onzinnig in plastic verpakte product van 2019.  "
seo:
  description: "Greenpeace geeft 'mispaksel-prijs' aan Jumbo-paprika"
  title: "Greenpeace geeft 'mispaksel-prijs' aan Jumbo-paprika"
---
Een rode biologische paprika in bioplastic. Volgens stemmers in de #Mispaksel-verkiezing is deze paprika van supermarkt Jumbo het meest onzinnig in plastic verpakte product van 2019.  

    <p>De biologische paprika verpakt in bioplastic kreeg bijna een derde van de ruim 17.000 stemmen. <a href="https://www.greenpeace.org/nl/acties/mispaksel/" target="_blank">Greenpeace</a> organiseerde de verkiezing om te laten zien dat veel supermarktproducten onnodig in plastic zijn verpakt.</p>
<p>Soms zorgt plastic dat een product langer houdbaar is - bijvoorbeeld bij uit het buitenland geïmporteerde komkommers - maar heel vaak is wegwerpplastic helemaal niet nodig. </p>
<h3>Bioplastic</h3>
<p>Het plastic van de biologische Jumbo-paprika is bioplastic, maar volgens Greenpeace is dat geen beter alternatief voor gewoon plastic. Ook bioplastic breekt in de natuur niet vanzelf af en dieren kunnen er nog steeds in stikken. Bovendien is het lastig om te recyclen, want het mag niet bij gewoon plastic. Daarom verdwijnt het vaak toch nog in de verbrandingsoven.</p>
<h3>Bananen en pepermunt</h3>
<p>In plastic verpakte fairtrade bananen van supermarkt PLUS kwamen op de tweede plaats. De pepermuntjes van Smint die in een plastic doosje, folie én een plastic zakje zitten werden derde. <div class="media media-element-container media-default"><div id="file-538735" class="file file-image file-image-jpeg">

        
  
  <div class="content">
    <img alt="Mispaksel" title="Foto: Marten van Dijl/Greenpeace" height="1152" width="2048" class="media-element file-default" data-delta="1" src="https://7dagen.netlify.app/sites/default/files/Mispaksels.jpg">  </div>

  
</div>
</div>
<p>Vierde werd een maaltijdsalade van Albert Heijn. In de plastic schaal met sla en couscous zitten ook nog eens allerlei losse plastic zakjes en bakjes. Vijfde werd een flesje water van Nestlé. </p>
<h3>Minder</h3>
<p>Jumbo en PLUS zeiden volgens Greenpeace na de prijsuitreiking dat ze gaan kijken hoe ze minder plastic verpakkingen kunnen gebruiken. Vorig jaar ging de Mispaksel-prijs naar per stuk verpakte winegums van Redband, maar die verpakking is nog niet aangepast.</p>  
