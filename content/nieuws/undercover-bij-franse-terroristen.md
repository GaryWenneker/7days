---
id: dc77f39c94984380bffa7ab57f0e56ad
type: nieuws
layout: post
title: "Undercover bij Franse terroristen"
permalink: /nieuws/undercover-bij-franse-terroristen/
date: 2022-05-11T19:16:41.067Z
author: 7biA1WiYB
excerpt: "Een Franse journalist wist zes maanden lang, met een verborgen camera, te infiltreren in een netwerk van moslimextremisten die een aanslag wilden plegen. ‘Maar erg islamitisch waren ze niet, ze zaten meer op Facebook dan in de moskee.’  "
seo:
  description: "Undercover bij Franse terroristen"
  title: "Undercover bij Franse terroristen"
---
Een Franse journalist wist zes maanden lang, met een verborgen camera, te infiltreren in een netwerk van moslimextremisten die een aanslag wilden plegen. ‘Maar erg islamitisch waren ze niet, ze zaten meer op Facebook dan in de moskee.’  

    <p>In Frankrijk is veel te doen om de documentaire die ruim een week geleden uitgezonden werd door de zender CanalPLus. De Turks-Franse maker van de documentaire was namelijk tot het hart van een groep extremisten doorgedrongen en zag hoe de leden serieus plannen voor aanslagen maakten. De veiligheidsdiensten bleken de groep ook in de gaten te houden en de leden werden onlangs gearresteerd. Of ze verklikt zijn door de filmmaker is onduidelijk.</p>
<p>‘Het was supermakkelijk om op internet met aanhangers van IS in contact te komen', vertelde de journalist voorafgaand aan de uitzending. Hij noemt zich Saïd en wil graag anoniem blijven om niet in gevaar te komen.</p>
<p><strong>Friet met ketchup</strong><br>Via berichtensite Telegram kwam hij in contact met Oussama, die woonde in Châteauroux, in midden-Frankrijk. De twee spraken met elkaar af en de journalist ontdekte dat Oussama zo’n tien volgelingen had. Ze wisselden informatie uit via internet, maar geheimhouding was niet altijd prioriteit. De groep sprak ook gewoon af bij McDonald’s om daar te praten over grote aanslagen, kalasjnikovs en bommengordels, terwijl ze friet met ketchup aten.</p>
<p>Saïd filmde alles met een piepkleine camera die hij in zijn kleren verstopt had. Hij legde eerst contact met een andere groep orthodoxe moslims. Maar die moesten niets van IS of terrorisme hebben. De jongeren die uit de groep rond Oussama kwamen, hadden volgens Said juist weer weinig met de islam. ‘Ze zaten meer op Facebook dan in de moskee’, vertelde hij, ‘Veel van hen gebruikten drugs. Ze waren gefrustreerd en makkelijk te manipuleren. Ze zochten een nieuw doel in hun leven. Dat werd de jihad.’</p>
<p><strong>Pang! Pang! Pang! Pang!</strong><br>In de loop van de zes maanden werden de plannen van Oussama steeds duidelijker. ‘We moeten toeslaan op een militaire basis. Als ze eten zitten ze allemaal op een rij. Pang! Pang! Pang! Pang! Of journalisten; al die journalisten die tegen de islam zijn! De Fransen moeten met duizenden tegelijk vermoord worden!’, planden ze via chatberichten</p>
<p>De climax kwam in het najaar van 2015. Ene Abou Souleiman uit Syrië, wilde de Fransen ontmoeten. Er werd een afspraak gemaakt op een treinstation in de buurt van Parijs. De Franse groep meldde zich daar en werd benaderd door een vrouw die een brief gaf en meteen weer verdween. Het was een opdracht, afkomstig van IS: ‘pleeg een aanslag in een uitgaansgelegenheid, schiet iedereen dood.’</p>
<p>Zo ver kwam het gelukkig niet. Opsporingsdiensten hadden de groep in de gaten en deden kort na de ontmoeting met de vrouw op het station een inval in het huis van Oussama. De meeste potentiële terroristen van de groep, onder wie Oussama, werden gearresteerd en zitten nog vast. Of Said wellicht geklikt heeft tegen de inlichtingendiensten wil hij niet zeggen. </p>
<p>Een stukje uit de documentaire:</p>

<iframe allowfullscreen="" frameborder="0" height="270" mozallowfullscreen="" scrolling="no" src="http://player.canalplus.fr/embed/?param=cplus&amp;vid=1387445" webkitallowfullscreen="" width="480"></iframe>
 
<a href="undefined" target="_blank">Soldats D'Allah - </a>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em> </p>  
