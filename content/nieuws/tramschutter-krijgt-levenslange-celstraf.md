---
id: e43a6a494116488599e6883f1e421459
type: nieuws
layout: post
title: "Tramschutter krijgt levenslange celstraf"
permalink: /nieuws/tramschutter-krijgt-levenslange-celstraf/
date: 2022-05-11T19:16:41.067Z
author: 7biA1WiYB
excerpt: "Gökmen T., de man die vorig jaar een aanslag pleegde in een tram in Utrecht, is veroordeeld tot een levenslange gevangenisstraf. Dat heeft de rechter vanmiddag laten weten.  "
seo:
  description: "Tramschutter krijgt levenslange celstraf"
  title: "Tramschutter krijgt levenslange celstraf"
---
Gökmen T., de man die vorig jaar een aanslag pleegde in een tram in Utrecht, is veroordeeld tot een levenslange gevangenisstraf. Dat heeft de rechter vanmiddag laten weten.  

    <p>Twee weken geleden <a href="https://7dagen.netlify.app/nieuws/tramschutter-voor-de-rechter-vier-vragen-en-antwoorden" target="_blank">eiste het Openbaar Ministerie</a> al levenslang tegen de verdachte. De officier van justitie noemde T. een gevaarlijk persoon en wil met de hoogste straf herhaling voorkomen. De advocaat van T. vond dat te ver gaan. Hij stelde een tijdelijke gevangenisstraf voor en tbs met dwangverpleging. Maar daar ging de rechter uiteindelijk niet in mee.</p>
<p>Slachtoffers en nabestaanden van de aanslag reageerden opgelucht op de uitspraak.</p>
<h3>Schietpartij</h3>
<p>Het drama speelde zich een jaar geleden af, op maandag 18 maart 2019. In een tram op 24 Oktoberplein in Utrecht begon een man 's ochtends plotseling om zich heen te schieten. Vier mensen kwamen om het leven en er vielen meerdere gewonden. De schutter sloeg op de vlucht, maar werd diezelfde dag nog aangehouden. Hij bekende de daad kort daarna. Ook vertelde hij dat-ie een terroristisch motief had.</p>
<p>Sinds de schietpartij zit T. in de zwaarbeveiligde gevangenis in Vught. Vanwege de coronacrisis kon hij vandaag niet zelf bij de uitspraak aanwezig zijn.</p>  
