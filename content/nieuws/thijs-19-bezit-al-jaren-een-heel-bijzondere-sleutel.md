---
id: cdba5e80e97146f3a66e4e22d3c7cf4d
type: nieuws
layout: post
title: "Thijs (19) bezit al jaren een heel bijzondere sleutel"
permalink: /nieuws/thijs-19-bezit-al-jaren-een-heel-bijzondere-sleutel/
date: 2022-05-11T19:16:41.067Z
author: 7biA1WiYB
excerpt: "De Rotterdamse Thijs (19) heeft al jarenlang iets heel bijzonders in zijn bezit. Namelijk de sleutel van het graf van de allergrootste zeeheld die Nederland ooit gekend heeft. Juist ja: Michiel de Ruyter.  "
seo:
  description: "Thijs (19) bezit al jaren een heel bijzondere sleutel"
  title: "Thijs (19) bezit al jaren een heel bijzondere sleutel"
---
De Rotterdamse Thijs (19) heeft al jarenlang iets heel bijzonders in zijn bezit. Namelijk de sleutel van het graf van de allergrootste zeeheld die Nederland ooit gekend heeft. Juist ja: Michiel de Ruyter.  

    <p>Thijs erfde de sleutel van zijn opa. 'Die zei altijd al dat het de sleutel van het graf van De Ruyter was', vertelt Thijs aan RTV Rijnmond. Vijftien jaar geleden kocht Jan Steinvoort, de opa van Thijs, een huis in Rotterdam. Voordat zijn opa het kocht, was het pand in gebruik van een museum dat nu gesloten is. Een groot deel van de collectie van het museum werd geveild, maar die ene sleutel bleef bij Thijs' opa. Die deed er niets mee. 'Ik denk dat hij bang was om teleurgesteld te worden als hij niet zou passen', aldus de negentienjarige student.</p>
<h3>Nieuwe Kerk</h3>
<p>Nu woont Thijs in het huis van zijn grootvader, die inmiddels is overleden. Thijs zelf wilde wél weten of de sleutel echt op het graf van de zeventiende-eeuwse admiraal past. En dus nam hij contact op met de Nieuwe Kerk in Amsterdam: de plek waar De Ruyter begraven ligt. De mensen daar waren niet verbaasd. Ze wisten dat er, naast hun eigen exemplaar, nog ergens één moest zijn. Thijs: 'Ze wisten alleen niet waar.'</p>
<h3>Wikken en wegen</h3>
<p>En dus mocht Thijs zelf de proef op de som nemen. 'We werden naar de deur gebracht. Met een beetje wikken en wegen ging hij gewoon open. Toen stonden we bovenaan het graf.' Onwerkelijk en ongelooflijk, vindt Thijs. Hoewel zijn opa het niet meer mocht meemaken, is hij blij dat hij het verhaal nu rond heeft kunnen maken. 'Hij had gewoon gelijk!' En wat er nu met de sleutel gebeurt? Thijs wil hem in elk geval nog niet wegdoen of verkopen, maar hij heeft al wel aanbiedingen gehad. Maar daarvoor is de emotionele waarde te groot.</p>
<h3>Voor de duvel niet bang</h3>
<p>Michiel de Ruyter is de allergrootste zeeheld die in Nederland ooit geleefd heeft. Hij schijnt hondsbrutaal en voor de duvel niet bang te zijn geweest, maar zonder kapsones. Op zijn zestiende deed hij al mee aan zijn eerste zeeslag. Later zorgde hij ervoor dat de Nederlandse vloot de vierdaagse zeeslag tegen Engeland won.</p>  
