---
id: d5d56a70949c49cc9bb9970944b079c1
type: nieuws
layout: post
title: "President houdt zich aan bloedige belofte"
permalink: /nieuws/president-houdt-zich-aan-bloedige-belofte/
date: 2022-05-11T19:16:41.067Z
author: 7biA1WiYB
excerpt: "In de dik twee maanden dat hij president van de Filipijnen is, zijn er in zijn land al dik tweeduizend drugsverdachten zonder enige vorm van proces doodgeschoten. Mensenrechtenorganisaties maken zich zorgen, maar president Rodrigo Duterte (71) zelf is alleen maar trots op die cijfers.  "
seo:
  description: "President houdt zich aan bloedige belofte"
  title: "President houdt zich aan bloedige belofte"
---
In de dik twee maanden dat hij president van de Filipijnen is, zijn er in zijn land al dik tweeduizend drugsverdachten zonder enige vorm van proces doodgeschoten. Mensenrechtenorganisaties maken zich zorgen, maar president Rodrigo Duterte (71) zelf is alleen maar trots op die cijfers.  

    <p>Criminelen? Die kun je beter meteen doden in plaats van geld te verspillen aan dure rechtszaken en lange gevangenisstraffen! Duterte is een president van simpele, keiharde oplossingen. Het was afgelopen voorjaar zijn politieke belofte om de drugscriminaliteit keihard aan te pakken, maar mensenrechtenorganisaties zijn erg bezorgd over hoe dat in praktijk uitpakt. In twee maanden tijd zijn er op de Filipijnen al ruim tweeduizend drugdealers en -gebruikers gedood. Meestal door de politie die daartoe aangespoord wordt door de president. Duterte is niet onder de indruk van die kritiek. Hij kondigde zelfs hardere maatregelen aan. Hij belooft nu beloningen van tienduizenden dollars voor tips over politieagenten, corrupte ambtenaren en lokale politici die drugdealers een hand boven het hoofd zouden houden. </p>
<p>Duterte won tijdens de verkiezingen afgelopen voorjaar vooral steun omdat hij beloofde keihard de strijd aan te gaan met criminaliteit. De Filipijnen kennen veel armoede en corruptie. De steden hebben bovendien last van criminaliteit, vaak door drugshandel. Veel Filipino’s hebben daar meer dan genoeg van en vestigen hun hoop maar wat graag op iemand die belooft daar met harde hand een eind aan te maken. En daar heeft Duterte  als burgemeester van de stad Davao ervaring mee. Dat was ooit een van de crimineelste steden van Azië. Maar in de twintig jaar dat Duterte er de baas was, zijn de misdaadcijfers drastisch gedaald.</p>
<p><div class="media media-element-container media-default"><div id="file-21495" class="file file-image file-image-jpeg">

        
  
  <div class="content">
    <img height="362" width="560" class="media-element file-default" src="https://7dagen.netlify.app/sites/default/files/kleinANP-47241598.jpg" alt="">  </div>

  
</div>
</div>
<p> </p>
<p><strong>Bloedig</strong><br>Volgens mensenrechtenorganisaties bestrijdt Duterte de misdaad vooral door huurmoordenaars hun gang te laten gaan. Ook kruimeldieven en straatkinderen zouden daarbij wel eens zijn vermoord. Tijdens zijn verkiezingscampagne zei hij ook al dat hij het doden van criminelen op zich een prima idee vindt. ‘We moeten geen gevangenissen bouwen, maar mortuaria. Mijn presidentschap zal bloedig zijn’, zo beloofde hij. </p>
<p>Duterte doet wel vaker stevige uitspraken. Net als de Amerikaanse presidentskandidaat Donald Trump lijkt hij praktisch alles te kunnen zeggen zonder daar door kiezers op afgerekend te worden. Zo noemde Duterte paus Franciscus een hufter, omdat hij bij een bezoek aan hoofdstad Manilla een verkeersinfarct had veroorzaakt. Eerder grapte hij nog dat hij het jammer vond dat hij niet vooraan had gestaan toen een vrouwelijke Australische missionaris tijdens een gevangenisopstand werd verkracht. Ondanks deze uitspraken kreeg Duterte 30% van de stemmen en liet hij zijn tegenstanders ver achter zich.</p>  
