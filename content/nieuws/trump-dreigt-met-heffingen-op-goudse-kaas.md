---
id: bf20cac1da924413b810c1ebdc9d45f4
type: nieuws
layout: post
title: "Trump dreigt met heffingen op Goudse kaas"
permalink: /nieuws/trump-dreigt-met-heffingen-op-goudse-kaas/
date: 2022-05-11T19:16:41.067Z
author: 7biA1WiYB
excerpt: "Amerikanen die Nederlandse kaas willen kopen moeten straks dieper in de buidel tasten. President Trump dreigt met hogere importheffingen op goederen uit de Europese Unie. Naast wijn en fietsen staan ook Goudse en Edammer kaas op de lijst.  "
seo:
  description: "Trump dreigt met heffingen op Goudse kaas"
  title: "Trump dreigt met heffingen op Goudse kaas"
---
Amerikanen die Nederlandse kaas willen kopen moeten straks dieper in de buidel tasten. President Trump dreigt met hogere importheffingen op goederen uit de Europese Unie. Naast wijn en fietsen staan ook Goudse en Edammer kaas op de lijst.  

    <p>De president dreigt met importheffingen op 11 miljard dollar aan goederen. Hierdoor moeten Europese verkopers en fabrikanten meer geld betalen om hun product in Amerika op de markt te brengen. En dat kan zorgen voor hogere prijzen voor de Amerikaanse bevolking. Nederland exporteerde vorig jaar voor 78 miljoen euro aan kaas naar Amerika</p>
<h3>Oneerlijk</h3>
<p>De heffingen zijn een reactie op de subsidies die de Europese Unie geeft aan vliegtuigbouwer Airbus. De Verenigde Staten en concurrent vliegtuigbouwer Boeing vinden dat oneerlijk. Door de subsidies zouden zij minder goed kunnen concurreren op de internationale vliegtuigmarkt. Daarom klaagt Amerika al sinds 2004 bij de Wereldhandelsorganisatie (WTO) voor verandering. Nu die verandering uitblijft dreigen ze met de importheffingen. </p>
<h3>'Sterk overdreven'</h3>
<p>De Europese Unie heeft laten weten de heffingen ‘sterk overdreven’ te vinden. Ook denkt de EU dat de WTO de tarieven niet gaat goedkeuren. De lijst met de producten waar heffingen op kunnen komen is nog niet definitief. Als de Europese Unie stopt met de subsidies overweegt Amerika het dreigement in te trekken.</p>  
