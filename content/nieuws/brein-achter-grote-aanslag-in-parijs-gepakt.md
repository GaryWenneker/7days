---
id: 70f55fca12ff423a9d92cc16ddfb169c
type: nieuws
layout: post
title: "Brein achter grote aanslag in Parijs gepakt"
permalink: /nieuws/brein-achter-grote-aanslag-in-parijs-gepakt/
date: 2022-05-11T19:16:41.067Z
author: 7biA1WiYB
excerpt: "De Franse politie heeft de lang gezochte terrorist Peter Chérif in handen gekregen, meldde de Franse minister van Defenisie vandaag. De man wordt ervan verdacht het brein te zijn achter de aanslag op de redactie van het Franse cartoontijdschrift Charlie Hebdo in 2015.   "
seo:
  description: "Brein achter grote aanslag in Parijs gepakt"
  title: "Brein achter grote aanslag in Parijs gepakt"
---
De Franse politie heeft de lang gezochte terrorist Peter Chérif in handen gekregen, meldde de Franse minister van Defenisie vandaag. De man wordt ervan verdacht het brein te zijn achter de aanslag op de redactie van het Franse cartoontijdschrift Charlie Hebdo in 2015.   

    <p>Chérif is in 2003 geradicaliseerd en noemt zich vanaf dat moment Abu Hamza. Hij zou zijn gearresteerd in het land Djibouti in Afrika en uitgeleverd aan Frankrijk. Hij was bevriend met de broers Kouachi, die de aanslag op Charlie Hebdo pleegden. Chérif zou het brein zijn achter deze aanslag.</p>
<h3>Tien mensen overleden</h3>
<p>Tijdens de wekelijkse redactievergadering stormden de broers het pand binnen en schoten ze in totaal tien mensen dood: acht medewerkers, een bezoeker en een politieagent die aanwezig was om de eerder bedreigde hoofdredacteur te beschermen. Buiten werd nog een agent omgebracht.</p>
<h3>Nog een aanslag</h3>
<p>Een dag na 'Charlie Hebdo' werd een agente doodgeschoten door Amedy Coulibaly, een bekende van de broers. Hij ontsnapte aan de politie en een dag later gijzelde hij zo'n twintig klanten en medewerkers van een koosjere (joodse) supermarkt in het oosten van de stad. Vier ervan bracht hij om. Met zijn gijzeling eiste hij dat de achtervolging op de Kouachi zou worden stopgezet. Maar zijn daad had ook een politiek tintje: Europa, en Frankrijk in het bijzonder, moest maar eens stoppen met de aanvallen op terreurgroep IS in Syrië en Irak, vond hij.</p>  
