---
id: 166c4afd99a14a1d9db221fd51f1928a
type: nieuws
layout: post
title: "Telefoonrekening na vakantie: 30.000 euro"
permalink: /nieuws/telefoonrekening-na-vakantie-30000-euro/
date: 2022-05-11T19:16:41.067Z
author: 7biA1WiYB
excerpt: "Even het weer checken in je vakantiehuisje, of met Google Maps de route zoeken in de drukke stad: lang leve de smartphone, zeker in het buitenland. Maar wie niet oppast, kan zomaar een torenhoge telefoonrekening krijgen. Het overkwam een 19-jarig meisje uit Schotland. Na haar vakantie in Turkije lag er een rekening van ruim 30.000 euro op de mat.  "
seo:
  description: "Telefoonrekening na vakantie: 30.000 euro"
  title: "Telefoonrekening na vakantie: 30.000 euro"
---
Even het weer checken in je vakantiehuisje, of met Google Maps de route zoeken in de drukke stad: lang leve de smartphone, zeker in het buitenland. Maar wie niet oppast, kan zomaar een torenhoge telefoonrekening krijgen. Het overkwam een 19-jarig meisje uit Schotland. Na haar vakantie in Turkije lag er een rekening van ruim 30.000 euro op de mat.  

    <p>Ze is <a href="http://www.dailymail.co.uk/news/article-3173217/NHS-worker-19-hit-mobile-phone-bill-21-819-returning-home-family-holiday-Turkey.html">naar eigen zeggen</a> verslaafd aan haar telefoon. De 19-jarige Shannon Mills wilde tijdens haar vakantie in Turkije gewoon kunnen blijven Facetimen en Facebooken, ook op plekken waar geen wifi is. In zo'n geval maak je gebruik van een provider, wat <em>data roaming</em> heet. Voor de vakantie had ze al een databundel gekocht bij haar provider <em>O2</em>. Dan kon ze zorgeloos aan het zwembad met haar vriendinnen blijven kletsen.</p>
<p><strong>Peperdure megabytes</strong><br>Na een paar dagen kreeg Mills een <a href="http://i.dailymail.co.uk/i/pix/2015/07/24/11/2ACDA97400000578-3173217-image-a-22_1437734907825.jpg">sms'je</a> van haar provider: ze had al bijna vierduizend euro aan data gebruikt. Eén megabyte internet kost in Turkije al zo'n acht euro. Ze besloot haar <em>data roaming </em>meteen uit te zetten, maar dat hielp niet. Het bedrag bleef oplopen: de uiteindelijke rekening bedroeg 30.815 euro. Hoe dat bedrag zó hoog kan zijn, weet provider <em>O2</em> zelf ook niet. Mills hoeft daarom 'slechts' de vierduizend euro te betalen die ze de eerste dagen aan data gebruikte.</p>
<p><div class="media media-element-container media-default"><div id="file-5566" class="file file-image file-image-jpeg">

        
  
  <div class="content">
    <img title="Beeld: AFP" height="3870" width="5784" class="media-element file-default" src="https://7dagen.netlify.app/sites/default/files/ANP-33321126_1.jpg" alt="">  </div>

  
</div>
</div>
<p><strong>Waarom is het zo duur?</strong><br>Pure horror, het verhaal van Shannon Mills. En zij is echt niet de enige die thuis schrikt van de telefoonrekening. Bellen, sms'en en internetten is in het buitenland nou eenmaal duur. Je maakt daar namelijk niet alleen gebruik van je eigen provider, maar ook van een buitenlands netwerk. Die vragen geld als je er gebruik van maakt. De landen binnen de Europese Unie hebben keurige afspraken gemaakt over deze <em>roamingkosten. Z</em>o kost een sms'je zes cent, een minuutje bellen 19 cent en 1 megabyte internet twintig cent. Maar in landen buiten de EU kunnen de bedragen gevaarlijk hoog zijn. Vraag maar aan Shannon Mills.</p>
<p><strong>Voorkom een hoge telefoonrekening</strong><br>Hoge kosten zijn zo gemaakt, zeker met internet op de smartphone. Een uurtje Facebooken? Zomaar 20MB. Een half uur op YouTube filmpjes kijken? Hop, weer 175 MB erbij. Zelfs als je niet actief bent, kunnen de kosten oplopen. Veel telefoons controleren automatisch op nieuwe mail, of blijven WhatsApp-berichten binnenhalen, ook als je er niet om vraagt. Daarom een paar tips om een hoge telefoonrekening te voorkomen:</p>
<ul><li><strong>Hou je dataverbruik goed in de gaten.</strong> Je kunt bijvoorbeeld instellen dat je niet meer dan 20MB wil verbruiken. Op veel telefoons kun je dit zelf instellen, anders zijn er apps voor.</li>
<li><strong>Gebruik niet te veel apps. </strong>Een YouTube-filmpje kijken is leuk, maar kost ontzettend veel megabytes. Ook het downloaden van muziek of filmpjes is een dataslurpende bezigheid.</li>
<li><strong>Sluit een speciale vakantiebundel af. </strong>Veel providers in Nederland maken reclame voor speciale buitenlandbundels. Je betaalt dan een vast bedrag voor een vast aantal MB's.</li>
<li><strong>Maak alleen gebruik van wifi. </strong>Het beste kun je de <em>data roaming </em>op vakantie uitzetten en alleen gratis wifi gebruiken. Op heel veel plekken hangt er wel een stukje wifi in de lucht.</li>
</ul><p>En tenslotte nog goed nieuws: de Europese Unie wil de <em>roamingkosten </em>per 2017 afschaffen. Shannon Mills kan de volgende keer beter naar een land binnen de EU op vakantie gaan.</p>
<p><strong>(Online) media worden steeds belangrijker en nuttiger, maar soms kun je als jongere nog wel wat tips gebruiken. Daar draait de Week van de Mediawijsheid (20-27 november 2015) om en om die reden schotelt Sevendays.nl je deze week elke dag een aantal mediatips voor. Al onze artikelen over mediawijsheid vind je <a href="https://7dagen.netlify.app/mediawijsheid">hier</a>.</strong></p>  
