---
id: d79c81dd631c4877899a3c83c796e4d3
type: nieuws
layout: post
title: "Witte huis ontsnapt aan aanslag"
permalink: /nieuws/witte-huis-ontsnapt-aan-aanslag/
date: 2022-05-11T19:16:41.067Z
author: 7biA1WiYB
excerpt: "De Amerikaanse FBI heeft woensdag een 21-jarige man opgepakt die plannen had voor een aanslag op het Witte Huis. De man wilde een gat in de muur blazen en daarna met wapens naar binnen.  "
seo:
  description: "Witte huis ontsnapt aan aanslag"
  title: "Witte huis ontsnapt aan aanslag"
---
De Amerikaanse FBI heeft woensdag een 21-jarige man opgepakt die plannen had voor een aanslag op het Witte Huis. De man wilde een gat in de muur blazen en daarna met wapens naar binnen.  

    <p>Een oplettende buurtgenoot <a href="https://www.documentcloud.org/documents/5686598-Complaint-against-Hasher-Taheb.html" target="_blank">tipt</a> de politie vorig jaar dat Hasher Taheb (21) is geradicaliseerd en zijn naam heeft veranderd. Taheb wil zijn auto verkopen en naar IS-gebied afreizen. Helaas voor hem komt op zijn advertentie een bron van de FBI af en later een undercoveragent van de FBI.</p>
<h3>Aanslag op het Witte Huis</h3>
<p>Vanaf dan doen de bron en de agent zich tegenover Taheb voor als zijn handlangers. Taheb blijkt geen geldig paspoort te hebben en kan daardoor niet naar het buitenland reizen. Hij besluit zijn strijd dan maar in de Verenigde Staten te voeren met een aanslag op doelen als het Witte Huis. Hij wil zo veel mogelijk schade aanrichten en is bereid daarvoor te sterven.</p>
<h3>Boodschappenlijstje</h3>
<p>De undercoveragent krijgt de taak om de wapens te leveren. Via een boodschappenlijstje in geheimtaal geeft Taheb door hoeveel ‘pijlen’ (halfautomatische wapens), ‘aardappelen’ (explosieven) en ‘hete pepers’ (antitankwapens) hij wil hebben. Zijn plan krijgt steeds meer vorm. Op donderdag 17 januari wil hij een gat in de muur van de presidentswoning blazen. Eenmaal binnen wil hij, samen met zijn handlangers, zoveel mogelijk mensen doden.</p>
<h3>Wapenruil</h3>
<p>Maar zo ver komt het niet. Op de dag voordat Taheb de aanslag wil plegen, ruilen de drie hun auto’s voor een lading (onklaar gemaakte) wapens die worden geleverd door weer een andere undercoveragent. Zodra de wapens in bezit zijn en de groep in de huurauto naar Washington stapt, geven de agenten hun identiteit prijs en wordt Taheb in de boeien geslagen.</p>  
