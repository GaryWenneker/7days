---
id: 04a51440426c4ea696892de43598dd03
type: nieuws
layout: post
title: "3 vragen over online privacy"
permalink: /nieuws/3-vragen-over-online-privacy/
date: 2022-05-11T19:16:41.067Z
author: 7biA1WiYB
excerpt: "Vandaag is het de Internationale Dag van de Privacy. Hoe veilig ben jij online? Zet jij apps uit nadat je ze hebt gebruikt? Check jij de instellingen van je social media-accounts wel eens? Uit onderzoek van de Consumentenbond blijkt dat maar weinig mensen dat doen. Zonder dat je het weet, zien zo heel wat bedrijven en adverteerders wat jij allemaal doet op je telefoon, tablet of pc. Waarom is dat erg? Drie vragen over online privacy.  "
seo:
  description: "3 vragen over online privacy"
  title: "3 vragen over online privacy"
---
Vandaag is het de Internationale Dag van de Privacy. Hoe veilig ben jij online? Zet jij apps uit nadat je ze hebt gebruikt? Check jij de instellingen van je social media-accounts wel eens? Uit onderzoek van de Consumentenbond blijkt dat maar weinig mensen dat doen. Zonder dat je het weet, zien zo heel wat bedrijven en adverteerders wat jij allemaal doet op je telefoon, tablet of pc. Waarom is dat erg? Drie vragen over online privacy.  

    <h3>1. Waarom is online privacy belangrijk?</h3>
<p><a href="https://www.mediawijsheid.nl/privacy/" target="_blank">Privacy</a> is jouw persoonlijke vrijheid. Het betekent alleen kunnen zijn, zonder dat iemand je stoort of meekijkt als je dat niet wilt. Bij het beschermen van je privacy gaat het erom dat je beschermt wie je bent en wat je doet. Ook online zou je je af moeten vragen: wie zien dit en wat mogen ze van mij weten? Want wanneer iets op internet staat, heb je er weinig controle meer over.</p>
<h3>2. Laat je altijd digitale sporen na?</h3>
<p>Ja, bijna altijd. Door cookies te accepteren bijvoorbeeld. Adverteerders kunnen je daarna gericht advertenties sturen. Let ook op waar je persoonlijke gegevens zoals je bankrekeningnummer, medische gegevens en je adres achterlaat.</p>
<h3><strong>3. Wat kan ik zelf doen om mijn online privacy te beschermen?</strong></h3>
<ul><li><a href="https://www.consumentenbond.nl/internet-privacy/privacy-op-twitter-en-instagram" target="_blank">Check </a>de privacy-instellingen van sociale media die je gebruikt, zoals Instagram, Facebook en Twitter.</li>
<li>Controleer je online privacy met deze <a href="https://www.consumentenbond.nl/internet-privacy/keuzehulp-privacyscan" target="_blank">scan</a>. </li>
<li>Geen zin meer in advertenties? Installeer een <em>adblocker. </em> <a href="https://www.consumentenbond.nl/internet-privacy/adblockers-faq#no3" target="_blank">Hier </a>staat hoe je dat doet.</li>
<li>Kies niet steeds hetzelfde wachtwoord. Bij deze <a href="https://www.consumentenbond.nl/internet-privacy/wachtwoord-onthouden#no6" target="_blank">wachtwoorden-tips</a> staat ook hoe je al die wachtwoorden kunt bewaren.</li>
<li>Soms kun je er natuurlijk niet omheen om persoonlijke gegevens online in te vullen. Als je iets wilt kopen bijvoorbeeld. Je kunt wel <a href="https://www.consumentenbond.nl/online-kopen/keurmerken-webwinkels" target="_blank">checken</a> of de winkel betrouwbaar is.</li>
<li>Mediawijsheid heeft verschillende <a href="https://www.mediawijsheid.nl/dossiers/" target="_blank">dossiers </a>over veilig internetten.</li>
</ul>  
