---
id: a7fd57ed62ae4b0a8a88c8f6b45d3bbc
type: nieuws
layout: post
title: "NH Radio boycot als eerste Michael Jackson"
permalink: /nieuws/nh-radio-boycot-als-eerste-michael-jackson/
date: 2022-05-11T19:16:41.067Z
author: 7biA1WiYB
excerpt: "De regionale omroep NH heeft vandaag - als eerste zender in Nederland - aangekondigd de muziek van Michael Jackson te gaan boycotten. De aanleiding hiervoor is de film Leaving Neverland.  "
seo:
  description: "NH Radio boycot als eerste Michael Jackson"
  title: "NH Radio boycot als eerste Michael Jackson"
---
De regionale omroep NH heeft vandaag - als eerste zender in Nederland - aangekondigd de muziek van Michael Jackson te gaan boycotten. De aanleiding hiervoor is de film Leaving Neverland.  

    <p>In de film, die vrijdag te zien is op televisie, vertellen Wade Robson (36) en James Safechuck (41) hoe de zanger hen als kinderen zou hebben misbruikt. Het is al vaker gebeurd dat Michael Jackson werd beschuldigd van misbruik. De zanger werd bijvoorbeeld in 2003 aangeklaagd door een 13-jarige jongen. In 2005 werd hij daarvan vrijgesproken.</p>
<h3>Ander geluid</h3>
<p>Vertegenwoordigers van de erfgenamen van Jackson laten via een verklaring weten dat de documentaire een schandalige poging is om geld te verdienen over de rug van Michael Jackson. Ook de nabestaanden zelf laten van zich horen. Zij verzetten zich al langere tijd tegen de lancering van de documentaire. Ze noemen Robson en Safechuck leugenaars en zijn een rechtszaak gestart. Beide mannen werden al bedreigd door fans vanwege hun rol in de documentaire.</p>
<p>Ook beschuldigt de familie televisienetwerk HBO ervan een negatieve campagne te voeren tegen Jackson. Helemaal omdat de popster zichzelf niet meer kan verdedigen. Om een ander geluid te laten horen zond de familie Jackson - tegelijkertijd met de première van de film - het twee uur durende concert <a href="https://www.youtube.com/watch?v=Hxgo-Qu-ZZE" target="_blank"><em>Live In Bucharest</em></a> uit op YouTube.</p>
<h3>Een paar weken</h3>
<p>Radiozender NH is de regionale radio- en televisieopmroep voor provincie Noord-Holland en is gevestigd in Amsterdam. Ze willen dat luisteraars onbevangen naar de liedjes op hun zender kunnen luisteren. Door de film en beschuldingen denken ze dat er niet meer neutraal naar de muziek geluisterd kan worden. De boycot van Michael Jackson zijn muziek duurt minimaal een paar weken. Daarna gaat de radiozender oordelen of ze Jackson zijn muziek blijven boycotten, of dat ze het toch weer gaan draaien. </p>
<h3>Terecht of onterecht?</h3>
<p>Wat vinden <em>7Days</em>-lezers eigenlijk van deze boycot? We vroegen enkelen naar hun mening.</p>
<p><strong>Annemijn (15):</strong> 'Ik zou het jammer vinden om zijn muziek niet meer op de radio te horen. Ik denk dat we zijn muziek en zijn daden los van elkaar kunnen zien en dat een totale boycot niet nodig is. Wel vind ik dat er aandacht besteed moet worden aan zijn kindermisbruik, zodat we bij het horen van 'Michael Jackson' niet alleen denken aan leuke muziek, maar ook aan wat voor leed hij kinderen aangedaan heeft.'</p>
<p><strong>Laura (17):</strong> 'Michael Jackson maakte naar mijn mening echt goede muziek en heeft ook heel erg veel betekend voor de muziekindustrie, dus ik vind dat we dat niet zomaar kunnen negeren.'</p>  
