---
id: 83f1f61c5a794efb83f17cd5b70312a8
type: nieuws
layout: post
title: "Boete voor bijna 10.000 appende fietsers"
permalink: /nieuws/boete-voor-bijna-10000-appende-fietsers/
date: 2022-05-11T19:16:41.067Z
author: 7biA1WiYB
excerpt: "Doe jij het nog? Appen of bellen op de fiets? Veel mensen vinden het lastig om smartphonevrij te fietsen. Dat blijkt wel uit het aantal boetes dat de politie uitdeelde in juli en augustus: bijna 10.000.  "
seo:
  description: "Boete voor bijna 10.000 appende fietsers"
  title: "Boete voor bijna 10.000 appende fietsers"
---
Doe jij het nog? Appen of bellen op de fiets? Veel mensen vinden het lastig om smartphonevrij te fietsen. Dat blijkt wel uit het aantal boetes dat de politie uitdeelde in juli en augustus: bijna 10.000.  

    <p>Een overzicht van het<a href="http://Centraal Justitieel Incassobureau" target="_blank"> Centraal Justitieel Incassobureau</a> laat zien dat de politie in juli en augustus - de eerste twee maanden nadat het verbod inging - 9.248 boetes voor appen of bellen op de fiets uitdeelde. De bekeurde fietsers moesten 95 euro betalen.</p>
<h3>Fiets of auto</h3>
<p>Het totale aantal boetes dat van mei tot en met augustus werd opgelegd voor telefoongebruik in het verkeer, was twee keer zo groot als een jaar eerder. Het waren er 44.540, vooral voor appen en bellen in de auto. De boete voor appende automobilisten is 240 euro, veel hoger dus dan voor fietsers. Dat komt omdat ze met een eventueel ongeluk meer schade kunnen aanrichten, schrijft de <a href="https://nos.nl/artikel/2305267-in-twee-maanden-tijd-bijna-10-000-appende-fietsers-beboet.html" target="_blank"><em>NOS</em>.</a></p>
<h3>Jongeren</h3>
<p>Uit onderzoek blijkt dat veel jongeren niet smartphonevrij fietsen. Een van belangrijkste redenen daarvoor is dat ze de kans dat ze door de politie betrapt worden klein inschatten. Meer over dat onderzoek lees je <a href="https://original.sevendays.nl/appverbod" target="_blank">hier</a>.</p>  
