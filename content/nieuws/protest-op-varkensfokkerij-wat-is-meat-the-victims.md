---
id: 2c8e8da8108c4f19b844c6dfe1039f81
type: nieuws
layout: post
title: "Protest op varkensfokkerij: wat is Meat the Victims?"
permalink: /nieuws/protest-op-varkensfokkerij-wat-is-meat-the-victims/
date: 2022-05-11T19:16:41.067Z
author: 7biA1WiYB
excerpt: "Zo'n tweehonderd mensen protesteerden gisteren bij een varkensfokkerij in Boxtel. Ze wilden aandacht voor het dierenleed dat volgens hen schuilgaat achter de deuren van Nederlandse boerderijen. De politie maakte een einde aan het protest en nam een aantal demonstranten mee. 3 vragen (en antwoorden) over deze protestactie die Meat the Victims heet.  "
seo:
  description: "Protest op varkensfokkerij: wat is Meat the Victims?"
  title: "Protest op varkensfokkerij: wat is Meat the Victims?"
---
Zo'n tweehonderd mensen protesteerden gisteren bij een varkensfokkerij in Boxtel. Ze wilden aandacht voor het dierenleed dat volgens hen schuilgaat achter de deuren van Nederlandse boerderijen. De politie maakte een einde aan het protest en nam een aantal demonstranten mee. 3 vragen (en antwoorden) over deze protestactie die Meat the Victims heet.  

    <h3>1. Wat is Meat the Victims?</h3>
<p><em>Meat the Victims</em> is een internationale protestactie die in maart dit jaar in Australië begon. Zo'n honderd mensen protesteerden toen op een veeboerderij. Inmiddels hebben de acties zich verspreid naar andere landen. De leden willen dat er een einde komt aan dierenleed door de bio-industrie.</p>
<p>Een woordvoerder van <em>Meat the Victims</em> in Nederland vertelde het <em><a href="https://www.ad.nl/boxtel/meat-the-victims-nederland-er-is-een-actieve-kern-van-zo-n-honderd-leden~a8e81904/" target="_blank">AD</a></em> dat in Nederland zo’n honderd mensen actief zijn. Bij de actie van maandag waren ook demonstranten uit het buitenland betrokken.</p>
<h3>2. Wat gebeurde er in Boxtel?</h3>
<p>Zo'n tweehonderd mensen hielden gisteren een varkensfokkerij in Boxtel bezet. Ze willen dat het publiek weet wat zich in de bio-industrie afspeelt. Daarom probeerden ze journalisten de stallen binnen te krijgen. Ook wilden ze zieke dieren meenemen om voor hen te kunnen zorgen. </p>
<p>Het protest veroorzaakte veel ophef. Tientallen boeren waren kwaad over de actie en blokkeerden als tegendemonstratie met tractoren de toegangsweg naar de varkensboerderij. Auto's van demonstranten werden vernield of in de greppel gegooid. De politie maakte 's avonds een einde aan de actie, waarbij een aantal actievoerders werd afgevoerd met busjes. Zij worden waarschijnlijk vandaag weer vrijgelaten. Dierenrechtenactivisten lieten weten dat ze aangifte gaan doen van de vernieling van hun auto's. </p>
<h3>3. Wat waren de reacties?</h3>
<p>Politici in de Tweede Kamer waren niet te spreken over het protest. Ze vinden dat dit soort acties niet helpen om tot een oplossing te komen. Ook GroenLinks en de Partij voor de Dieren namen afstand. 'Wij vinden dat je je altijd netjes aan de wet moet houden. Ook de boeren. En ook de activisten', zei de Europese lijsttrekker Anja Hazekamp van PvdD.</p>  
