---
id: 9b1a1066d75a44c685a34b0a76abc522
type: nieuws
layout: post
title: "Baghdadi gevonden: 5 vragen over deze IS-leider"
permalink: /nieuws/baghdadi-gevonden-5-vragen-over-deze-is-leider/
date: 2022-05-11T19:16:41.067Z
author: 7biA1WiYB
excerpt: "Hij was de meest gezochte man van de wereld: IS-leider Abu Bakr al-Baghdadi. Maar de Amerikanen hebben hem te pakken weten te krijgen. Vijf vragen over deze überschurk.  "
seo:
  description: "Baghdadi gevonden: 5 vragen over deze IS-leider"
  title: "Baghdadi gevonden: 5 vragen over deze IS-leider"
---
Hij was de meest gezochte man van de wereld: IS-leider Abu Bakr al-Baghdadi. Maar de Amerikanen hebben hem te pakken weten te krijgen. Vijf vragen over deze überschurk.  

    <p><strong>Wie was Baghdadi?</strong></p>
<p>Abu Bakr al-Baghdadi was het hoofd <a href="https://original.sevendays.nl/nieuws/terreurgroep-voor-beginners" target="_blank">de Islamitische Staat</a>. Deze terreurgroep veroverde delen van Syrië en Irak, waar ze met geweld de bevolking onderdrukte. IS was onder andere verantwoordelijk voor de aanslagen op een <a href="https://original.sevendays.nl/quiz/wat-je-moet-weten-over-de-aanslagen-parijs" target="_blank">concertzaal in Parijs</a> en op <a href="https://original.sevendays.nl/nieuws/aanslagen-brussel-dit-weten-we-tot-nu-toe" target="_blank">het vliegveld van Brussel</a>.</p>
<p><strong>Hoe wisten de Amerikanen waar hij zich schuilhield?</strong></p>
<p>De afgelopen jaren werd met man en macht naar Baghdadi gezocht. Ongeveer een maand geleden kwam er eindelijk een doorbraak. Dankzij twee arrestaties van bekende van Baghdadi konden de coördinaten van de schuilplaats van IS-leider worden achterhaald. Daarna hielden de Amerikanen Baghdadi een paar weken in de gaten, maar afgelopen donderdag wisten ze het zeker: Baghdadi is in de schuilplaats aanwezig.</p>
<p><strong>Hoe hebben ze hem uiteindelijk te pakken gekregen? </strong></p>
<p>De schuilplaats van Baghdadi lag in het noordwesten van Syrië. Hier hield hij zich samen met zijn drie kinderen schuil in een tunnel. Toen de Amerikaanse troepen de schuilplaats wilden binnengaan, heeft IS-leider zichzelf opgeblazen zegt president Trump. Hierdoor stortte de tunnel gelijk in elkaar. 'We hebben 's werelds grootste terroristische leider zijn verdiende loon gegeven', zei Trump na de aanval. 'Abu Bakr al-Baghdadi is dood.'</p>
<p><strong>Weten ze zeker dat hij het was?</strong></p>
<p>Het is niet de eerste keer dat Baghdadi dood wordt verklaard. De afgelopen jaren werd vaker gezegd dat hij tijdens aanslagen was omgekomen. Toch dook er dan telkens weer <a href="https://original.sevendays.nl/nieuws/doodgewaande-superschurk-stuurt-filmpje" target="_blank">een video</a> van hem op. Maar volgens president Trump is het deze keer ‘direct en met zekerheid’ vastgesteld dat Baghdadi nu echt dood is.</p>
<p><strong>Waarom is zijn vondst zo’n groot nieuws?</strong></p>
<p>De vondst van deze überschurk is belangrijk voor veel slachtoffers van IS. Veel mensen denken dat door zijn dood de terreurgroep zwakker wordt. Dat is goed nieuws voor Europa en Amerika, die al jaren vechten tegen IS om nieuwe aanslagen te voorkomen.</p>  
