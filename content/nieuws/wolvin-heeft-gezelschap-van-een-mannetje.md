---
id: ba86bd80cdad41c3a6ee6a0ff9486b59
type: nieuws
layout: post
title: "Wolvin heeft gezelschap van een mannetje"
permalink: /nieuws/wolvin-heeft-gezelschap-van-een-mannetje/
date: 2022-05-11T19:16:41.067Z
author: 7biA1WiYB
excerpt: "Sinds kort woont er officieel een wolvin in Nederland. En zij is niet alleen, blijkt nu: Af en toe krijgt ze bezoek van een mannetje. Of hij ook een blijvertje is moet nog blijken, onderzochten wetenschappers van het Wageningen Environmental Research.   "
seo:
  description: "Wolvin heeft gezelschap van een mannetje"
  title: "Wolvin heeft gezelschap van een mannetje"
---
Sinds kort woont er officieel een wolvin in Nederland. En zij is niet alleen, blijkt nu: Af en toe krijgt ze bezoek van een mannetje. Of hij ook een blijvertje is moet nog blijken, onderzochten wetenschappers van het Wageningen Environmental Research.   

    <p>Wetenschappers onderzochten de keutels van de wolven. Uit het DNA blijkt dat niet alles van een vrouwtje is, maar ook van een mannetje. 'Nu er niet alleen een wolvin maar ook een wolf rondloopt  zijn er in mei misschien wel jonge wolfjes', zegt Glenn Lelieveld van Wolven in Nederland tegen <em><a href="https://www.rtlnieuws.nl/nieuws/nederland/artikel/4614181/wolven-officieel-terug-op-de-veluwe" target="_blank">RTL Nieuws</a></em>. 'Dit is het begin van een roedel.'</p>
<h3>Wolvendraaiboek</h3>
<p>Of het mannetje al lang in Nederland is, is nog niet duidelijk. Het vrouwtje woont hier sinds kort wél officieel, omdat ze langer dan een halfjaar in ons land is. Wolvenkenners gaan nu onderzoeken hoe groot haar leefgebied op de Veluwe precies is. De provincie Gelderland heeft een speciaal wolvendraaiboek opgesteld. Als boeren of andere mensen de komende drie jaar schade hebben door een wolf, zal de gemeente dat vergoeden.</p>
<h3>Goede plek</h3>
<p>Wolven kunnen prima in Nederland leven, <a href="https://7dagen.netlify.app/nieuws/dit-moet-je-niet-doen-als-je-een-wolf-tegenkomt">vertelde </a>Lelieveld eerder aan <em>7Days</em>. 'Wolven hebben hier tot 140 jaar geleden ook geleefd. Doordat ze steeds meer als een bedreiging werden gezien, verdwenen ze uit Nederland. De afgelopen jaren kwam er via Duitsland af en toe een wolf de grens over, maar nu lijkt het serieus. Het enige wat ze nodig hebben, is een groot gebied en veel reeën, zwijnen en herten om op te jagen. Nou, die hebben we wel in Nederland. Sterker: we hebben er zo veel dat er elk jaar een deel van wordt afgeschoten.'</p>  
