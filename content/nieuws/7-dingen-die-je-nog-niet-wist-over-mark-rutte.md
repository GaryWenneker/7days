---
id: 6c9e1b65204145e8a9d873829ad410ff
type: nieuws
layout: post
title: "7 dingen die je nog niet wist over Mark Rutte"
permalink: /nieuws/7-dingen-die-je-nog-niet-wist-over-mark-rutte/
date: 2022-05-11T19:16:41.067Z
author: 7biA1WiYB
excerpt: "Op 15 maart worden de Tweede Kamerverkiezingen gehouden. Maar wie zijn de politici eigenlijk, waar Nederland straks op kan stemmen? Premier en VVD-lijsttrekker Mark Rutte is de bekendste van allemaal. Maar wist jij deze zeven dingen al van hem?  "
seo:
  description: "7 dingen die je nog niet wist over Mark Rutte"
  title: "7 dingen die je nog niet wist over Mark Rutte"
---
Op 15 maart worden de Tweede Kamerverkiezingen gehouden. Maar wie zijn de politici eigenlijk, waar Nederland straks op kan stemmen? Premier en VVD-lijsttrekker Mark Rutte is de bekendste van allemaal. Maar wist jij deze zeven dingen al van hem?  

    <h3><strong>1. Mark Rutte was bijna pianoleraar geworden</strong></h3>
<p>Ja, ooit was hij nog een klein Markje, met grote dromen. In zijn middelbareschooltijd had hij de ambitie concertpianist te worden. Hij kon aardig pingelen, maar een glansrijke toekomst op het conservatorium zat er niet in. 'Hooguit een zeventje', zeiden professionals tegen hem. Dat is net genoeg om pianoleraar te worden. Rutte besloot daarom om maar geschiedenis in Leiden te gaan studeren en premier te worden. Geen slechte carrièreswitch, achteraf.</p>
<h3><strong>2. Mark Rutte staat voor de klas</strong></h3>
<p>Het maakt niet uit of de wereld in brand staat: op donderdagochtend is Rutte even geen premier. Dan staat hij gewoon voor de klas, op een vmbo-school in Den Haag. Hij geeft daar geen pianoles maar maatschappijleer. Dan legt hij dus uit wie de premier van Nederland is ('haa, dat ben ik!'). Voor de leerlingen een enorme eer, al gaven sommigen aan <a href="http://www.omroepwest.nl/nieuws/2490829/Leerlingen-Mark-Rutte-niet-onder-de-indruk-van-premier" target="_blank">Rutte niet te kennen</a>. Als de bel gaat, springt-ie in zijn dienstauto. Op naar de Tweede Kamer, of naar Brussel.</p>
<p><div class="media media-element-container media-default"><div id="file-12340" class="file file-image file-image-jpeg">

        
  
  <div class="content">
    <img alt="Mark Rutte voor de klas" title="Beeld: ANP" height="2180" width="4372" class="media-element file-default" data-delta="1" src="https://original.sevendays.nl/sites/default/files/ANP-28671213.jpg">  </div>

  
</div>
</div>
<h3><strong>3. Mark Rutte is beste vriendjes met Jort Kelder</strong></h3>
<p>Achter elke premier staat een sterke Bekende Nederlander. Bij Mark Rutte is dat Jort Kelder - je weet wel, die met die bretels en een hoogwaterbroek. Ze kennen elkaar uit hun studententijd, toen ze allebei lid waren van de JOVD, de jongerentak van de VVD. Daar is een innige vriendschap uit ontstaan. Zo gaan ze elk jaar met een groepje vrienden skiën ('Mark heeft geen techniek', aldus Kelder). Of ze gaan samen <a href="http://images2-telegraaf.nl/multimedia/archive/01040/rutte_1040801q.jpg" target="_blank">een stukje varen</a>, lekker zonder shirt.</p>
<h3><strong>4. Mark Rutte loopt graag naakt rond</strong></h3>
<p>Over een <em>shirtless</em> Rutte gesproken: hij doet zijn broek liever ook meteen uit. Dat gaf Rutte ooit toe in een interview met vrouwenblad <a href="http://www.viva.nl/sex-en-liefde/wie-wat-bewaart-die-heeft-wat/" target="_blank">VIVA</a>, zo'n acht jaar geleden. Hij was toen nog een onschuldig VVD-Kamerlid. Hij onthulde toen dat hij het fijn vindt om naakt in huis rond te lopen 'als de gordijnen dicht zijn'. Daar was de Rijksvoorlichtingsdienst niet heel blij mee. Maar ja, Rutte geeft zichzelf nou eenmaal graag bloot. Hopelijk doet-ie de deur van het Torentje wel op slot.</p>
<h3><strong>5. Mark Rutte is een stijlicoon</strong></h3>
<p>Het mag best wel eens gezegd worden: onze premier is een man met stijl. Het Amerikaanse tijdschrift Vanity Fair riep hem in 2013 zelfs uit tot een van de <a href="http://www.esquire.nl/Nieuws/Rutte-in-top-3-best-geklede-wereldleiders" target="_blank">best geklede wereldleiders</a>. En dat kekke, doorzichtige brilletje? Dat is er eentje van het Deense merk Lindberg. Hartstikke hip dus. Je moet er dus niet gek van opkijken als je moeder Rutte ook 'wel een knappe man' vindt. </p>
<p><div class="media media-element-container media-default"><div id="file-12341" class="file file-image file-image-jpeg">

        
  
  <div class="content">
    <img alt="Mark Rutte doet z&#039;n jasje goed" title="Beeld: ANP" height="1527" width="3000" class="media-element file-default" data-delta="1" src="https://original.sevendays.nl/sites/default/files/ANP-20960446.jpg">  </div>

  
</div>
</div>
<h3><strong>6. Mark Rutte vindt Sophie Hilbrand leuk</strong></h3>
<p>Dé vraag waar Nederland zich al jarenlang op stukbijt: waarom heeft Rutte (voor zover wij weten) geen relatie? Hij is toch hartstikke goed gekleed, verdient niet verkeerd, en kan nog aardig pianospelen ook! Dat moet het goed doen bij de vrouwen. Of mannen. Nee, hij is geen homo, en voor een vrouw heeft hij 'geen tijd'. Al heeft hij wel laten weten dat hij een 'gezonde, Hollandse vrouw' als Sophie Hilbrand wel kan waarderen. Wie weet wordt dat ooit nog wat. </p>
<h3><strong>7. Mark Rutte is zo lekker gewoon gebleven</strong></h3>
<p>Geen peperdure villa, hippe gadgets of buitensporige feestjes voor onze MP. Rutte woont nog altijd in een bovenhuis met 'een klein hypotheekje' in Den Haag en rijdt in een tweedehands auto. Bellen doet hij met een oude Nokia. Al die jaren al premier, en toch zo normaal gebleven.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
