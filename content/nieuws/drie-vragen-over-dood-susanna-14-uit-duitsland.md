---
id: a05b005d635f4ee290a17061564c07c1
type: nieuws
layout: post
title: "Drie vragen over dood Susanna (14) uit Duitsland"
permalink: /nieuws/drie-vragen-over-dood-susanna-14-uit-duitsland/
date: 2022-05-11T19:16:41.067Z
author: 7biA1WiYB
excerpt: "Heftig nieuws uit Duitsland. Daar is geschokt gereageerd op de moord op de 14-jarige Susanna. Het meisje uit de stad Mainz was al twee weken vermist. Haar lichaam werd deze week gevonden. Drie vragen en antwoorden.  "
seo:
  description: "Drie vragen over dood Susanna (14) uit Duitsland"
  title: "Drie vragen over dood Susanna (14) uit Duitsland"
---
Heftig nieuws uit Duitsland. Daar is geschokt gereageerd op de moord op de 14-jarige Susanna. Het meisje uit de stad Mainz was al twee weken vermist. Haar lichaam werd deze week gevonden. Drie vragen en antwoorden.  

    <h3>Wat is er gebeurd?</h3>
<p>Ruim twee weken geleden kwam de 14-jarige Susanna uit Mainz in Duitsland 's avonds niet thuis. De politie vermoedt op dat moment nog dat het meisje is weggelopen. Ze had al langere tijd problemen en was al een paar weken niet naar school geweest. Als een 13-jarige jongen zich een paar dagen later bij de politie meldt, verandert de zaak. Hij vertelt dat een 20-jarige man zou hebben gezegd dat hij het meisje seksueel heeft misbruikt en vermoord. Na een zoekactie wordt het lichaam van het meisje gevonden. </p>
<h3>Wie is de verdachte?</h3>
<p>De 20-jarige vluchteling Ali B. Hij zou vorige week hals over kop met zijn familie uit Duitsland zijn vertrokken richting Irak. Daar is hij opgepakt. Ali B. is al vaker in aanraking gekomen met de politie: Hij zou eerder al een agente in haar gezicht hebben gespuugd en hij werd verdacht van diefstal. </p>
<p>Ali B. woonde sinds 2015 in Duitsland. Zijn asielaanvraag werd in eerste instantie afgewezen. Daar tegen ging hij in beroep en dat mocht hij in Duitsland afwachten. Het is niet bekend of Susanna en Ali B. elkaar kenden. Eerder werd ook een 35-jarige man uit Turkije aangehouden. Hij is inmiddels vrijgelaten.</p>
<h3>Wat gaat er nu gebeuren? </h3>
<p>Net als bij eerdere moorden waarbij asielzoekers betrokken waren, veroorzaakt deze zaak veel ophef in Duitsland. Zo hielden parlementariërs van de Alternative für Deutschland (AfD) onaangekondigd een moment stilte voor Susanna in de Bondsdag, de Duitse Tweede Kamer. Andere partijen reageerden boos op die actie. Critici verweten de partij politiek te bedrijven over de rug van het meisje. De komende dagen gaan verschillende groepen de straat op in Mainz om te demonstreren. Sommige mensen demonstreen tegen racisme en vreemdelingenhaat. Maar ook tegenstanders van de regering laten zich horen. </p>  
