---
id: 9d3cb96a138a4a1c8aaab45f46f91e92
type: nieuws
layout: post
title: "Opnieuw spannende dag voor VMBO-leerlingen Maastricht "
permalink: /nieuws/opnieuw-spannende-dag-voor-vmbo-leerlingen-maastricht-/
date: 2022-05-11T19:16:41.067Z
author: 7biA1WiYB
excerpt: "Het is nog heel even nagelbijten voor zo’n tweehonderd leerlingen van een VMBO-school in Maastricht, maar vanmiddag mag hopelijk eindelijk de vlag uit. Voor de tweede keer!  "
seo:
  description: "Opnieuw spannende dag voor VMBO-leerlingen Maastricht "
  title: "Opnieuw spannende dag voor VMBO-leerlingen Maastricht "
---
Het is nog heel even nagelbijten voor zo’n tweehonderd leerlingen van een VMBO-school in Maastricht, maar vanmiddag mag hopelijk eindelijk de vlag uit. Voor de tweede keer!  

    <p>In juni dit jaar werden de diploma’s van 354 leerlingen van deze school ongeldig verklaard door fouten in de schoolexamens. Per leerling werd er toen gekeken wat er opnieuw moest. 42 leerlingen hadden geluk en waren alsnog geslaagd, maar 22 andere waren hoe dan ook gezakt. Zij moeten het jaar overdoen. De leerlingen die overbleven moesten nog aan de bak. Zo’n 200 van hen zijn naar een zomerschool gegaan om alsnog hun diploma te behalen, zij krijgen dus vanmiddag na 2 uur de uitslag. De overige 90 leerlingen, die hun hersteltoetsen niet in de zomer wilden of konden maken, maken die in de herfst.</p>
<h3>Zomerschool</h3>
<p>Terwijl jij deze zomer in het zwembad lag ergens in Italië, zaten er dus een hoop leerlingen hard te studeren. Sommigen thuis, anderen gingen weer naar school. Speciaal voor de zomerlessen zijn zo’n tachtig leraren opgetrommeld. Ook zij konden voorlopig nog niet op vakantie.</p>
<h3>Diploma</h3>
<p>De leerlingen die geslaagd zijn mogen gelijk hun diploma komen ophalen. De school verwacht dat de meesten dit ook zullen doen. Voor degenen die een echte diploma-uitreiking willen, wordt er een georganiseerd op 13 september. Hiervoor was de minister van Onderwijs uitgenodigd, maar hij liet via zijn woordvoerder weten dat hij niet zal komen. Hij wil dat die dag alleen maar om de leerlingen draait.</p>  
