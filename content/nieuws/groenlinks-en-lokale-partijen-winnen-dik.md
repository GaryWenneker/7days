---
id: 73fc4fd35aa64fbd9c45d77262cdee6d
type: nieuws
layout: post
title: "GroenLinks en lokale partijen winnen dik"
permalink: /nieuws/groenlinks-en-lokale-partijen-winnen-dik/
date: 2022-05-11T19:16:41.067Z
author: 7biA1WiYB
excerpt: "De lokale partijen hebben een monsterzege geboekt bij de gemeenteraadsverkiezingen. Eén op de drie kiezers heeft gestemd op een lokale partij. Ook GroenLinks deed het heel goed. Die partij werd de grootste in Amsterdam en Utrecht en zal daar dus waarschijnlijk ook in het bestuur komen.  "
seo:
  description: "GroenLinks en lokale partijen winnen dik"
  title: "GroenLinks en lokale partijen winnen dik"
---
De lokale partijen hebben een monsterzege geboekt bij de gemeenteraadsverkiezingen. Eén op de drie kiezers heeft gestemd op een lokale partij. Ook GroenLinks deed het heel goed. Die partij werd de grootste in Amsterdam en Utrecht en zal daar dus waarschijnlijk ook in het bestuur komen.  

    <p>PvdA, D66 en de SP hebben in veel plaatsen groot verlies geleden. De PVV komt in een aantal gemeenten voor het eerst in de raad, maar heeft het toch niet zo goed gedaan als vooraf gedacht. De partij van Wilders deed in 30 gemeenten mee en staat nu op 67 zetels.</p>
<h3>Alleen de baas</h3>
<p>Twee partijen hebben een absolute meerderheid gewonnen in hun gemeenten. Ze kunnen zelf de baas zijn en hoeven in principe geen akkoord te sluiten met anderen. De grootste overwinning ging naar het CDA in het Twentse Tubbergen. Die partij kreeg daar 61,2 procent van de stemmen. Dat levert de partij twaalf van de negentien raadszetels op. In het Brabantse Reusel-de Mierden ging 51 procent van de stemmen naar de lokale partij Samenwerking. Die heeft nu acht van de vijftien raadszetels.</p>
<h3>Gooien met stembiljetten</h3>
<p>Tijdens de verkiezingsdag waren er wel wat incidenten. Zo moest het stembureau bij het treinstation in Heerhugowaard eerder dicht omdat een groep jongeren het stembureau in kwam en met lege stembiljetten en stemkaarten ging gooien. De voorzitter van het stembureau wist de jongeren naar buiten te krijgen en deed het stembureau op slot.</p>
<h3>Scholieren kiezen voor VVD </h3>
<p>Als het aan scholieren had gelegen, had de VVD de gemeenteraadsverkiezingen dik gewonnen. Die partij kreeg bij de Scholierenverkiezingen deze week 19 % van de stemmen. Bijna één op de vijf stemmen ging dus naar de partij van Mark Rutte. De lokale partijen (17 %) en GroenLinks (17 %) scoorden ook hoog. De D66 eindigde als vierde (15 %). In totaal brachten meer dan 28.000 jongeren van 101 scholen, verspreid over heel Nederland, hun stem uit. De scholierenverkiezingen worden georganiseerd door ProDemos, een organisatie die scholieren meer over politiek wil leren.</p>
<p><div class="media media-element-container media-default"><div id="file-532777" class="file file-image file-image-jpeg">

        
  
  <div class="content">
    <img height="535" width="627" class="media-element file-default" data-delta="1" src="https://original.sevendays.nl/sites/default/files/Uitslag-Scholierenverkiezingen-2018.jpg" alt="">  </div>

  
</div>
</div>  
