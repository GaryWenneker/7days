---
id: 2cdbdf687fb54c92bb24878a1e45efd4
type: nieuws
layout: post
title: "Aantal jonge daklozen in tien jaar verdrievoudigd"
permalink: /nieuws/aantal-jonge-daklozen-in-tien-jaar-verdrievoudigd/
date: 2022-05-11T19:16:41.067Z
author: 7biA1WiYB
excerpt: "Slapen op een bankje in een park of winkelcentrum. In Nederland zijn steeds meer mensen dakloos. In tien jaar tijd is het aantal zelfs verdrievoudigd.  "
seo:
  description: "Aantal jonge daklozen in tien jaar verdrievoudigd"
  title: "Aantal jonge daklozen in tien jaar verdrievoudigd"
---
Slapen op een bankje in een park of winkelcentrum. In Nederland zijn steeds meer mensen dakloos. In tien jaar tijd is het aantal zelfs verdrievoudigd.  

    <p>Dit blijkt uit onderzoek van het <em><a href="https://www.cbs.nl/nl-nl/nieuws/2019/34/aantal-daklozen-sinds-2009-meer-dan-verdubbeld">CBS</a></em> onder dakloze jongeren tussen 18 en 30 jaar oud. In 2009 waren er 4.000 jonge daklozen, inmiddels zijn dit er 12.500 duizend. Er zijn verschillende redenen dat dit aantal zo is gestegen. Zo leven er steeds meer mensen in armoede, is het moeilijker om een betaalbaar huis te vinden en is er door bezuinigingen minder hulp voor mensen met een geestelijke ziekte. Hierdoor belanden mensen op straat zonder dat ze dit willen.</p>
<h3>Wel/niet geregistreerd</h3>
<p>Het <em>CBS </em>heeft alleen de geregistreerde daklozen meegenomen in het onderzoek. Dat zijn mensen die geen huis meer hebben en slapen in de open lucht of bij een daklozenopvang. Maar er zijn ook veel ongeregistreerde daklozen: mensen die geen huis hebben en elke dag bij vrienden, kennissen of familie logeren. Waarschijnlijk ligt het echte aantal daklozen daarom nog hoger.</p>
<h3>Op een bankje slapen</h3>
<p><em>7Days</em> sprak vorig jaar met de 20-jarige Julia: ‘Veel mensen denken dat daklozen ’s nachts buiten op een bankje slapen. Maar dakloos-zijn, is ook als je bijvoorbeeld bij een vriendin slaapt. Het gaat erom dat je geen eigen plek hebt. Al is het ook echt wel een paar keer gebeurd dat ik nergens naartoe kon. Dan zat ik ’s nachts op een bankje te wachten totdat de dag weer begon.' <a href="https://7dagen.netlify.app/nieuws-identiteit-lifestyle/julia-20-dakloos-ik-wilde-niet-meer-thuis-wonen" target="_blank">Hier</a> lees je haar verhaal.</p>  
