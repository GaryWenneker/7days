---
id: 216c5a226f4a43c883f2768d3da38baf
type: nieuws
layout: post
title: "President Trump: honderd dagen zonder succes"
permalink: /nieuws/president-trump-honderd-dagen-zonder-succes/
date: 2022-05-11T19:16:41.067Z
author: 7biA1WiYB
excerpt: "Afgelopen zaterdag werd Donald Trump voor de honderdste keer wakker als president van de Verenigde Staten. Honderd dagen, waarin hij beloofde flink wat te veranderen. Wat heeft hij klaar gespeeld?  "
seo:
  description: "President Trump: honderd dagen zonder succes"
  title: "President Trump: honderd dagen zonder succes"
---
Afgelopen zaterdag werd Donald Trump voor de honderdste keer wakker als president van de Verenigde Staten. Honderd dagen, waarin hij beloofde flink wat te veranderen. Wat heeft hij klaar gespeeld?  

    <p>‘Ik dacht dat het makkelijker zou zijn’, <a href="https://www.reuters.com/article/us-usa-trump-interview-highlights-idUSKBN17U0D4" target="_blank">zei Trump</a> afgelopen vrijdag tegen journalisten van Reuters. De eerste honderd dagen van zijn presidentschap zijn op z’n minst bewogen te noemen. De president kreeg kritiek omdat hij belangrijke overleggen voerde op een golfclub, twitterde onverminderd en ongecensureerd door en slechts <a href="http://www.gallup.com/poll/201617/gallup-daily-trump-job-approval.aspx" target="_blank">42% van de Amerikanen</a> vindt dat hij goed werk levert.</p>
<p>Dat is een lagere score dan al zijn voorgangers na honderd dagen. De teleurstelling onder zijn kiezers komt voor een deel door het niet waarmaken van een aantal grote verkiezingsbeloftes.</p>
<h3>De muur</h3>
<p>Te beginnen met de muur aan de grens met Mexico. ‘<em>Build that wall</em>’, scandeerde duizenden Trump-aanhangers tijdens de verkiezingen. Maar na de eerste dikke drie maanden onder Trump komt daar nog weinig van terecht. De bouw is zelfs uitgesteld, omdat de begroting voor de muur niet rondkomt. Plannen zijn er wel: hij moet <a href="https://7dagen.netlify.app/trumpsmuur" target="_blank"><em>big</em> en <em>beautiful</em></a> worden.</p>
<h3>America First</h3>
<p>Nog zo’n populaire kreet uit de campagne: Amerika eerst. Obama had zich veel te veel met het buitenland bemoeid en de VS niet op de eerste plek gezet. Dat zou Trump veranderen, Amerika voor alles was zijn credo. Maar ondertussen heeft Trump zich flink bemoeid met Syrië en Noord-Korea. Vooral dat laatste zorgt voor grote internationale spanningen en angst voor een (kern-)oorlog. Al die buitenlandse bemoeienis, daar zaten de Trump-stemmers niet op te wachten.</p>
<p><div class="media media-element-container media-default"><div id="file-416971" class="file file-image file-image-jpeg">

        
  
  <div class="content">
    <img title="Foto: EPA" height="566" width="850" class="media-element file-default" data-delta="1" src="https://7dagen.netlify.app/sites/default/files/7D%20Trump%20EPA%20ANP-50935791.jpg" alt="">  </div>

  
</div>
</div><em>Op zijn honderdste dag als president sprak Trump zijn aanhangers toe in Pennsylvania.</em>
<h3>Drain the swamp</h3>
<p>Het moeras – oftewel de dichtgegroeide politiek in de VS – moest uitgebaggerd worden. De overheid moet onder Trump veel kleiner worden, zich minder bemoeien met de gewone Amerikaan en sneller werken. En al die politici die elkaar kennen en baantjes toeschuiven, dat moest ook maar eens stoppen. Tot nu toe komt er weinig van terecht. Trump heeft een paar kleine wetten teruggedraaid, maar ondertussen wel zijn dochter en schoonzoon tot zijn belangrijkste adviseurs gemaakt.</p>
<h3>TPP</h3>
<p>‘Op mijn eerste dag stapt de VS uit het Trans Pacific Partnership, een handelsverdrag met veel Aziatische landen’, <a href="https://7dagen.netlify.app/nieuws/dit-worden-trumps-eerste-honderd-dagen" target="_blank">beloofde </a>Trump vlak na zijn verkiezing. En hij hield zich aan die belofte. Vrijwel direct tekende hij een <a href="https://7dagen.netlify.app/nieuws/mag-trump-al-die-beslissingen-zijn-eentje-nemen" target="_blank">presidentieel decreet</a> waarin stond dat de VS niet langer onderdeel zou zijn van het handelsverdrag.</p>
<h3>Obamacare</h3>
<p>De zorgwet die Barack Obama in zijn presidentschap erdoor kreeg, leverde miljoenen Amerikanen een zorgverzekering op, maar was een doorn in het oog van veel Republikeinen. Trump zei tijdens zijn campagne dat hij het zou terugtrekken en vervangen met iets veel beters.</p>
<p>Maar zijn eerste voorstel werd neergesabeld door gematigde én uiterst rechtse Republikeinen. Met een verbeterd idee hoopt Trump de rechtse Republikeinen toch te overtuigen.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant 7Days!</em></p>  
