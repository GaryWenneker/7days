---
id: 35534738ae5d434d853a3ac5bc9a0a60
type: nieuws
layout: post
title: "Olympiër Brouwer begon pas op zijn 15e met volleybal"
permalink: /nieuws/olympiër-brouwer-begon-pas-op-zijn-15e-met-volleybal/
date: 2022-05-11T19:16:41.067Z
author: 7biA1WiYB
excerpt: "Kun je meedoen aan de Olympische Spelen, als een sport in je tienerjaren pas voor het eerst doet? Tuurlijk! Vraag het beachvolleyballer – en wereldkampioen - Alexander Brouwer (25) maar. Vandaag strijdt hij om de bronzen medaille. Pas op zijn vijftiende begon hij met volleybal, voor die tijd voetbalde hij. ‘Na negen jaar had ik dat wel een beetje gezien.’  "
seo:
  description: "Olympiër Brouwer begon pas op zijn 15e met volleybal"
  title: "Olympiër Brouwer begon pas op zijn 15e met volleybal"
---
Kun je meedoen aan de Olympische Spelen, als een sport in je tienerjaren pas voor het eerst doet? Tuurlijk! Vraag het beachvolleyballer – en wereldkampioen - Alexander Brouwer (25) maar. Vandaag strijdt hij om de bronzen medaille. Pas op zijn vijftiende begon hij met volleybal, voor die tijd voetbalde hij. ‘Na negen jaar had ik dat wel een beetje gezien.’  

    <p><strong>Je bent pas relatief laat begonnen met beachvolleybal. Hoe begon jouw sportieve carrière?</strong><br>‘Ik was altijd al een sport-minded ventje. Ik weet nog dat ik eerst mijn zwemdiploma moest halen, voor ik een sport mocht kiezen. Mijn vader en zussen volleybalden, maar ik ben nooit gepusht. Ik ben op mijn zesde begonnen met voetbal. Ik weet niet eens meer precies waarom. Ik denk dat vriendjes in de buurt er ook op zaten, zoiets.’</p>
<p><strong>Niet gepusht, maar uiteindelijk maakte je toch de switch. Hoe kwam dat zover?</strong><br>‘Het topsportbestaan leek me altijd wel wat, maar ik had niet het idee dat te bereiken met voetbal. Ik heb tot aan de b-jeugd gespeeld, bij Be Quick in Groningen. Het was behoorlijk fanatiek, we trainden vier keer in de week en speelden overal in Nederland ten noorden van Utrecht. Ik kon wel wat, maar ik was niet goed genoeg voor selecties van de KNVB.’</p>
<p>‘Ik ging rond mijn veertiende ook al richting een lengte van twee meter. Ik kreeg steeds vaker de vraag: “Je begint lang te worden, wanneer ga je volleyballen?” Omdat we het in de tuin en op de camping wel eens deden, wist ik dat volleybal me ook lag.’</p>
<p><strong>Was het dan vooral een groeispurt die de doorslag gaf?</strong><br>‘Ik had voetbal na negen jaar ook wel een beetje gezien. Het was niet meer leuk. Lengte speelde wel mee, maar beachvolleybal kan ook als je kleiner bent. Al biedt lengte natuurlijk wel een voordeel. Als je lang bent, ga je sneller denken aan sporten waar dat handig bij is: basketbal, roeien en dus volleybal.’</p>
<p><div class="media media-element-container media-default"><div id="file-12295" class="file file-image file-image-jpeg">

        
  
  <div class="content">
    <img alt="Alexander Brouwer in actie tijdens het WK beachvolleybal 2015 in Nederland." title="Foto: ANP" height="2025" width="4000" class="media-element file-default" src="https://7dagen.netlify.app/sites/default/files/7D%20Alexander%20Brouwer2.jpg">  </div>

  
</div>
</div><em>Alexander Brouwer in actie tijdens het WK Beachvolleybal in Nederland, waar hij samen met zijn partner Robert Meeuwsen speelde </em>
<p><strong>Was het liefde op het eerste gezicht met beachvolleybal?</strong></p>
<p>‘Beach in het begin eigenlijk helemaal niet! Ik begon met zaalvolleybal op mijn vijftiende, maar dat vond ik zo leuk dat ik wilde blijven spelen als de zalen dicht waren. Dus op elk stukje zand ging ik volleyballen. Uiteindelijk moest ik een keuze maken. Ik blonk meer uit op het zand, waardoor ik dat leuker vond, en ik dacht er meer kans te maken om topsporter te worden dan in de zaal.’</p>
<p><strong>Dus je koos vooral waar je goed in was?</strong><br>‘Het is een wisselwerking. Waar je goed in bent, vind je leuker. En in wat je leuk vindt, investeer je meer energie, zodat je beter wordt. Plezier staat altijd op één.’</p>
<p>‘Mijn eerste internationale ervaring met beachvolleybal speelde ook mee. Dat was het WK onder de 19 in Bermuda. Er zijn mindere plekken om te spelen, maar de finales moesten ook nog eens een dag vervroegd worden door een naderende orkaan. Zaten we vier of vijf dagen vast in ons hotel. Dat was wel een ervaring en ik werd verliefd op het beachvolleybal.’</p>
<p><strong>De rest is, zoals ze zeggen, geschiedenis. Je bent nu wereldkampioen. Ondertussen <a href="http://www.nocnsf.nl/talentdag" target="_blank">zoekt </a>NOC*NSF naar 'oude' sporters, die nog kunnen ontdekken waar hun ware talent ligt. Wat is jouw tip voor mensen die nog nadenken over een sportswitch?</strong><br>‘Wat je ook wil bereiken, sta open voor andere sporten. De eerste keus die je maakt, is niet altijd de beste.’</p>
<p>Wil je niets missen van de Olympische Spelen? Lees dan ons hele <a href="https://7dagen.netlify.app/rio">dossier</a>! </p>  
