---
id: 438e253b5595444ca004106209f0c8e5
type: nieuws
layout: post
title: "Wat is het deep web?"
permalink: /nieuws/wat-is-het-deep-web/
date: 2022-05-11T19:16:41.067Z
author: 7biA1WiYB
excerpt: "Het is een klein maar belangrijk detail in veel nieuwsberichten. De jongen die vrijdag een aanslag pleegde in München, had zijn wapen op het deep web gekocht. De terroristen van ‘Parijs’ hebben hun kalasjnikovs gekocht in Duitsland, via het deep web. En de Australische politie heeft, met hulp van Nederlandse rechercheurs, een groot kinderpornonetwerk opgerold dat verstopt zat op het - daar is-ie weer - deep web. Wat is dat voor iets? Vijf vragen. Plus deskundig commentaar van internetexpert Danny Mekić (28).  "
seo:
  description: "Wat is het deep web?"
  title: "Wat is het deep web?"
---
Het is een klein maar belangrijk detail in veel nieuwsberichten. De jongen die vrijdag een aanslag pleegde in München, had zijn wapen op het deep web gekocht. De terroristen van ‘Parijs’ hebben hun kalasjnikovs gekocht in Duitsland, via het deep web. En de Australische politie heeft, met hulp van Nederlandse rechercheurs, een groot kinderpornonetwerk opgerold dat verstopt zat op het - daar is-ie weer - deep web. Wat is dat voor iets? Vijf vragen. Plus deskundig commentaar van internetexpert Danny Mekić (28).  

    <p><strong>Deep web?</strong><br>Het diepe en ‘onzichtbare’ internet. Tenminste, onzichtbaar en lastig te bereiken voor gewone gebruikers. De pagina’s zijn niet te vinden met normale zoekmachines als Google, Bing of Yahoo. Mekić: ‘Dat komt omdat de informatie versleuteld is. Berichten en bestanden worden beveiligd door ze te vervormen.’</p>
<p>De gecodeerde info kan alleen worden gekraakt met de juiste sleutel, meestal een groot getal van tientallen cijfers. ‘Een TOR-programma kan de deep web-pagina’s wel bereiken’, legt de internetexpert uit. TOR staat voor <em>The Onion Router</em>. Bij onion routing wordt de versleuteling laagje voor laagje opgelost, alsof je een ui schil voor schil afpelt. Uiteindelijk krijg je dan de ongecodeerde informatie te zien. Maar waar die vandaan komt en wie erachter zit, valt nauwelijks meer te herleiden.<br><br><strong>Geheimzinnig hoor.</strong> <strong>Hoe groot is dat deep web eigenlijk?</strong><br>‘Gi-gan-tisch’, zegt Mekić. Volgens onderzoekers is het diepe internet vele malen groter dan het vrij toegankelijke internet. Je kunt het vergelijken met een ijsberg. Het kleine topje dat boven het water uitsteekt, bestaat uit de sites waar jij en ik dagelijks probleemloos kunnen surfen. Internetwinkels, social media, online encyclopedieën, schoolwebsites… de hele rataplan.</p>
<p>Dat zichtbare ijsbergtopje is 4% van de totale berg. En het enorme stuk onder water, ofwel het zich aan het oog onttrekkende deep web? Dat beslaat 96%.</p>
<p> </p>
<p><div class="media media-element-container media-default"><div id="file-13764" class="file file-image file-image-jpeg">

        
  
  <div class="content">
    <img height="1732" width="1732" class="media-element file-default" data-delta="1" src="https://7dagen.netlify.app/sites/default/files/wetenschap.jpg" alt="">  </div>

  
</div>
</div>
<p><br><strong>Indrukwekkend! Wat staat daar dan allemaal verstopt?</strong><br>Voor een deel legale spullen. Materiaal dat goed beveiligd moet zijn. Om privacy-redenen bijvoorbeeld. Of vanwege staatsveiligheid. Je kunt het alleen bekijken als je speciale toestemming hebt gekregen. Denk aan medische dossiers. Financiële gegevens. Rechtszaken. Wetenschapsartikelen. Overheidsgegevens. Informatie van leger en politie. Klokkenluiders als Edward Snowden gebruiken het deep web om geheime documenten openbaar te maken. Politieke activisten uit landen als China, Iran en Syrië zoeken er hun toevlucht. Ook journalisten met beperkte persvrijheid maken er gebruik van.</p>
<p>Mekić: ‘Als je in een land woont waar het geven van je mening strafbaar of gevaarlijk is, is het heel mooi dat je daaraan kunt ontsnappen via het deep web. Dat is de reden waarom het systeem ooit ontworpen is.’ Er dingen zoeken is niet strafbaar. Maar af te raden valt het wel. Mekić: ‘De kans dat je er een virus oploopt, is groot. En zeker van het dark web kun je maar beter wegblijven. Dat is het lelijke gezicht van het deep web.’</p>
<p> </p>
<p> </p>
<p><div class="media media-element-container media-default"><div id="file-13765" class="file file-image file-image-jpeg">

        
  
  <div class="content">
    <img height="1732" width="1732" class="media-element file-default" data-delta="1" src="https://7dagen.netlify.app/sites/default/files/dreamstime_m_10062941.jpg" alt="">  </div>

  
</div>
</div>
<p><br><strong>Dark web? Wat is dat nou weer?</strong><br>‘Het duistere deel waar illegale dingen gebeuren’, zegt Mekić. Hier houden zich criminelen op die buiten het zicht van justitie en politie willen blijven. Dealers in harddrugs en pillen die je niet zomaar zonder recept kunt krijgen. Makers van kinderporno. Handelaars in wapens, vervalste paspoorten, illegaal vuurwerk, vervalst geld. Verkopers van gestolen goederen. Huurmoordenaars. Illegale downloadsites. Een soort online zwarte markt dus waar gebruikers betalen met de virtuele munteenheid bitcoins. En ook dat gaat weer versleuteld en anoniem.</p>
<p>Mekić: ‘Als je met deze criminelen in contact komt, ben je wél strafbaar bezig. Stel dat je sporen achterlaat en de FBI weet je te vinden… Dan zijn de gevolgen niet te overzien. Als je per se wapens wilt kijken, zoek dan maar op het gewone web. Op waterpistolen.’<br><br><strong>Waarom veegt de politie dat hele dark web niet even schoon?</strong><br>Mekić: ‘Dat kan dus niet zomaar van huppakee weg ermee. Dat web is enorm en de criminelen en de gebruikers zijn lastig te traceren doordat ze surfen met een speciale browser.’ Die versleutelt allerlei gegevens zoals het IP-adres. Maar cyberafdelingen van de politie en van inlichtingendiensten als de Amerikaanse NSA en de FBI doen hun best om te zoeken naar gaten in de beveiliging.</p>
<p>‘En dat lukt steeds beter’, volgens Mekić. ‘Want elk systeem, dus ook het deep web, heeft nu eenmaal zwakke plekken. En anders zijn het wel menselijke fouten waardoor de criminelen tegen de lamp lopen. Wat het beste werkt is als de politie undercover het dark web op gaat.’ Zoals bij het Australische kinderpornonetwerk waar rechercheurs zijn geïnfiltreerd. Met succes. De daders zijn gearresteerd en het netwerk is offline gehaald.<br><br><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
