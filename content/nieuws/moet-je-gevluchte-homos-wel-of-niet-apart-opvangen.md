---
id: a98da54ee90f4489bf12dae38656fa02
type: nieuws
layout: post
title: "Moet je gevluchte homo's wel of niet apart opvangen?"
permalink: /nieuws/moet-je-gevluchte-homos-wel-of-niet-apart-opvangen/
date: 2022-05-11T19:16:41.067Z
author: 7biA1WiYB
excerpt: "Gevluchte homo's, lesbiennes, bi's en transgenders (LHBT'ers) én christenen moeten in Nederland apart worden opgevangen als ze door medevluchtelingen worden gepest en bedreigd. Deze week stemde de Tweede Kamer vóór dat plan. De regering is het er niet mee eens. De voors en tegens op een rij.   "
seo:
  description: "Moet je gevluchte homo's wel of niet apart opvangen?"
  title: "Moet je gevluchte homo's wel of niet apart opvangen?"
---
Gevluchte homo's, lesbiennes, bi's en transgenders (LHBT'ers) én christenen moeten in Nederland apart worden opgevangen als ze door medevluchtelingen worden gepest en bedreigd. Deze week stemde de Tweede Kamer vóór dat plan. De regering is het er niet mee eens. De voors en tegens op een rij.   

    <p>Op verschillende opvangplekken worden LHBT-vluchtelingen gediscrimineerd en bedreigd. Eind vorig jaar gingen tien LHBT'ers in hongerstaking in de noodopvang in Alphen aan de Rijn om hiertegen te protesteren. Een van hen zei zelfs te zijn verkracht. Hun eis: een safehouse voor LHBT-vluchtelingen.</p>
<p>Een maand later deed een van hen een zelfmoordpoging. Hij werd overgeplaatst naar een gastgezin. </p>
<p><strong>Vóór aparte opvang:</strong><br>D66 had er genoeg van en diende een motie in, waarin staat dat als LHBT’ers en christenen onveilig zijn, ze terecht moeten kunnen bij speciale opvangcentra. Een meerderheid van de Tweede Kamer stemde deze week in met die motie. Ook de PvdA. Die partij wil geen 'roze centra', maar wel dat mensen die het nodig hebben, veiligheid krijgen.</p>
<p>'Ik ga niet uit principe het leven van een homoseksuele asielzoekers vernietigen', zei PvdA-fractievoorzitter Samsom. In Amsterdam en Rotterdam bestaan al aparte opvangplekken.  </p>
<p><strong>Tégen aparte opvang:</strong><br>‘Echt een belachelijke motie’, zei VVD’er Halbe Zijlstra over het plan. ‘We moeten de daders aanpakken, niet de slachtoffers apart zetten. Door dit te faciliteren, leveren we een stukje Nederland in.’</p>
<p>De VVD voelt, net als VVD-staatssecretaris Klaas Dijkhoff die over de vluchtelingenaanpak gaat, niets voor aparte opvangplekken. De partij vindt dat nieuwkomers de Nederlandse normen moeten respecteren en dat daders aangepakt moeten worden. Slachtoffers zouden niet voor de daders moeten wijken, vindt de partij. </p>
<p><strong>Zet dreigers apart</strong><br>En dan is er het plan van CDA. Die partij vindt dat juist de dreigers en pesters apart gezet moeten worden. In de gevangenis in Vught welteverstaan. De PVV gaat nog een stap verder en wil dat de daders uit Nederland worden gezet.</p>
<p>De bal ligt nu bij staatssecretaris Dijkhoff. Die moet beslissen of hij de motie aanneemt of naast zich neerlegt.  </p>
<p><em>Wat vind jij? Moeten er aparte opvangplekken voor LHBT'ers komen? </em></p>  
