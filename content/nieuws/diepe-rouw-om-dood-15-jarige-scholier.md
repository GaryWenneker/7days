---
id: b4998dbce807448cabb36bc3cd21e8fc
type: nieuws
layout: post
title: "Diepe rouw om dood 15-jarige scholier"
permalink: /nieuws/diepe-rouw-om-dood-15-jarige-scholier/
date: 2022-05-11T19:16:41.067Z
author: 7biA1WiYB
excerpt: "Afgelopen zaterdag overleed de 15-jarige Clay Haimé. Zijn familie laat op social media weten dat hij stierf door een online challenge. Gisteren werd Clay op zijn school in Den Haag herdacht.  "
seo:
  description: "Diepe rouw om dood 15-jarige scholier"
  title: "Diepe rouw om dood 15-jarige scholier"
---
Afgelopen zaterdag overleed de 15-jarige Clay Haimé. Zijn familie laat op social media weten dat hij stierf door een online challenge. Gisteren werd Clay op zijn school in Den Haag herdacht.  

    <p>Op de <a href="https://www.segbroek.nl/?_sp=86f0c766-173c-48c1-b3f2-d8d86ca68d14.1526979443077" target="_blank">website </a>van de school staat dat de tiener bij 'een noodlottig ongeval' om het leven is gekomen: 'Vrijdagmiddag ging Clay nog vrolijk naar huis. Vrijdagavond trof hem het noodlottig ongeluk. Aan de gevolgen daarvan is hij zaterdag overleden'. Verder worden geen details gegeven.</p>
<h3>Geen misdrijf</h3>
<p>In het <a href="https://www.facebook.com/segbroekcollege/photos/a.465933650141319.1073741826.438775906190427/1759540334113971/?type=3&amp;theater" target="_blank">rouwbericht </a>van de familie op Facebook staat dat Clay Haimé overleden zou zijn na het uitvoeren een 'onnozele challenge'. Dit wordt niet bevestigd door de politie. Een woordvoerder van de politie zegt: 'Het is niet zeker dat het dat is geweest. We weten niet wat er gebeurd is. Wel staat vast dat er geen sprake is van een misdrijf.'</p>
<h3>Choking Game</h3>
<p>Djulan Gémesi was een goede vriend van Haimé. Hij vertelt aan <a href="https://www.omroepwest.nl/nieuws/3635708/Bloemen-en-ballonnen-voor-overleden-Clay-Deze-challenge-moet-stoppen">Omroep West</a>: 'We bespraken altijd alles, dus als er iets aan de hand was geweest hadden we dat geweten. Maar hij heeft nooit ergens over gesproken. Bij deze challenge wordt ook opgeroepen om het absoluut voor jezelf te houden.'</p>
<p>Gémesi bedoelt hiermee de <em>Choking Game</em>. Online zijn allerlei video's te vinden van jongeren die hieraan meedoen. Het is de bedoeling dat je jezelf verstikt en op het allerlaatste moment weer zorgt dat je kunt ademen. Als het goed gaat zou je er high van worden. Maar er zijn ook gevallen waar het misging. Dan is de kans groot dat je sterft.</p>  
