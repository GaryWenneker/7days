---
id: 37341b664273498abb1a63df2d4b622e
type: nieuws
layout: post
title: "Uploadkoning voor de rechter"
permalink: /nieuws/uploadkoning-voor-de-rechter/
date: 2022-05-11T19:16:41.067Z
author: 7biA1WiYB
excerpt: "Na drie jaar wachten begint maandag eindelijk een volgend hoofdstuk in de Megaupload-soap. De rechter in Nieuw-Zeeland beslist deze week over de uitlevering van Kim Dotcom aan de Verenigde Staten. De excentrieke, altijd in het zwart geklede internetondernemer wordt daar verdacht van piraterij en het witwassen van heel veel geld.  "
seo:
  description: "Uploadkoning voor de rechter"
  title: "Uploadkoning voor de rechter"
---
Na drie jaar wachten begint maandag eindelijk een volgend hoofdstuk in de Megaupload-soap. De rechter in Nieuw-Zeeland beslist deze week over de uitlevering van Kim Dotcom aan de Verenigde Staten. De excentrieke, altijd in het zwart geklede internetondernemer wordt daar verdacht van piraterij en het witwassen van heel veel geld.  

    <p>Nog niet zo heel lang geleden keek iedereen zijn illegale series en films via Megaupload. De site had dik vijftig miljoen bezoekers per dag. De grote baas daarvan was Kim Dotcom (die eigenlijk gewoon Kim Schmitz heet). Het vele geld dat hij verdiende met zijn website, stak hij onder andere in een enorme Dotcom-<em>mansion</em> in Nieuw Zeeland, compleet met butler en kinderjuffen.</p>
<p>In dit filmpje geeft hij zelf een inkijkje in zijn leven:</p>
<p><div class="media media-element-container media-default"><div id="file-11620" class="file file-video file-video-youtube">

        <h2 class="element-invisible"><a href="/files/kim-dotcom-man-behind-megaupload">Kim Dotcom: The Man Behind Megaupload</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Kim Dotcom: The Man Behind Megaupload" src="https://www.youtube.com/embed/gMxhIfG0MpY?wmode=opaque&controls=" name="Kim Dotcom: The Man Behind Megaupload" frameborder="0" allowfullscreen="">Video van Kim Dotcom: The Man Behind Megaupload</iframe>
</div>
  </div>

  
</div>
</div>
<p><strong>FBI</strong><br>Maar in 2012 raakte Kim Dotcom in één klap zijn luxeleventje kwijt toen de politie met een arrestatieteam en twee helikopters de villa binnenviel. Dotcom werd op verzoek van de Amerikaanse FBI gearresteerd. Megaupload ging op zwart en Dotcom kwam in de cel. </p>
<p>Hij werd verdacht van witwassen (het gebruiken van crimineel geld), internetpiraterij en het leiden van een criminele organisatie. In totaal zouden Amerikaanse filmmakers door zijn toedoen meer dan 500 miljoen dollar schade hebben geleden.</p>
<p><strong>Proces gerekt</strong><br>Dotcom wist jarenlang te voorkomen dat hij naar de VS werd gestuurd voor zijn zaak. Eerst vocht hij zijn arrestatie met succes aan. Dotcom had als inwoner van Nieuw-Zeeland niet zomaar van z'n bed mogen worden gelicht omdat de Amerikanen dat wilden. Daarnaast is allerlei bewijsmateriaal door Nieuw-Zeeland zomaar aan de Amerikaanse FBI gegeven, terwijl dat niet mocht. Ook bleek Dotcom voor zijn arrestatie maandenlang illegaal door de geheime dienst te zijn gevolgd. Met tegenzin moest de premier van Nieuw-Zeeland toegeven dat er is geblunderd en bood hij Dotcom zijn excuses aan. </p>
<p>Maar vandaag moest Dotcom dan toch eindelijk naar de rechter. En zoals het een echte internetondernemer betaamt, doet hij verslag via <a href="https://twitter.com/KimDotcom?ref_src=twsrc%5Etfw">Twitter</a>. Naar verwachting gaat de uitleveringszaak nog weken duren. Daarna besluit de rechter pas of hij naar Amerika moet worden gebracht. En dan moet daar zijn echte rechtszaak nog beginnen.</p>  
