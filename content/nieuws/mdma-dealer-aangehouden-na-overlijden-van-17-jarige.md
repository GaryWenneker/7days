---
id: 9758fb14947746109c142daf9b463f85
type: nieuws
layout: post
title: "MDMA-dealer aangehouden na overlijden van 17-jarige"
permalink: /nieuws/mdma-dealer-aangehouden-na-overlijden-van-17-jarige/
date: 2022-05-11T19:16:41.067Z
author: 7biA1WiYB
excerpt: "De politie heeft een man aangehouden die ervan wordt verdacht MDMA te hebben verkocht aan een 17-jarig meisje uit Schagen. Zij overleed in december aan een overdosis. Drie vragen en antwoorden.  "
seo:
  description: "MDMA-dealer aangehouden na overlijden van 17-jarige"
  title: "MDMA-dealer aangehouden na overlijden van 17-jarige"
---
De politie heeft een man aangehouden die ervan wordt verdacht MDMA te hebben verkocht aan een 17-jarig meisje uit Schagen. Zij overleed in december aan een overdosis. Drie vragen en antwoorden.  

    <h3>1. Wat is er gebeurd?</h3>
<p>Een 17-jarig meisje uit Schagen werd in december vorig jaar onwel nadat ze MDMA had ingenomen. Ze werd met een ambulance naar het ziekenhuis gebracht, maar kon niet meer worden gered. Na uitgebreid onderzoek bleek dat ze was overleden aan een overdosis van het middel.</p>
<h3>2. Is hij de enige verdachte?</h3>
<p>Nee, eerder werden al twee anderen aangehouden. Zij zitten niet meer vast, maar worden nog wel verdacht van betrokkenheid. De 32-jarige man die nu is opgepakt wordt verdacht van het verkopen van harddrugs aan een minderjarige. De politie ontdekt een grote hoeveelheid MDMA bij de man thuis.</p>
<h3>3. Hoe gevaarlijk is MDMA?</h3>
<p>MDMA is een stof die in XTC zit, maar bestaat ook in poeder- en kristalvorm. Het maken, hebben en (ver)kopen van de harddrug is hartstikke verboden. MDMA geeft een tijdelijk geluksgevoel. Maar onschuldig is het zeker niet, zo kan het zorgen voor: uitdroging, oververhitting en watervergiftiging. Op lange termijn kunnen gebruikers er hersenschade en geheugenproblemen aan overhouden.</p>  
