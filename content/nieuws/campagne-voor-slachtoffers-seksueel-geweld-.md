---
id: 4f60da0841ec4e73874b8d3380eb91bb
type: nieuws
layout: post
title: "Campagne voor slachtoffers seksueel geweld "
permalink: /nieuws/campagne-voor-slachtoffers-seksueel-geweld-/
date: 2022-05-11T19:16:41.067Z
author: 7biA1WiYB
excerpt: "Seks hebben terwijl je dat niet wilt. Veel mensen die dit hebben meegemaakt durven er niet over te praten. Daarom is het ministerie van Justitie en Veiligheid de campagne ‘Wat kan mij helpen’ gestart.  "
seo:
  description: "Campagne voor slachtoffers seksueel geweld "
  title: "Campagne voor slachtoffers seksueel geweld "
---
Seks hebben terwijl je dat niet wilt. Veel mensen die dit hebben meegemaakt durven er niet over te praten. Daarom is het ministerie van Justitie en Veiligheid de campagne ‘Wat kan mij helpen’ gestart.  

    <p>Mensen die slachtoffer zijn van gedwongen seks vertellen dit vaak aan niemand. Soms door schaamte of omdat ze bang zijn om niet geloofd te worden. En dat terwijl ze niet alleen zijn: 22 procent van de vrouwen en 6 procent van de mannen heeft het weleens meegemaakt. </p>
<p>De nieuwe campagne 'Wat kan mij helpen' moet ervoor zorgen dat dit onderwerp sneller bespreekbaar wordt en dat slachtoffers eerder hulp zoeken, bijvoorbeeld bij een arts of psycholoog.</p>
<h3>Verwerken</h3>
<p>Mensen worden ook aangespoord om over nare seksuele ervaringen uit het verleden te praten. Dat kan namelijk helpen bij het verwerken daarvan. Op de campagnesite vertellen verschillende slachtoffers <a href="https://www.watkanmijhelpen.nl/ervaringsverhalen/het-verhaal-van-sanne" target="_blank">hun verhaal</a>. Ook vertellen ze hoe professionele hulp hen hielp om de heftige gebeurtenis te verwerken. </p>
<p><em>Wat vind jij van deze campagne? </em></p>
<p><b>7Days-lezeres Julia (17): </b>'Ik vind het heel belangrijk dat er aandacht voor is. En ik denk ook dat je met zo'n campagne in ieder geval meer bewust wording kan creëren. Ik denk dat het heel belangrijk is dat het taboe wordt doorbroken en daar kan zo'n campagne wel bij helpen.'</p>  
