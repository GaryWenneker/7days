---
id: 8cef0b20284748f3aa3e3c94aca84013
type: nieuws
layout: post
title: "Verschil tussen jongens en meisjes in toekomstdromen"
permalink: /nieuws/verschil-tussen-jongens-en-meisjes-in-toekomstdromen/
date: 2022-05-11T19:16:41.067Z
author: 7biA1WiYB
excerpt: "Wat wil jij later worden? Juf? Dikke kans dat je een meisje bent. Hoop je iets in de techniek te gaan doen? Dan ben je vast een jongen. De verschillen in toekomstplannen voor jongens en meisjes zijn nog steeds groot, zo blijkt uit een nieuw onderzoek.  "
seo:
  description: "Verschil tussen jongens en meisjes in toekomstdromen"
  title: "Verschil tussen jongens en meisjes in toekomstdromen"
---
Wat wil jij later worden? Juf? Dikke kans dat je een meisje bent. Hoop je iets in de techniek te gaan doen? Dan ben je vast een jongen. De verschillen in toekomstplannen voor jongens en meisjes zijn nog steeds groot, zo blijkt uit een nieuw onderzoek.  

    <p>De Organisatie voor Economische Samenwerking en Ontwikkeling (OESO) onderzocht de verschillen tussen jongens en meisjes in carrièreverwachtingen.</p>
<h3>Internationale vergelijking</h3>
<p>Uit de cijfers blijkt dat jongens en meisjes nog altijd heel andere plannen hebben voor hun toekomstige carrière. Jongens van 15 verwachten bijvoorbeeld veel vaker een baan te vinden in de wetenschap of techniek dan 15-jarige meisjes. Zij kiezen veel vaker voor het onderwijs. En dat is best opvallend: jongens en meisjes scoren wel ongeveer gelijk op de zogenoemde PISA-toets, een internationale vergelijking op het gebied van lezen, wiskunde en natuurwetenschappen.</p>
<h3>Advocaat</h3>
<p>De deskundigen stellen bovendien dat Nederlandse jongeren geen realistisch beeld hebben van de arbeidsmarkt. De onderzoekers maken zich zorgen over de resultaten. Ze stellen dat jongeren niet op de hoogte zijn van wat bepaalde banen eigenlijk inhouden. 'Zo roepen jongeren soms dat ze advocaat willen worden, maar hebben ze geen idee dat VMBO-T daar niet de juiste vooropleiding voor is. En dat een universitaire studie van vier jaar daar zelfs nog niet genoeg voor is. Het suggereert bovendien dat de carrièreverwachtingen van jongeren verouderd en onrealistisch zijn’, aldus de deskundigen in het rapport.</p>
<p>Volgens de deskundigen gaat het mis op school en zou er veel meer voorlichting gegeven moeten worden over opleidingen en beroepen.</p>  
