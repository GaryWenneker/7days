---
id: 098a58744c5a46488a9153e73db8f273
type: nieuws
layout: post
title: "The Donald en BoJo tegelijk onder vuur "
permalink: /nieuws/the-donald-en-bojo-tegelijk-onder-vuur-/
date: 2022-05-11T19:16:41.067Z
author: 7biA1WiYB
excerpt: "Ze lijken best op elkaar. In uiterlijk, in hun ideeën en in hun manier van doen. En nu hebben ze nog een overeenkomst. De Britse premier Boris Johnson alias BoJo en de Amerikaanse president Donald Trump alias The Donald staan allebei op hetzelfde moment zwaar onder druk. Wat is er aan de hand?  "
seo:
  description: "The Donald en BoJo tegelijk onder vuur "
  title: "The Donald en BoJo tegelijk onder vuur "
---
Ze lijken best op elkaar. In uiterlijk, in hun ideeën en in hun manier van doen. En nu hebben ze nog een overeenkomst. De Britse premier Boris Johnson alias BoJo en de Amerikaanse president Donald Trump alias The Donald staan allebei op hetzelfde moment zwaar onder druk. Wat is er aan de hand?  

    <p><strong>Tik op BoJo's vingers</strong><br>Bij onze Britse buren is iedereen al tijden boos op iedereen. Door die bliksemse Brexit. Het lukt maar niet om er goede afspraken over te maken terwijl de deadline van 31 oktober waarop alles rond moet zijn dichterbij snelt. Op dit moment zijn veel Britten vooral boos op Johnson. Die wil desnoods zonder afspraken van de EU scheiden, iets waar veel Britten en politici tegen zijn.<br><br>Maar premier Johnson wilde met een truc zijn politieke tegenstanders omzeilen. Door de Kamer op een extra vakantie te sturen zou hij zijn eigen plannen kunnen doordrukken. Maar deze week stak de allerhoogste Britse rechter (lady Brenda Hale met een opvallende spinnenspeld op haar jurk) daar een stokje voor. <br><div class="media media-element-container media-default"><div id="file-538463" class="file file-image file-image-jpeg">

        
  
  <div class="content">
    <img alt="Foto AFP" height="1936" width="3000" class="media-element file-default" data-delta="2" src="https://original.sevendays.nl/sites/default/files/ANP-77869347.jpg">  </div>

  
</div>
</div><br>Ze zei dat de truc verboden is. Een keiharde tik op BoJo’s vingers. Zijn tegenstanders vinden dat Johnson met zijn ondemocratische plannetje te ver is gegaan en moet aftreden. Maar die wil daar niets van weten.  <br><br><strong>Trap tegen troon Trump</strong><br>Ook critici van Trump vinden dat hij geen president meer mag zijn. Trump zou gebeld hebben met de Oekraïense president Zelensky. Die probeerde hij flink te <em>pushen</em> om uit te zoeken of de Amerikaanse Democraat Joe Biden ooit foute zaakjes heeft gedaan in Oekraïne. <br><br>Toen hij nog vice-president was onder Obama werkte Bidens zoon namelijk voor een Oekraïens bedrijf waar een corruptie-onderzoek zou plaats vinden. Biden zou toen gedreigd hebben Amerikaanse geldsteun aan Oekraïne stop te zetten als dat onderzoek door zou gaan. Biden ontkent overigens. Maar nu wil het geval dat Biden op dit moment een grote tegenstander van Trump is in de komende verkiezingen. Als hij inderdaad iets verkeerd heeft gedaan zou dat Trump helpen om opnieuw president te worden. <br><div class="media media-element-container media-default"><div id="file-538462" class="file file-image file-image-jpeg">

        
  
  <div class="content">
    <img alt="Foto AFP" title="Foto AFP" height="3712" width="5568" class="media-element file-default" data-delta="1" src="https://original.sevendays.nl/sites/default/files/ANP-77857735.jpg">  </div>

  
</div>
</div><br>Trump ging met zijn dwingtelefoontje te ver, vinden zijn politieke tegenstanders de Democraten. Dit is pure machtsmisbruik. Daarom zijn ze een <em>Impeachment</em>-procedure gestart om de president van zijn troon te stoten. Of het gaat lukken is de vraag. De poging zou uiteindelijk kunnen sneuvelen tijdens een stemming in de Senaat, want daar hebben de Republikeinen, Trumps partij, de meerderheid. The Donald noemt het een heksenjacht en wil net als BoJo niet van aftreden horen.    
