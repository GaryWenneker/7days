---
id: c8be5f72cb414f7c8b1fb8146610049b
type: nieuws
layout: post
title: "Scouts eten 'epische sushi' in Japan"
permalink: /nieuws/scouts-eten-epische-sushi-in-japan/
date: 2022-05-11T19:16:41.067Z
author: 7biA1WiYB
excerpt: "Maandag vertrokken Elisa (14, links op de foto) en Maaike (14, rechts op de foto) met duizend andere Nederlandse scouts naar Japan voor de Wereld Jamboree, het grootste scoutingkamp ter wereld met dertigduizend deelnemers. Hoe is het nu in Japan? ‘Warm, vochtig en heel bijzonder!’  "
seo:
  description: "Scouts eten 'epische sushi' in Japan"
  title: "Scouts eten 'epische sushi' in Japan"
---
Maandag vertrokken Elisa (14, links op de foto) en Maaike (14, rechts op de foto) met duizend andere Nederlandse scouts naar Japan voor de Wereld Jamboree, het grootste scoutingkamp ter wereld met dertigduizend deelnemers. Hoe is het nu in Japan? ‘Warm, vochtig en heel bijzonder!’  

    <p>Met medescouts uit honderdvijftig andere landen gaan Maaike (lid van een scoutinggroep in Eindhoven) en Elisa (lid van Scouting Moordrecht) kamperen, spellen spelen en andere culturen ontdekken op de Jamboree die 28 juli start. Maar eerst maken ze met een klein groepje, hun troep Loevestein, een rondreis door Japan. </p>
<p><strong>Vriendjes</strong><br>Toen ze zich anderhalf jaar geleden voor het internationale scoutingkamp opgaven, kenden de twee elkaar niet. Maar na een reeks kennismakingsweekenden voor de troepen zijn ze dikke vriendinnen geworden, vertellen ze vanuit de Japanse stad Osaka aan de telefoon. En dat niet alleen… ‘Ook onze vriendjes zijn mee,’ verklapt Elisa. ‘We hebben ze allebei tijdens de groepsweekenden leren kennen. Ze zitten in een andere troep, maar het is heel leuk om elkaar hier te zien.’ </p>
<p>Na de eerste dag Japan zijn de twee moe van de jetlag. 'Iedereen was om vier uur 's ochtends wakker en heel druk,' lacht Maaike. Maar ze zitten ook vol verhalen. Elisa: 'We hebben vandaag Osaka bezocht, een bijzondere stad met hele schattige Japanse winkels. We kwamen steeds andere scouts tegen, zelfs uit Brazilië. Daardoor besef ik nog niet helemaal dat ik echt in Japan ben, het lijkt wel gewoon een heel leuk scoutingweekend.' <br><br><strong>Lopende band met suhsi</strong><br>Al is het eten tot nu toe wel hartstikke Japans. Ontbijten met stokjes, rijst en soep voelt nog wat bizar. 'Mijn maag is echt van streek,' verzucht Maaike, 'ik ben gewoon gewend aan biefstuk en kip, niet aan al die vis!' Over het avondeten zijn de twee een stuk enthousiaster. 'Die sushi van de lopende band was echt episch,' vertelt Maaike lyrisch, 'die kwam in een soort treintje naar je toe!' </p>
<p>Maaike en Elisa hebben de komende dagen nog een druk programma met bezoeken aan een bamboe-bos en de stad Kioto. Daarna trekken ze weer verder. Dinsdag slaan alle Nederlandse troepen hun tentenkamp op in Kirahama, een recreatiegebied in het zuidwesten van het land. Daar zal de Jamboree echt van start gaan. </p>
<p><strong>Wat is de Wereld Jamboree?</strong><br>Tijdens de Wereld Jamboree verzamelen ruim dertigduizend scouts van veertien tot achttien jaar uit de hele wereld zich op een kampeerterrein. Van de 23 keer dat de Wereld Jamboree werd gehouden, organiseerde Nederland hem twee keer, in 1937 en in 1995. Nederland reist af met duizend scouts, die zich in ‘troepen’ (groepjes van 36 leden uit het hele land) hebben onderverdeeld. Met honderdvijftig verschillende deelnemende landen ontstaat een soort miniwereld waarin van elkaars cultuur kan worden ontdekt.</p>
<p><em>In de 7Days van komende vrijdag vertelt Maaike veel meer over het kamp. Heb je geen abonnement? Maak dan nu met ons <a href="https://7dagen.netlify.app/abonnementen">kennis</a>!</em></p>  
