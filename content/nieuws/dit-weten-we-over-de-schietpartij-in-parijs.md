---
id: 7d541b9141f74071a0e9958180667efc
type: nieuws
layout: post
title: "Dit weten we over de schietpartij in Parijs"
permalink: /nieuws/dit-weten-we-over-de-schietpartij-in-parijs/
date: 2022-05-11T19:16:41.067Z
author: 7biA1WiYB
excerpt: "Donderdagavond zijn bij een schietpartij op de Avenue des Champs Élysées in Parijs twee personen om het leven gekomen. Een van hen is een politieagent. Naast de twee dodelijke slachtoffers raakten er ook andere personen gewond. Dat meldt het Franse Ministerie van Binnenlandse Zaken.  "
seo:
  description: "Dit weten we over de schietpartij in Parijs"
  title: "Dit weten we over de schietpartij in Parijs"
---
Donderdagavond zijn bij een schietpartij op de Avenue des Champs Élysées in Parijs twee personen om het leven gekomen. Een van hen is een politieagent. Naast de twee dodelijke slachtoffers raakten er ook andere personen gewond. Dat meldt het Franse Ministerie van Binnenlandse Zaken.  

    <p>Een ooggetuige verklaarde dat er een man uit een auto stapte die vervolgens op de agenten begon te schieten. De Franse politie meldt dat deze schutter werd omgebracht. Hij was bekend bij de politie en het zou gaan om een 39-jarige man die in het oosten van Parijs verbleef. Volgens het ministerie zouden er meerdere schutters kunnen zijn. Zo zou er een arrestatiebevel zijn uitgevaardigd tegen een tweede verdachte die donderdag per trein uit België het land binnen kwam.</p>
<h3>Onderzoek</h3>
<p>De Franse president Hollande zei donderdagavond ervan overtuigd te zijn dat er terroristen achter deze aanslag zitten. Een woordvoerder van het ministerie zegt dat het gaat om een gerichte aanval op de politie. Er is direct een onderzoek gestart naar de schietpartij.</p>
<p>IS heeft de verantwoordelijkheid voor de schietpartij opgeëist en noemt in een statement de naam van de schutter: Abu Sayif uit België. Dat meldt Amaq.</p>
<h3>Verkiezingen</h3>
<p>Omdat komende zondag het eerste deel van de verkieizingen zijn werd er flink campagne gevoerd. Vandaag is de laatste dag van die campagnevoering. Presidentskandidaten Marine le Pen en François Fillon hebben aangegeven dat ze dat niet zullen doen. Kandidaat Emmanuel Macron heeft ook zijn campagnebijeenkomsten afgezegd. Socialist Benoît Hamon heeft zijn campagnebijeenkomst van vanmorgen geschrapt, maar laat zijn toespraak later op de dag wel door gaan. </p>
<h3>Noodtoestand</h3>
<p>In Frankrijk werd in november 2015, na meerdere aanslagen in Parijs, de noodtoestand uitgeroepen. Deze noodtoestand geeft de politie meer bevoegdheden om huiszoekingen en arrestaties te verrichten. De noodtoestand werd in januari verlengd tot ten minste 15 juli.</p>
<p>Lees meer over <a href="https://original.sevendays.nl/nieuws/gaat-ook-aanslagen-plegen-nederland">of er in Nederland ook een aanslag zou kunnen komen</a>.</p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
