---
id: ec8409e62f9f4b4fafd161715b368271
type: nieuws
layout: post
title: "Waarom heeft IS deze aanslagen gepleegd? "
permalink: /nieuws/waarom-heeft-is-deze-aanslagen-gepleegd-/
date: 2022-05-11T19:16:41.067Z
author: 7biA1WiYB
excerpt: "'Wij hebben de aanslagen gepleegd', biechtte terreurgroep IS het gruwelijke geweld in Parijs op. Bij schietpartijen en explosies in de hele stad kwamen vrijdagavond zo'n honderddertig mensen om het leven. Maar IS, dat zit toch in Syrië en Irak? En moet je je nu ook zorgen maken over aanslagen in Nederland? We praten je in zes vragen bij.   "
seo:
  description: "Waarom heeft IS deze aanslagen gepleegd? "
  title: "Waarom heeft IS deze aanslagen gepleegd? "
---
'Wij hebben de aanslagen gepleegd', biechtte terreurgroep IS het gruwelijke geweld in Parijs op. Bij schietpartijen en explosies in de hele stad kwamen vrijdagavond zo'n honderddertig mensen om het leven. Maar IS, dat zit toch in Syrië en Irak? En moet je je nu ook zorgen maken over aanslagen in Nederland? We praten je in zes vragen bij.   

    <p><strong>1. Wat wil IS precies?</strong><br>Even terug naar het begin. Terreurgroep IS (ook wel ISIS of ISIL genoemd) wil precies dát waar zijn naam voor staat: een Islamitische Staat. Een zogeheten kalifaat, een groot eigen mega-land waar superstrenge islamitische regels gelden. Waar alle vrouwen bijvoorbeeld in boerka's dragen. Locatie: in eerste instantie Syrië en Irak, maar als het aan IS ligt, uiteindelijk in het hele Midden-Oosten. Minstens.</p>
<p><strong>2. Maar dat willen die mensen daar toch niet?  </strong><br>Het merendeel niet nee. En daarom maakt IS veel gebruik van geweld. Iedereen die geen moslim is, of niet zo'n strenge moslim is, is 'fout'. En moet daarom weggejaagd worden of anders gedood. IS staat bekend om zijn gruwelijke moordmethoden, tot onthoofdingen aan toe. Niet zo gek dat inmiddels miljoenen mensen in Syrië en Irak op de vlucht zijn geslagen. </p>
<p><div class="media media-element-container media-default"><div id="file-13101" class="file file-image file-image-jpeg">

        
  
  <div class="content">
    <img title="Foto: AFP" height="783" width="1299" class="media-element file-default" src="https://7dagen.netlify.app/sites/default/files/ANP-27652094.jpg" alt="">  </div>

  
</div>
</div>
<p><strong>3. Dit moet stoppen! Doen andere landen niets?</strong><br>Jazeker, ze doen hun best. Westerse landen, waaronder de VS, Frankrijk en Nederland, hebben de handen ineengeslagen in een zogeheten internationale coalitie. Die landen bombarderen IS-plekken in Syrië en/of Irak (Nederland bijvoorbeeld alleen Irak). Rusland sloot laatst ook aan. Dit alles trouwens niet alleen om IS te stoppen. In Syrië was de afgelopen vier jaar, los van IS, al een burgeroorlog gaande.<br><br><strong>4. Helpt die actie van het westen een beetje?</strong><br>Nou... hier en daar boeken IS-tegenstanders een overwinninkje, maar het einde is bepaald nog niet in zicht. Duidelijk is wel dat IS natuurlijk niet gediend is van die buitenlandse bemoeienissen. Herinner je je de <a href="https://7dagen.netlify.app/nieuws/raadsels-rond-sina%C3%AF-crash">vliegramp in Egypte</a> met een Russisch toestel eind oktober nog? Die gebeurde nét toen Rusland zich met het conflict was gaan bemoeien. De kans is 90% zeker dat de crash wraak was van IS. </p>
<p><div class="media media-element-container media-default"><div id="file-13102" class="file file-image file-image-jpeg">

        
  
  <div class="content">
    <img title="Foto: ANP" height="2257" width="3387" class="media-element file-default" src="https://7dagen.netlify.app/sites/default/files/ANP-27868590.jpg" alt="">  </div>

  
</div>
</div>
<p><strong>5. Aha. En nu heeft IS dus wraak genomen op Frankrijk?</strong><br>Precies. Frankrijk voerde sinds september al tamelijk veel luchtaanvallen uit op Syrië en Irak. Vorige week besloot president Hollande nog een extra vliegdekschip die kant op te sturen. Dat moet IS als reden hebben gezien om dit gruwelijke multi-bloedbad te veroorzaken in Parijs.</p>
<p><strong>6. Nederland zit ook in die internationale coalitie. Kunnen er nu ook aanslagen komen in Nederland?</strong><br>Nou, zeg nooit nooit, helaas. Het dreigingsniveau was de laatste tijd al 'substantieel': een 3 op schaal van 4. Maar Nederland speelt een aanzienlijk minder belangrijke rol in de internationale coalitie dan Frankrijk. Als IS nog meer kwaad zou willen, zal het er waarschijnlijk voor kiezen om weer een 'groot' land aan te pakken. 'Frankrijk speelt een actieve militaire rol bij het bestrijden van islamitisch extremisme. In Mali, meerdere Noord-Afrikaanse landen, en natuurlijk in Syrië', zegt terrorisme-expert Jelle van Buren tegen het ANP. 'Er zijn ook al zeker duizend jihadisten naar Syrië getrokken om te vechten, zo'n 200 á 250 zijn teruggekeerd naar Frankrijk.' </p>
<p>Ondanks het geweld van gisteren zag de Nederlandse veiligheidsbaas Dick Schoof gisteren geen reden om het Nederlandse dreigingsniveau te verhogen. Simpel gezegd is het er hier dus, voor zover de inlichtingendiensten weten, niet ineens onveiliger op geworden. Hoe gruwelijk en beangstigend de aanslagen in Parijs ook zijn: er is voor Nederlanders gelukkig geen reden tot paniek. </p>
<p><strong>Meer weten? In ons <a href="https://7dagen.netlify.app/dossier-parijs">dossier Parijs </a>houden we je op de hoogte:</strong></p>
<p><strong>1. <a href="https://7dagen.netlify.app/nieuws/wat-gebeurde-er-parijs">Wat is er precies gebeurd?</a><br>2. <a href="https://7dagen.netlify.app/nieuws/waarom-heeft-deze-aanslagen-gepleegd">Waarom heeft terreurgroep IS deze aanslagen gepleegd?</a><br>3. <a href="https://7dagen.netlify.app/nieuws/charlie-hebdo-hoe-zat-dat-ook-alweer">Hoe zit het ook alweer met de aanslagen op Charlie Hebdo?</a><br>4. <a href="https://7dagen.netlify.app/nieuws/de-aanslagen-van-minuut-tot-minuut">De aanslagen van minuut tot minuut</a><br>5. <a href="https://7dagen.netlify.app/nieuws/de-wereld-leeft-mee-met-parijs">De wereld leeft mee met Parijs</a><br>6. <a href="https://7dagen.netlify.app/nieuws/gaat-ook-aanslagen-plegen-nederland">Gaat IS ook aanslagen plegen in Nederland?</a><br>7. <a href="https://7dagen.netlify.app/nieuws/waarom-ging-duitsland-nederland-niet-door">Waarom ging Duitsland-Nederland niet door?</a><br>8. <a href="https://7dagen.netlify.app/nieuws/wat-er-mis-met-molenbeek">Wat is er mis met Molenbeek?</a><br>9. Video: <a href="https://7dagen.netlify.app/video/bloemen-tegen-geweren">Bloemen tegen geweren</a><br>10. <a href="https://7dagen.netlify.app/nieuws/7-tips-om-heftig-nieuws-beter-te-verteren">7 tips om heftig nieuws beter te verteren</a><br>11. <a href="https://7dagen.netlify.app/dossier-parijs">Hoe leef je verder na 'Parijs'?</a></strong></p>  
