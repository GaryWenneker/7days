---
id: cce70cbcb19f46d5b8cb2022ece2247f
type: nieuws
layout: post
title: "Saada voert actie tegen meisjesbesnijdenis "
permalink: /nieuws/saada-voert-actie-tegen-meisjesbesnijdenis-/
date: 2022-05-11T19:16:41.067Z
author: 7biA1WiYB
excerpt: "Het is vandaag Internationale Dag tegen Meisjesbesnijdenis. De bijna elfjarige Saada uit Ethiopië voert met haar vriendinnen actie tegen genitale verminking van meisjes, want voorlichting door jongeren zelf is dé manier om deze gevaarlijke traditie te bestrijden. Vijf vragen over meisjesbesnijdenis.  "
seo:
  description: "Saada voert actie tegen meisjesbesnijdenis "
  title: "Saada voert actie tegen meisjesbesnijdenis "
---
Het is vandaag Internationale Dag tegen Meisjesbesnijdenis. De bijna elfjarige Saada uit Ethiopië voert met haar vriendinnen actie tegen genitale verminking van meisjes, want voorlichting door jongeren zelf is dé manier om deze gevaarlijke traditie te bestrijden. Vijf vragen over meisjesbesnijdenis.  

    <h3>1. Waar komt meisjesbesnijdenis voor?</h3>
<p>Vooral in landen in Afrika en het Midden-Oosten, maar ook in Azië en in gemeenschappen in Europa, Australië en de VS. Volgens cijfers van de VN lopen 4,1 miljoen meisjes wereldwijd het risico om in 2020 besneden te worden. Dat zijn er zo'n elfduizend per dag.</p>
<h3>2. Wat gebeurt er?</h3>
<p>Meisjesbesnijdens is een ingreep aan de uitwendige geslachtorganen. Wat precies wordt weggesneden, verplaatst, verkleind of vergroot is afhankelijk van degene die de ingreep uitvoert. Ook lokale gewoontes en wensen van de familie of het meisje zelf spelen een rol. Meisjes die besneden worden zijn meestal tussen de vijf en vijftien jaar.</p>
<h3>3. Wat zijn de redenen?</h3>
<p>Redenen voor meisjesbesnijdenis hangen meestal samen met religieuze en culturele ideeën over hoe een meisje moet zijn. Zo zou een besnijdenis haar huwelijkskansen vergroten, haar maagdelijkheid beschermen en status geven in de gemeenschap. Een besneden meisje is dan volgens de sociale normen goed opgevoed, fatsoenlijk en mooi. Veel meisjes en vrouwen zien besnijdenis als iets vanzelfsprekends: het is een eeuwenoude traditie, iedereen doet het. </p>
<h3>4. Dat is toch discriminatie?</h3>
<p>Ja, meisjesbesnijdenis schendt de <a href="https://7dagen.netlify.app/nieuws/meklit-16-ik-heb-al-drie-kindhuwelijken-gestopt%E2%80%99" target="_blank">rechten van meisjes</a> en vrouwen. Het woord 'besnijdenis' verhult bovendien de lichamelijke en psychische gevolgen van de ingreep. Deskundigen, artsen en mensenrechtenorganisaties noemen meisjesbesnijdenis daarom vrouwelijke genitale verminking, want behalve chronische pijn, bloedingen en ontstekingen houden veel meisjes aan de besnijdenis ook een trauma over.</p>
<p>Traditioneel voert een lokale vroedvrouw de ingreep uit, met een mesje en zonder verdoving. In landen als Egypte, Soedan en Kenia worden meisjes tegenwoordig ook besneden in <a href="https://www.pharos.nl/infosheets/algemene-informatie-over-meisjesbesnijdenis/" target="_blank">klinieken</a>. De omstandigheden zijn daar misschien hygiënischer, maar de verminkingen zijn hetzelfde.</p>
<h3>5. Gebeurt er iets tegen?</h3>
<p>Internationale <a href="https://www.un.org/en/observances/female-genital-mutilation-day" target="_blank">campagnes</a> hebben ervoor gezorgd steeds meer mensen tégen meisjesbesnijdenis zijn. Het helpt vooral als vroedvrouwen, artsen en (religieuze) leiders in dorpen of gemeenschappen waar meisjes besneden worden, zich tegen de traditie uitspreken. Ook <a href="https://www.amref.nl/aandachtsgebieden-amref/mijn-lijf-mijn-leven/stoppen-meisjesbesnijdenis-tanzania-kenia" target="_blank">nieuwe rituelen</a> waarin de overgang van meisje naar vrouw gevierd wordt, zorgden er al voor dat duizenden meisjes niet besneden werden.</p>
<p>In deze video van <em><a href="https://www.savethechildren.nl/actueel/nieuws/2020/11-000-meisjes-per-dag-lopen-risico-besneden-te-wo" target="_blank">Save the Children</a> </em>komt Saada aan het woord: 'Mijn vriendin vertelde dat ze besneden zou worden. Ik was zo bezorgd, want ik was bang dat ze dood zou gaan.' </p>
<p><div class="media media-element-container media-default"><div id="file-539687" class="file file-video file-video-youtube">

        <h2 class="element-invisible"><a href="/files/saadas-story-international-day-zero-tolerance-fgm-2020-unleashing-youth-power">Saada&#039;s Story | International Day of Zero Tolerance for FGM 2020 | Unleashing Youth Power</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Saada&#039;s Story | International Day of Zero Tolerance for FGM 2020 | Unleashing Youth Power" src="https://www.youtube.com/embed/H1HhyUCqong?wmode=opaque&controls=" name="Saada&#039;s Story | International Day of Zero Tolerance for FGM 2020 | Unleashing Youth Power" frameborder="0" allowfullscreen="">Video van Saada&amp;#039;s Story | International Day of Zero Tolerance for FGM 2020 | Unleashing Youth Power</iframe>
</div>
  </div>

  
</div>
</div>  
