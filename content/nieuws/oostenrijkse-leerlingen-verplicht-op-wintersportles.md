---
id: 85415890132146e1ae537a0505caa134
type: nieuws
layout: post
title: "Oostenrijkse leerlingen verplicht op wintersportles"
permalink: /nieuws/oostenrijkse-leerlingen-verplicht-op-wintersportles/
date: 2022-05-11T19:16:41.067Z
author: 7biA1WiYB
excerpt: "Skiën laat Oostenrijkers steeds vaker koud. Dat brengt niet alleen de economie in gevaar, het is ook slecht voor het imago van het Alpenland. En dus verzon de nieuwe regering een oplossing: alle leerlingen moeten verplicht op wintersportles.  "
seo:
  description: "Oostenrijkse leerlingen verplicht op wintersportles"
  title: "Oostenrijkse leerlingen verplicht op wintersportles"
---
Skiën laat Oostenrijkers steeds vaker koud. Dat brengt niet alleen de economie in gevaar, het is ook slecht voor het imago van het Alpenland. En dus verzon de nieuwe regering een oplossing: alle leerlingen moeten verplicht op wintersportles.  

    <p>Je zou het met al die hoge bergen en sneeuwwitte skigebieden bijna niet geloven, maar toch zijn er steeds minder Oostenrijkers die wintersporten. Zes op de tien skiet, snowboardt of langlauft nooit. En dat is een beetje gek, vindt de nieuwe conservatief-groene regering. Want skiën hoort bij Oostenrijk, zoals schaatsen bij Nederland hoort. En dus is er nu een plan om alle Oostenrijkse leerlingen verplicht op de lange latten te zetten. Basisschoolleerlingen moeten vier dagen per jaar op ski-les, middelbare scholieren minimaal een week. Wanneer de verplichting ingaat, is onbekend.</p>
<h3>Toerisme</h3>
<p>Wintersport is voor Oostenrijk niet alleen belangrijk als traditie. Er wordt ook flink geld mee verdiend. Eén op de vijftien Oostenrijkers werkt in het toerisme, en in skigebieden is dat nog veel meer. De toerisme-industrie zet elk jaar veertig miljard euro om, waarvan meer dan een derde van de wintersport komt.</p>
<h3>Milieu</h3>
<p>Opvallend is dat in Oostenrijk de belasting van skiën op het milieu nauwelijks een thema is. Zelfs niet voor de Groene partij die in deze regering zit. Dat terwijl ruim tweederde van de pistes gebruik maakt van energieverslindende sneeuwkanonnen en ook de natuur eronder lijdt.</p>
<p>Tot 1996 was skiën ook al een verplicht vak op alle Oostenrijkse scholen. Toen het land lid werd van de Europese Unie besloot de toenmalige regering het geld voor de skilessen voortaan te besteden aan extra taalonderwijs. </p>  
