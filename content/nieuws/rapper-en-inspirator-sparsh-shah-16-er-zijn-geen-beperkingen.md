---
id: 5894d7069fc7491bb41fc713979074f2
type: nieuws
layout: post
title: "Rapper en inspirator Sparsh Shah (16): 'Er zijn geen beperkingen'"
permalink: /nieuws/rapper-en-inspirator-sparsh-shah-16-er-zijn-geen-beperkingen/
date: 2022-05-11T19:16:41.067Z
author: 7biA1WiYB
excerpt: "Sparsh Shah (16) heeft ‘breekbare botten, maar een onbreekbare geest’, zoals hij zelf zegt. De Amerikaan werd geboren met brozebottenziekte. Maar dat weerhoudt hem er niet van zijn dromen te volgen als rapper en inspirator. Vorig weekend trad hij op in Amsterdam tijdens een benefietdiner voor onderzoek naar zijn ziekte. ‘Ik wilde optreden voor een miljard mensen. Dat is al twee keer gelukt.’  "
seo:
  description: "Rapper en inspirator Sparsh Shah (16): 'Er zijn geen beperkingen'"
  title: "Rapper en inspirator Sparsh Shah (16): 'Er zijn geen beperkingen'"
---
Sparsh Shah (16) heeft ‘breekbare botten, maar een onbreekbare geest’, zoals hij zelf zegt. De Amerikaan werd geboren met brozebottenziekte. Maar dat weerhoudt hem er niet van zijn dromen te volgen als rapper en inspirator. Vorig weekend trad hij op in Amsterdam tijdens een benefietdiner voor onderzoek naar zijn ziekte. ‘Ik wilde optreden voor een miljard mensen. Dat is al twee keer gelukt.’  

    <p>‘Het is een wonder dat ik leef’, vertelt Sparsh. De jongen kwam zestien jaar geleden ter wereld met veertig botbreuken. ‘Inmiddels heb ik meer dan 140 keer iets gebroken. Dat kan al gebeuren door een beenoefening of teveel gewicht op mijn arm.’ Sparsh heeft Osteogenesis Imperfecta, ook wel brozebottenziekte genoemd.<br><br>‘Bij mensen met deze ziekte is er een mutatie in een gen dat collageen produceert, de stof die kracht en stevigheid aan je botten geeft. Sommigen kunnen ermee lopen, anderen overleven hun eerste jaar niet. Ik zit daar ergens tussenin. Ik kan niet staan of lopen, dus zit in een rolstoel. Dat is soms lastig, vooral als ik ergens ben waar het niet toegankelijk is. Maar dankzij de techniek van de 21e eeuw heb ik toch een goede kwaliteit van leven.’</p>
<h3>Eminem</h3>
<p>Waar Sparsh veel plezier uithaalt, is muziek. ‘Ik zing al zo lang ik me kan herinneren. Ik heb Indiase wortels en op mijn zesde begon ik met lessen klassieke Indiase zang. Sinds vijf jaar leer ik ook westerse muziek op piano en zang. Ik treed al op sinds ik zeven ben.’<br><br>Vier jaar geleden werd Sparsh door het grote publiek ontdekt door zijn cover van <em>Not Afraid</em> van Eminem. Die is inmiddels meer dan 75 miljoen keer bekeken. ‘Mijn versie is zonder scheldwoorden. En net als al mijn andere nummers, zitten er invloeden in uit de Indiase klassieke muziek (raga). Zo heb ik een nieuw genre gecreëerd: ragarap.’</p>
<p><div class="media media-element-container media-default"><div id="file-539052" class="file file-video file-video-youtube">

        <h2 class="element-invisible"><a href="/files/eminem-not-afraid-clean-cover-sparsh-shah-purhythm">Eminem - &quot;Not Afraid&quot; Clean Cover by Sparsh Shah (PURHYTHM)</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Eminem - &quot;Not Afraid&quot; Clean Cover by Sparsh Shah (PURHYTHM)" src="https://www.youtube.com/embed/CqwzlMUt9oM?wmode=opaque&controls=" name="Eminem - &quot;Not Afraid&quot; Clean Cover by Sparsh Shah (PURHYTHM)" frameborder="0" allowfullscreen="">Video van Eminem - &amp;quot;Not Afraid&amp;quot; Clean Cover by Sparsh Shah (PURHYTHM)</iframe>
</div>
  </div>

  
</div>
</div>
<h3>TED Talk</h3>
<p>Naast zangoptredens geeft Sparsh ook speeches. ‘Mijn eerste speech schreef ik op mijn zevende, voor een muziekoptreden. Ik ben altijd al goed geweest met woorden. Toen ik zeven was, hoorde ik iemand met mijn aandoening een TED Talk geven. Ik zei tegen mijn vader: als zij dat kan, wil ik dat ook doen. Zes jaar later gaf ik in Mumbai zelf een TED Talk genaamd <em>How a 13 year old changed ‘Impossible’ to ‘I’m Possible’</em>. Ik wil mensen laten zien dat er geen beperkingen zijn in het leven, alleen die die je jezelf oplegt.'</p>
<p><div class="media media-element-container media-default"><div id="file-539053" class="file file-video file-video-youtube">

        <h2 class="element-invisible"><a href="/files/how-13-year-old-changed-impossible-im-possible-sparsh-shah-tedxgateway">How a 13 year old changed &#039;Impossible&#039; to &#039;I&#039;m Possible&#039; | Sparsh Shah | TEDxGateway</a></h2>
    
  
  <div class="content">
    <div class="media-youtube-video media-element file-default media-youtube-2">
  <iframe class="media-youtube-player" width="640" height="390" title="How a 13 year old changed &#039;Impossible&#039; to &#039;I&#039;m Possible&#039; | Sparsh Shah | TEDxGateway" src="https://www.youtube.com/embed/bC0hlK7WGcM?wmode=opaque&controls=" name="How a 13 year old changed &#039;Impossible&#039; to &#039;I&#039;m Possible&#039; | Sparsh Shah | TEDxGateway" frameborder="0" allowfullscreen="">Video van How a 13 year old changed &amp;#039;Impossible&amp;#039; to &amp;#039;I&amp;#039;m Possible&amp;#039; | Sparsh Shah | TEDxGateway</iframe>
</div>
  </div>

  
</div>
</div><br><br>'Alles gebeurt met een reden en ik ben hier voor een veel groter doel dan mijn aandoening. Er is een Chinees spreekwoord: “Om de weg voor je te kennen, moet je vragen stellen aan de mensen die terugkomen”. Maar wat als er niemand terugkomt, hoe kun je het dan weten? Daarom zal ik altijd terugkomen. Het gaat niet alleen om het bereiken van de top, maar ook om te laten zien wat je hebt geleerd. Ik help ook vaak met fondsenwerven voor goede doelen en ben jongerenambassadeur voor drie organisaties.’
<h3>Miljardenpubliek</h3>
<p>Ondanks zijn jonge leeftijd heeft Sparsh al meer dan 150 optredens in negen landen gedaan. ‘Leeftijd is geen beperking, maar een label. Je hoeft niet eerst op te groeien voordat je je dromen kunt najagen. Ik zei altijd: ik wil optreden voor een miljard mensen. Die droom is al twee keer uitgekomen. Ik trad op in de Indiase versie van <em>Who Wants to Be a Millionaire?</em>, dat in meer dan 185 landen werd uitgezonden.'<br><br>'Dit jaar mocht ik op een <a href="https://www.instagram.com/p/B2t_dHzF1Ty/" target="_blank">evenement</a> met de Indiase premier en de Amerikaanse president het Indiase volkslied zingen. Daar keken meer dan een miljard mensen naar. Nu is mijn droom om online mijn bachelor Muziek te halen. Daarnaast wil ik meer eigen muziek uitbrengen. En misschien ooit een Grammy winnen.’<br><br><em>Sparsh trad op op het evenement QualityOfLife4OI georganiseerd door de Nederlandse stichting Care4BrittleBones.</em></p>  
