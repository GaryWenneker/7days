---
id: b40325c3fa594b758140b5841a368055
type: nieuws
layout: post
title: "Blogster krijgt wel hele hoge hotelrekening"
permalink: /nieuws/blogster-krijgt-wel-hele-hoge-hotelrekening/
date: 2022-05-11T19:16:41.067Z
author: 7biA1WiYB
excerpt: "Het leek blogster Elle Darby (22) een mooie deal. Vier nachten gratis overnachten in een luxe hotel, in ruil voor een positief verhaal op YouTube en Instagram.  "
seo:
  description: "Blogster krijgt wel hele hoge hotelrekening"
  title: "Blogster krijgt wel hele hoge hotelrekening"
---
Het leek blogster Elle Darby (22) een mooie deal. Vier nachten gratis overnachten in een luxe hotel, in ruil voor een positief verhaal op YouTube en Instagram.  

    <p>De Engelse <a href="https://www.instagram.com/elledarby_/" target="_blank">blogster</a> met 87.000 volgers op YouTube en 76.000 op Instagram, stuurde haar voorstel per e-mail aan de eigenaar van een hotel in Dublin. Die zag zijn kans schoon. Geïrriteerd door de vele verzoekjes van lifestyle bloggers en vloggers om <em>freebies</em> - gratis spullen zoals make-up of kleding, maar ook hotelovernachtingen – postte de eigenaar haar bericht en <a href="https://www.facebook.com/WhiteMooseCafe/posts/2048406742106598" target="_blank">zijn antwoord </a>op zijn eigen social media.</p>
<h3>Gratis</h3>
<p>Hij schreef: 'Beste social influencer (ik weet je naam, maar het is niet belangrijk om namen te gebruiken. Jij hebt wel lef om zo'n e-mail te sturen. Als ik jou hier gratis laat slapen, wie betaalt dan voor het personeel? En voor degene die je kamer schoonmaakt? De serveersters van je ontbijt? De receptionist? En wie gaat betalen voor het water en gas dat je gebruikt?’ Hij voegde eraan toe: ‘Gelukkig hebben we zelf ook wat volgers: 186.000 op Facebook, 80.000 op Snapchat en 32.000 op Instagram. Ik zou nooit in mijn leven om gratis dingen vragen.’</p>
<h3>Verdrietig</h3>
<p>Elle Darby besloot om in een video bekend te maken dat het om haar ging. In de <a href="https://www.youtube.com/watch?_sp=57aabba9-1546-496f-8ac8-ffe350fe8b25.1516711775714&amp;v=g8zElbN2_hg" target="_blank">video</a> vertelt ze dat ze tijdens het winkelen plotseling honderden berichten kreeg waarin ze voor van alles en nog wat uitgescholden werd. Ze voelt zich vernederd en verdrietig, ook omdat ze vindt dat ze niets verkeerds heeft gedaan.</p>
<p>De hoteleigenaar liet het er niet bij zitten en stuurde Elle Darby een <a href="https://twitter.com/whitemoosecafe?ref_src=twsrc%5Etfw&amp;ref_url=https%3A%2F%2Fwww.metronieuws.nl%2Fnieuws%2Fbuitenland%2F2018%2F01%2Fvlogster-krijgt-rekening-van-5-miljoen-van-hotel" target="_blank">rekening</a>. Voor de kosten van de gratis publiciteit en het bereik van 450 miljoen mensen die de vlogster van het hotel had gekregen. Kosten? Vijf miljoen euro.</p>
<h3>Bewondering</h3>
<p>Op de website van de Britse online krant <a href="http://www.independent.co.uk/voices/elle-darby-blogger-dublin-hotel-collaboration-pr-trolling-bullying-snobbery-a8172181.html" target="_blank">The Independant </a>zijn de reacties verschillend. Sommigen nemen het voor Elle Darby op. Zij hebben juist bewondering voor de manieren waarop jonge lifestyle bloggers en influencers hun eigen inkomen verdienen. Anderen vinden dat ze niet moet klagen: 'zij beledigt het hotel en het hotel beledigt haar. Als je niet tegen hitte kunt, moet je uit de keuken blijven.’</p>  
