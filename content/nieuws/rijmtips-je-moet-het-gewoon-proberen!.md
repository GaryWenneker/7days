---
id: 23d7d6c720f74c91a1c27bf5c460fbb9
type: nieuws
layout: post
title: "'Rijmtips? Je moet het gewoon proberen!'"
permalink: /nieuws/rijmtips-je-moet-het-gewoon-proberen!/
date: 2022-05-11T19:16:41.067Z
author: 7biA1WiYB
excerpt: "Van de Boekenweek heb je vast gehoord. Maar wist je dat er ook een Poëzieweek bestaat en dat we daar as we speak middenin zitten? Jacco (13) draait zijn hand niet om voor het maken van een gedicht.  "
seo:
  description: "'Rijmtips? Je moet het gewoon proberen!'"
  title: "'Rijmtips? Je moet het gewoon proberen!'"
---
Van de Boekenweek heb je vast gehoord. Maar wist je dat er ook een Poëzieweek bestaat en dat we daar as we speak middenin zitten? Jacco (13) draait zijn hand niet om voor het maken van een gedicht.  

    <p>Het allerleukste aan dichten is volgens Jacco de vrijheid dat je alles kunt opschrijven wat je wilt. ‘Ik bedenk eerst een heleboel zinnen en dan maak ik van al die losse stukjes een verhaal. Soms ben ik daar heel snel mee klaar, andere keren ben ik er dagen mee bezig en blijf ik net zo lang schaven totdat ik tevreden ben.’ Bij dichten denk je misschien automatisch aan rijmen, maar dat hoeft volgens hem niet.</p>
<h3>Kwestie van smaak</h3>
<p>Aan welke eisen een goed gedicht moet voldoen, is volgens Jacco echt een kwestie van smaak. ‘Ik vind gekke zinnen en vergelijkingen altijd leuk. Zo gaat één van mijn gedichten over een oude man met hartproblemen die van thee houdt. Daar kun je dan zinnen mee maken, zoals: Waar harten worden gerestaureerd met honing. Die honing slaat dan op de thee', legt hij uit.</p>
<h3>Gewoon proberen</h3>
<p>'Of ik rijmtips heb? Je moet het gewoon proberen! Zoek een onderwerp waar je veel van weet of waar je een mening over hebt. Dat scheelt al een heleboel. Neem bijvoorbeeld het weer, daar kun je van alles mee. Bijvoorbeeld een sneeuwpop die tot leven komt. Het is verder handig om een gedicht voor te lezen. Dus iets opschrijven, hardop voorlezen en bepalen of het mooi klinkt. Als een zin niet lekker loopt, kun je zinnen langer of juist korter maken.'</p>
<h3>Gedicht van Jacco</h3>
<p><em>Mooie praatjes</em></p>
<p><em>Samen met alle kletskousen<br>aan tafel praten<br>met een kopje thee<br>waar alle verhalen in rondkoken</em></p>
<p><em>Waar je nog steeds op rondzeilt<br>als vroeger<br>en de octopussen ronddansen<br>in het wit van de suiker</em></p>
<p><em>Waar harten gerestaureerd worden<br>met honing<br>afgebeten nagelschilfers in het bruin drijven<br>en dat allemaal in één mens</em></p>
<p>Meer weten over de Poëzieweek? <a href="https://www.poezieweek.com/" target="_blank">Dat kan hier</a>. Heb je de smaak te pakken en wil je meedoen aan <em>Doe Maar Dicht Maar</em>, een wedstrijd voor jongeren? <a href="https://www.poeziepaleis.nl/wedstrijden/12-18/dmdm/" target="_blank">Opgeven kan hier</a>. Wist je dat Jacco vorig jaar de finale haalde?</p>
<p><em>Waarom Jacco ooit begonnen is met dichten? Dat lees je in de krant (verschijningsdatum 1 februari 2019).</em></p>  
