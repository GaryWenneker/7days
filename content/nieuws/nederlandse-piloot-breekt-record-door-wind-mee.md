---
id: 84adc7a9e6774a2ea5d7382e7c939000
type: nieuws
layout: post
title: "Nederlandse piloot breekt record door wind mee"
permalink: /nieuws/nederlandse-piloot-breekt-record-door-wind-mee/
date: 2022-05-11T19:16:41.067Z
author: 7biA1WiYB
excerpt: "Een Nederlandse piloot heeft een nieuw snelheidsrecord gevestigd tussen New York en Londen. Hij had zoveel wind mee dat hij er 5 uur en 13 minuten over deed: een uur korter dan verwacht.  "
seo:
  description: "Nederlandse piloot breekt record door wind mee"
  title: "Nederlandse piloot breekt record door wind mee"
---
Een Nederlandse piloot heeft een nieuw snelheidsrecord gevestigd tussen New York en Londen. Hij had zoveel wind mee dat hij er 5 uur en 13 minuten over deed: een uur korter dan verwacht.  

    <p>De door Harold van Dam bestuurde Boeing 787-9 Dreamliner van luchtvaartmaatschappij <em>Norwegian </em>vloog de afstand drie minuten sneller dan het vorige record. 'Als er geen turbulentie was geweest, hadden we harder kunnen vliegen', zegt hij tegen de Britse krant <a href="http://www.dailymail.co.uk/travel/travel_news/article-5283163/Norwegian-Dreamliner-sets-transatlantic-speed-record.html" target="_blank"><em>Daily Mail</em></a>. Maar zijn passagiers klaagden niet: 'Ze waren verrast dat we al zo vroeg in Londen waren.'</p>
<h3>Topsnelheid</h3>
<p>De Dreamliner bereikte een snelheid van 776 mijl per uur, dat is ongeveer 1250 kilometer per uur. Normaal gesproken is de topsnelheid van zo'n vliegtuig 954 kilometer per uur. Dankzij een uitzonderlijk sterke wind mee van ruim 350 kilometer per uur kon de piloot de ongekende snelheid bereiken.</p>
<h3>Nóg sneller?!</h3>
<p>Hoewel de Nederlandse piloot een nieuw record met een passagiersvliegtuig heeft gevestigd, is het mogelijk om nóg sneller van New York naar Londen te vliegen. De Concorde (een supersonisch vliegtuig waarvan er maar twintig wereldwijd zijn gebouwd) zette in 1996 een record van slechts 2 uur en 59 minuten. Voor de heenvlucht, van Londen naar New York, had de piloot trouwens bijna 8,5 uur nodig.</p>  
