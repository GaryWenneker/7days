---
id: b60c09dfd7974fef8aced49175689fa9
type: nieuws
layout: post
title: "Rijbewijs halen? 17-jarigen slagen eerder"
permalink: /nieuws/rijbewijs-halen-17-jarigen-slagen-eerder/
date: 2022-05-11T19:16:41.067Z
author: 7biA1WiYB
excerpt: "Wil jij vroeg je rijbewijs halen? Dat lijkt een goede keuze. De afgelopen drie jaar slaagden meer 17-jarigen voor hun eerste rijexamen dan 18-jarigen. Dat blijkt uit cijfers die BNR opvroeg bij het CBR.  "
seo:
  description: "Rijbewijs halen? 17-jarigen slagen eerder"
  title: "Rijbewijs halen? 17-jarigen slagen eerder"
---
Wil jij vroeg je rijbewijs halen? Dat lijkt een goede keuze. De afgelopen drie jaar slaagden meer 17-jarigen voor hun eerste rijexamen dan 18-jarigen. Dat blijkt uit cijfers die BNR opvroeg bij het CBR.  

    <p>Sinds 2011 bestaat de campagne <em>2toDrive</em>. Hiermee kunnen jongeren al beginnen met rijlessen wanneer ze 16,5 jaar zijn en mogen ze vanaf hun 17e op voor praktijkexamen. Daarna rijden ze tot hun 18e onder begeleiding van een coach, iemand van 27 jaar of ouder die al minstens vijf jaar een rijbewijs heeft.</p>
<h3>Gemotiveerder?</h3>
<p>De campagne bleek een succes. Al meer dan 287.000 jongeren deden eraan mee. Hannah Hamans van <em>2toDrive </em>vindt het lastig te verklaren waarom meer 17-jarigen dan 18-jarigen slagen bij hun eerste praktijkexamen. ‘We denken dat die jongeren gemotiveerder zijn om hun rijbewijs te halen’, zegt ze tegen <a href="https://www.bnr.nl/nieuws/mobiliteit/10370967/17-jarigen-slagen-eerder-voor-hun-rijexamen" target="_blank"><em>BNR</em></a>.</p>
<h3>Meer rijervaring</h3>
<p>Volgens Hamans gaan jongeren veiliger de weg op als ze eerder hun rijbewijs halen en daarna nog even onder begeleiding rijden. ‘Je doet meer rijervaring op, maakt meer kilometers, je kan in een veilige omgeving eerst oefenen. Dus op de lange termijn denken wij dat het gaat bijdragen aan de veiligheid.’</p>  
