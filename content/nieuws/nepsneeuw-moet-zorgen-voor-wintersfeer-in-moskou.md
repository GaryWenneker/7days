---
id: 614325ac5a304682b3a097300b1b3300
type: nieuws
layout: post
title: "Nepsneeuw moet zorgen voor wintersfeer in Moskou"
permalink: /nieuws/nepsneeuw-moet-zorgen-voor-wintersfeer-in-moskou/
date: 2022-05-11T19:16:41.067Z
author: 7biA1WiYB
excerpt: "Geen witte kerst of oud en nieuw dit jaar in Rusland! 2019 gaat de boeken in als warmste sinds de temperaturen bijna 130 jaar worden bijgehouden. De gemiddelde temperatuur in Moskou was dit jaar 0,3 graden hoger dan het vorige record van het jaar daarvoor.  "
seo:
  description: "Nepsneeuw moet zorgen voor wintersfeer in Moskou"
  title: "Nepsneeuw moet zorgen voor wintersfeer in Moskou"
---
Geen witte kerst of oud en nieuw dit jaar in Rusland! 2019 gaat de boeken in als warmste sinds de temperaturen bijna 130 jaar worden bijgehouden. De gemiddelde temperatuur in Moskou was dit jaar 0,3 graden hoger dan het vorige record van het jaar daarvoor.  

    <p>Normaal liggen de straten en gebouwen in de stad Moskou onder een dikke laag witte sneeuw. Maar die lijkt dit jaar niet meer te gaan vallen. Het vriest licht en er vallen soms wat sneeuwvlokken naar beneden, maar daar blijft het bij. Om een winters sfeertje te creëren en toch een witte oudejaarsavond te hebben bedacht het Russische stadsbestuur iets. </p>
<h3>Winterse sferen</h3>
<p>Op verschillende locaties in de Russische hoofdstad wordt namelijk kunstmatig sneeuw gestrooid. De Moskouse burgemeester Sergej Sobjanin laat voor de zekerheid ook sneeuw van andere plekken komen om in het centrum een witte winter en een snowboardbaan te creëren.</p>
<h3>Tien graden warmer</h3>
<p>In Moskou worden de temperaturen al sinds 1879 bijgehouden. Uit die metingen blijkt dat Moskou zijn warmste december in honderd jaar beleeft. De maand december 2019 is volgens meteoroloog Anatoli Tsigankov over het algemeen 10 graden warmer geweest dan normaal. Volgens Tsigankov komt dat door wervelstormen op de Atlantische Oceaan en veranderingen in het klimaat.</p>
<h3>Broeikasgassen</h3>
<p>Rusland is een groot en uitgestrekt land. Met een oppervlakte van 17.098.246 km² is het het grootste land ter wereld, bijna tweemaal zo groot als het tweede grootste land ter wereld, Canada. Qua inwonertal is Rusland 'slechts' het negende land ter wereld. President Poetin zei eerder deze maand dat niemand weet wat de verandering in het weer veroorzaakt en streeft - naar eigen zeggen - naar het terugdringen van broeikasgassen.</p>  
