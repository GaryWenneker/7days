---
id: a5404d737b3e476fbcf66e88f11c7510
type: nieuws
layout: post
title: "Eenzame Chinese man (85) zocht adoptiefamilie"
permalink: /nieuws/eenzame-chinese-man-85-zocht-adoptiefamilie/
date: 2022-05-11T19:16:41.067Z
author: 7biA1WiYB
excerpt: "'Wie wil mij adopteren? Eenzame oude man van tachtig. Sterk lichaam. Kan winkelen, koken en voor zichzelf zorgen', schreef Han Zicheng (85) op het briefje dat hij ophing in een bushokje.  "
seo:
  description: "Eenzame Chinese man (85) zocht adoptiefamilie"
  title: "Eenzame Chinese man (85) zocht adoptiefamilie"
---
'Wie wil mij adopteren? Eenzame oude man van tachtig. Sterk lichaam. Kan winkelen, koken en voor zichzelf zorgen', schreef Han Zicheng (85) op het briefje dat hij ophing in een bushokje.  

    <p>Han Zicheng (foto boven) woonde in de Chinese stad Tianjin. Zijn vrouw was overleden, zijn ene zoon naar Canada geëmigreerd en met de andere zoon had hij geen contact meer. Hij voelde zich al jarenlang erg eenzaam en wilde niet alleen sterven in een verpleegtehuis. </p>
<h3>Familie</h3>
<p>In China was het jarenlang verboden om meer dan één kind te krijgen. Daardoor zijn er nu tientallen miljoenen zestigplussers, veel meer dan in andere landen. Vroeger was het in China vanzelfsprekend dat opa's en oma's bij hun kinderen in huis woonden. Dat is niet meer zo. Jongeren hebben door drukke banen vaak niet veel tijd om voor oudere familieleden te zorgen. De Chinese regering kan al die ouderen nog niet goed opvangen.</p>
<h3>Contact</h3>
<p>Iemand zette een foto van Han Zicheng's briefje op social media. Het lukte niet om de 'adoptiefamilie' te vinden die hij zo graag wilde, maar hij kreeg wel meer contact met anderen.</p>
<p><div class="media media-element-container media-default"><div id="file-533302" class="file file-image file-image-jpeg">

        
  
  <div class="content">
    <img alt="Han Zicheng" title="Foto: Getty Images" height="683" width="1024" class="media-element file-default" data-delta="1" src="https://7dagen.netlify.app/sites/default/files/GettyImages-953645564.jpg">  </div>

  
</div>
</div><i>Han Zicheng fietsend door zijn buurt in Tianjin.</i>
<h3>Brommig</h3>
<p>'Oude mensen zijn als bloemen en bomen. Als ze geen water krijgen, kunnen ze niet groeien', zei Han Zicheng volgens een journalist van de Amerikaanse krant <em><a href="https://www.washingtonpost.com/world/asia_pacific/he-was-one-of-millions-of-chinese-seniors-growing-old-alone-so-he-put-himself-up-for-adoption/2018/05/01/53749264-3d6a-11e8-912d-16c9e9b37800_story.html?utm_term=.59781634c1c3" target="_blank">The Washington Post</a> </em>die hem soms belde. Al die aandacht maakte Han Zicheng alleen niet gelukkiger. Hij werd brommig en reageerde uiteindelijk niet meer op telefoontjes. Han Zicheng overleed afgelopen maart in het ziekenhuis.</p>  
