---
id: 2766927e40be4a46809cea52decb870a
type: nieuws
layout: post
title: "Duitsers protesteren tegen anti-semitisme in hun land"
permalink: /nieuws/duitsers-protesteren-tegen-anti-semitisme-in-hun-land/
date: 2022-05-11T19:16:41.067Z
author: 7biA1WiYB
excerpt: "In een aantal grote Duitse steden protesteerden gisteren duizenden mensen tegen anti-joods geweld in Duitsland de afgelopen maanden.  "
seo:
  description: "Duitsers protesteren tegen anti-semitisme in hun land"
  title: "Duitsers protesteren tegen anti-semitisme in hun land"
---
In een aantal grote Duitse steden protesteerden gisteren duizenden mensen tegen anti-joods geweld in Duitsland de afgelopen maanden.  

    <p>Veel joodse en niet-joodse demonstranten droegen een keppeltje, een hoofddeksel voor joodse mannen. Ze wilden daarmee laten zien dat ze solidair zijn met de mannen die vorige week in Berlijn bedreigd en geslagen werden, omdat ze een keppeltje droegen. </p>
<h3>Scholen</h3>
<p>Veel Duitsers schamen zich voor anti-joods geweld in hun land. Ze vinden het heel erg dat joden niet veilig zijn in het land waar tachtig jaar geleden de Holocaust werd bedacht en uitgevoerd.</p>
<p>Ook regeringsleider Angela Merkel zei bezorgd te zijn: 'We hebben helaas anti-semitisme onder Duitse staatsburgers en ook uit de Arabisch sprekende wereld.' Ze zei dat de regering van alles doet doen om anti-semitisme te bestrijden, waaronder het verspreiden van materiaal waarmee leraren het thema op scholen kunnen bespreken.</p>
<h3>Rappers</h3>
<p>Aanleiding voor de demonstratie was ook de uitreiking van <a href="https://7dagen.netlify.app/nieuws/woede-over-muziekprijs-voor-duitse-rappers-0">een Echo aan twee Duitse rappers</a> die anti-joodse teksten rappen. Uit protest gaven artiesten die deze belangrijke muziekprijs eerder kregen, hun Echo terug.</p>
<p>De Duitse muziekindustrie besloot daarna om de hele prijs op te heffen. De naam van de prijs zou te veel beschadigd zijn. De Echo mag niet gezien worden als 'platform voor anti-semitisme, vrouwenhaat, homofobie en geweldsverheerlijking', liet de organisatie weten. </p>  
