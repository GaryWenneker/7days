---
id: f60ec546de314719af9ce5afa50ee2ce
type: nieuws
layout: post
title: "Pokémon Go spelen in kerk fors bestraft"
permalink: /nieuws/pokémon-go-spelen-in-kerk-fors-bestraft/
date: 2022-05-11T19:16:41.067Z
author: 7biA1WiYB
excerpt: "Ken jij het nog? Pokémon Go. Dat was in de zomer van 2016 een enorme hype waardoor mensen de gekste fratsen uithaalde. Zo ook de 22-jarige Russische blogger, Ruslan Sokolovsky. Hij speelde het spel namelijk in de kerk. En daar waren ze, op zijn zachtst gezegd, niet echt blij mee.  "
seo:
  description: "Pokémon Go spelen in kerk fors bestraft"
  title: "Pokémon Go spelen in kerk fors bestraft"
---
Ken jij het nog? Pokémon Go. Dat was in de zomer van 2016 een enorme hype waardoor mensen de gekste fratsen uithaalde. Zo ook de 22-jarige Russische blogger, Ruslan Sokolovsky. Hij speelde het spel namelijk in de kerk. En daar waren ze, op zijn zachtst gezegd, niet echt blij mee.  

    <p>De blogger deelde vorig jaar een video waarop te zien is hoe hij Pokémon Go speelt in een kerk in Jekaterinenburg. Hij vergeleek een karakter uit het spel met Jezus Christus en zei dat hij in een kerk aan het gamen was omdat hij op het nieuws had gezien dat dat strafbaar is.</p>
<h3>Werkkamp</h3>
<p>De Russische blogger dreigt achter de tralies te verdwijnen omdat hij Pokémon Go speelde in een kerk. Justitie vroeg de rechter om de 22-jarige Ruslan Sokolovsky drieënhalf jaar naar een werkkamp te sturen. Dit vanwege het aanzetten tot religieuze haat. Een aanklager zei, volgens persbureau TASS, geen verzachtende omstandigheden te zien. ‘Er is geen reden hem een boete op te leggen. Ik vraag het hof hem 3,5 jaar naar een strafkolonie te sturen.’</p>
<h3>Poort naar de hel</h3>
<p>Sokolovsky zegt geschokt te zijn door de zitting: ‘Ik heb in de gevangenis gezeten, drie maanden lang, en het is de poort naar de hel. Ik zie mezelf niet als extremist. Misschien ben ik een idioot, maar geen extremist.’</p>
<p>De uitspraak in deze zaak wordt verwacht op 11 mei.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
