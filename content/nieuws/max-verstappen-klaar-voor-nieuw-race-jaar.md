---
id: 9a2e96d0bdf04e95af2c458a116ac349
type: nieuws
layout: post
title: "Max Verstappen klaar voor nieuw race-jaar"
permalink: /nieuws/max-verstappen-klaar-voor-nieuw-race-jaar/
date: 2022-05-11T19:16:41.067Z
author: 7biA1WiYB
excerpt: "Start uw motoren! Zondag gaat het Formule 1-seizoen weer van start. Natuurlijk met Max Verstappen. Hij brak vorig jaar door in het racegeweld, dit jaar is er maar één vraag: kan hij nu al de wereldtitel pakken?  "
seo:
  description: "Max Verstappen klaar voor nieuw race-jaar"
  title: "Max Verstappen klaar voor nieuw race-jaar"
---
Start uw motoren! Zondag gaat het Formule 1-seizoen weer van start. Natuurlijk met Max Verstappen. Hij brak vorig jaar door in het racegeweld, dit jaar is er maar één vraag: kan hij nu al de wereldtitel pakken?  

    <p><strong>Wereldtitel</strong></p>
<p>Een jaar geleden was het nog bijzonder dat Max Verstappen een plekje had in de Formule 1, als jongste coureur allertijden. Nu wordt er al druk gediscussieerd over zijn kansen op de wereldtitel. De 19-jarige Nederlander is in één jaar van nieuwkomer naar grote meneer gegaan in de racewereld. Bij Red Bull rijdt hij mee in één van de topteams in de Formule 1. De teambaas verwacht dat Verstappen én zijn teamgenoot Daniel Ricciardo allebei mee gaan doen om de titel. Zelf blijft Verstappen voorzichtig. ‘Ik denk niet dat we op dit moment het beste team zijn’, zegt hij op zijn eigen site. </p>
<p><strong>Nieuwe auto</strong></p>
<p>Dat bleek ook uit de eerste testraces een paar weken geleden in Barcelona. Daar kwamen Mercedes en Ferrari het snelste uit de tests. De coureurs konden voor het eerst hun nieuwe wagens testen, die erg verschillen van die van vorig jaar. Ze zijn zwaarder en breder. De banden zijn maar liefst een kwart groter. De auto’s zijn daardoor sneller en hebben meer grip. ‘Als je de auto van vorig jaar ernaast zet, is dat een speelgoedautootje’, vindt Verstappen.</p>
<p><strong>Meningen verdeeld</strong></p>
<p>Topfavoriet voor de titel is volgens de wedkantoren Lewis Hamilton (Mercedes), gevolgd door Sebastian Vettel (Ferrari). Daarachter volgen Botas (Mercedes), Ricciardo en Verstappen. Onder kenners in Nederland zijn de meningen over de kansen van Verstappen verdeeld. ‘In potentie kan alles’, zei coureur Jan Lammers bij NOS. Race-expert Tom Coronel liet bij Ziggo weten dat hij verwacht dat Verstappen géén kampioen wordt. Dat moet zelfs helemaal niet, vindt hij. ‘Die jongen moet nog tien jaar mee. Nu al wereldkampioen worden, zou veel te snel zijn’, zei hij in het programma <em>F1 Fittie</em>. Analist Robert Doornbos liet in hetzelfde programma weten dat het vooral afhangt van de kwaliteit van zijn auto. ‘Alleen zijn eigen team kan hem stoppen.’</p>
<p><em>Altijd op de hoogte blijven van tips die voor jongeren interessant zijn? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
