---
id: afdad4734a7b4bb4b5c39b1762d508d5
type: nieuws
layout: post
title: "Greta vraagt wereldleiders: 'Hoe durven jullie?'"
permalink: /nieuws/greta-vraagt-wereldleiders-hoe-durven-jullie/
date: 2022-05-11T19:16:41.067Z
author: 7biA1WiYB
excerpt: "Emotionele woorden gisteren van Greta Thunberg (16) tijdens de VN-klimaattop in New York. De Zweedse tiener sprak daar zo'n zestig wereldleiders toe: 'Dit is allemaal verkeerd. Ik zou niet hier, maar op school moeten zijn. En toch komen jullie naar ons, voor hoop. Hoe durven jullie?'  "
seo:
  description: "Greta vraagt wereldleiders: 'Hoe durven jullie?'"
  title: "Greta vraagt wereldleiders: 'Hoe durven jullie?'"
---
Emotionele woorden gisteren van Greta Thunberg (16) tijdens de VN-klimaattop in New York. De Zweedse tiener sprak daar zo'n zestig wereldleiders toe: 'Dit is allemaal verkeerd. Ik zou niet hier, maar op school moeten zijn. En toch komen jullie naar ons, voor hoop. Hoe durven jullie?'  

    <p>Tijdens de speciale VN-klimaattop in New York praten regeringsleiders over oplossingen voor klimaatproblemen. Een belangrijk doel van de bijeenkomst is zorgen dat landen de uitstoot van CO2 terugdringen.</p>
<p>António Guterres, secretaris-generaal van de VN, had landen opgeroepen om alleen te komen als ze dat serieus en met ambitie willen aanpakken. Twee derde van de genodigden sloeg de uitnodiging af.</p>
<h3>Sprookjes</h3>
<p>Toch had Greta Thunberg ook niet veel vertrouwen in de goede bedoelingen van de leiders die wel waren gekomen. Ze vond dat er vooral over geld en 'sprookjes van economische groei' werd gepraat en zei: 'Jullie hebben mijn toekomst en mijn dromen gestolen. En toch ben ik nog een van de gelukkigen. Er zijn mensen die doodgaan, die lijden, hele ecosystemen zijn aan het instorten.' </p>
<h3>Genoeg</h3>
<p>Greta vond ook dat regeringen te weinig doen om de klimaatproblemen echt op te lossen. 'Hoe durven jullie te zeggen dat je genoeg doet?', vroeg ze het publiek. Aan het einde van haar verhaal zei Greta niet te kunnen geloven dat regeringsleiders zo slecht zijn dat ze de problemen wél zien, maar niet gaan aanpakken. </p>
<p>Ook president Donald Trump kwam even naar de bijeenkomst, maar van een ontmoeting met Greta kwam het niet. </p>
<p><em>De speech kun je hier bekijken</em>: <div class="media media-element-container media-default"><div id="file-538444" class="file file-video file-video-youtube">

        <h2 class="element-invisible"><a href="/files/emotional-greta-thunberg-attacks-world-leaders-how-dare-you">Emotional Greta Thunberg attacks world leaders: &quot;How dare you?&quot;</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Emotional Greta Thunberg attacks world leaders: &quot;How dare you?&quot;" src="https://www.youtube.com/embed/xVlRompc1yE?wmode=opaque&controls=" name="Emotional Greta Thunberg attacks world leaders: &quot;How dare you?&quot;" frameborder="0" allowfullscreen="">Video van Emotional Greta Thunberg attacks world leaders: &amp;quot;How dare you?&amp;quot;</iframe>
</div>
  </div>

  
</div>
</div>  
