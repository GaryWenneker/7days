---
id: 4d34bbf37cce40c68452ae485e4a8005
type: nieuws
layout: post
title: "Nederlanders in Sri Lanka naar huis, groot risico op vervolgaanslagen"
permalink: /nieuws/nederlanders-in-sri-lanka-naar-huis-groot-risico-op-vervolgaanslagen/
date: 2022-05-11T19:16:41.067Z
author: 7biA1WiYB
excerpt: "Toeristen uit Nederland die met een reisorganisatie in Sri Lanka op vakantie zijn, worden terug naar huis gevlogen. Het zou er te onveilig zijn. Er is een risico dat er meer aanslagen komen, zegt het Nederlandse ministerie van Buitenlandse Zaken.  "
seo:
  description: "Nederlanders in Sri Lanka naar huis, groot risico op vervolgaanslagen"
  title: "Nederlanders in Sri Lanka naar huis, groot risico op vervolgaanslagen"
---
Toeristen uit Nederland die met een reisorganisatie in Sri Lanka op vakantie zijn, worden terug naar huis gevlogen. Het zou er te onveilig zijn. Er is een risico dat er meer aanslagen komen, zegt het Nederlandse ministerie van Buitenlandse Zaken.  

    <p>In Sri Lanka kwamen op Eerste Paasdag, afgelopen zondag dus, meer dan 250 mensen om bij aanslagen op drie kerken, drie hotels en in een dierentuin in Sri Lanka. Sri Lanka, dat 'mooi eiland' betekent, ligt in Zuid-Azië en is een populaire vakantiebestemming, ook bij Nederlanders.</p>
<h3>Vliegticket</h3>
<p>De vier- tot vijfhonderd Nederlandse toeristen die met een reisorganisatie op vakantie zijn in Sri Lanka krijgen een vliegticket en gaan zo snel mogelijk naar huis. Volgens het ministerie van Buitenlandse Zaken is dat nodig, omdat er een kans is dat er nog meer aanslagen zullen komen. 'Er zijn nieuwe berichten dat het risico op vervolgaanslagen door voortvluchtige terroristen groot is. Ook houdt men rekening met religieuze wraakacties', valt op de website te lezen.</p>
<h3>Reisadvies</h3>
<p>Ook alle georganiseerde reizen die de komende tijd van Nederland naar Sri Lanka zouden vertrekken, worden geannuleerd. De situatie wordt van week tot week bekeken en hangt af van het reisadvies van Buitenlandse Zaken. Dat staat nu op negatief. Overigens voelen veel Nederlandse toeristen die op eigen houtje in Sri Lanka op vakantie zijn, zich aan hun lot overgelaten, meldt het <em><a href="https://www.ad.nl/buitenland/zelfstandige-reizigers-sri-lanka-voelen-zich-aan-hun-lot-overgelaten~a2915e56/" target="_blank">Algemeen Dagblad</a></em>. ' De grote meerderheid die geen georganiseerde reis heeft,krijgt nul hulp’, aldus een zelfstandig reizende Nederlandse in een WhatsApp-gesprek tegen de krant.</p>
<h3>Arrestaties</h3>
<p>Ondertussen is de Sri Lankaanse politie druk bezig met het arresteren van mensen die iets met de aanslagen te maken hebben. Al zeker zestig mensen zijn opgepakt. Volgens de regering zouden de daders van de aanslagen samengewerkt hebben met terreurorganisatie IS.</p>  
