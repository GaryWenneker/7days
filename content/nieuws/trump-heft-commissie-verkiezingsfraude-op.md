---
id: 9405306615ed4fe7ae2d49e9d0c6ad05
type: nieuws
layout: post
title: "Trump heft commissie verkiezingsfraude op"
permalink: /nieuws/trump-heft-commissie-verkiezingsfraude-op/
date: 2022-05-11T19:16:41.067Z
author: 7biA1WiYB
excerpt: "President Trump heeft een commissie die onderzoek deed naar stembusfraude in 2016 opgeheven. Volgens het Witte Huis was het onderzoek onmogelijk omdat de staten niet mee wilde werken.  "
seo:
  description: "Trump heft commissie verkiezingsfraude op"
  title: "Trump heft commissie verkiezingsfraude op"
---
President Trump heeft een commissie die onderzoek deed naar stembusfraude in 2016 opgeheven. Volgens het Witte Huis was het onderzoek onmogelijk omdat de staten niet mee wilde werken.  

    <p>Na zijn overwinning was Trump van mening dat de verkiezingen niet eerlijk waren verlopen. Volgens hem zouden er drie tot vijf miljoen illegale stemmen zijn uitgebracht. </p>
<h3>Kiesmannen</h3>
<p>Ondanks het feit dat Trump de verkiezingen won, haalde zijn tegenstander Hillary Clinton meer stemmen binnen. Trump won omdat hij meer <a href="https://7dagen.netlify.app/nieuws/lesje-amerikaanse-staatsinrichting">kiesmannen</a> binnenhaalde. Omdat hij niet kon geloven dat Clinton meer stemmen had, stelde hij een onderzoekscommissie in. De stemmen worden namelijk geteld per staat.</p>
<p>Iedere staat wordt in <a href="https://7dagen.netlify.app/nieuws/lesje-amerikaanse-staatsinrichting">het Congres</a> vertegenwoordigd door een bepaald aantal kiesmannen, afhankelijk van het aantal inwoners. Californië heeft er bijvoorbeeld 55. Wint de Democratische kandidaat in die staat de meeste stemmen, dan betekent dat dat er 55 Democratische kiesmannen in het kiescollege komen.</p>
<p>In totaal zijn er 538 kiesmannen, die samen dat kiescollege vormen: dit aantal is gelijk aan het aantal leden van <a href="https://7dagen.netlify.app/nieuws/lesje-amerikaanse-staatsinrichting">de Senaat</a> en het Huis van Afgevaardigden, plus nog drie voor Washington DC. De kandidaat die president wordt, is dus simpelweg degene die na het tellen van de stemmen de meeste kiesmannen in z’n kamp heeft weten te krijgen.</p>
<h3>Boze staten</h3>
<p>Het onderzoek wordt nu opgedoekt omdat veel Amerikaanse staten hun verkiezingsgegevens niet willen afstaan. En die gegevens zijn erg belangrijk voor het onderzoek. Veel staten zijn van mening dat het onderzoek in strijd is met de privacywetgeving en willen daarom niet meewerken. In het verleden zijn er vaker onderzoeken gedaan naar verkiezingsfraude. Wetenschappers hebben echter nog nooit bewijs kunnen vinden hiervoor. </p>  
