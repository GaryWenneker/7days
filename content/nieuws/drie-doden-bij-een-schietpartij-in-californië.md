---
id: ad29ce8a136b4fe6aa43eacb6a3b2d88
type: nieuws
layout: post
title: "Drie doden bij een schietpartij in Californië"
permalink: /nieuws/drie-doden-bij-een-schietpartij-in-californië/
date: 2022-05-11T19:16:41.067Z
author: 7biA1WiYB
excerpt: "In Californië zijn bij een schietpartij op een basisschool drie doden gevallen. Het gaat om een leerling van 8 jaar, een lerares en de schutter.  "
seo:
  description: "Drie doden bij een schietpartij in Californië"
  title: "Drie doden bij een schietpartij in Californië"
---
In Californië zijn bij een schietpartij op een basisschool drie doden gevallen. Het gaat om een leerling van 8 jaar, een lerares en de schutter.  

    <p>De man opende het vuur op de lerares toen hij de klas in liep. Op het moment dat de dader schoot stonden er twee leerlingen achter haar. Zij werden allebei geraakt. Een van de kinderen overleed in het ziekenhuis. Het andere kind is zwaargewond. </p>
<h3>Strafblad</h3>
<p>De politie gaat vooralsnog uit van een incident in de relationele sfeer. Dit omdat de 53-jarige dader en de lerares getrouwd waren. Het stel zou onlangs uit elkaar zijn gegaan. De man heeft een strafblad waarop huiselijk geweld en wapenbezit staan vermeld. </p>
<h3>San Bernardino</h3>
<p>De schietpartij was in San Bernardino, op een school waar kinderen zitten met een stoornis of handicap. De stad kwam al eerder in het nieuws door een terroristische aanslag, in december 2015. Toen vielen twee terroristen een zorgcentrum binnen waarbij veertien mensen om het leven kwamen.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant 7Days!</em></p>  
