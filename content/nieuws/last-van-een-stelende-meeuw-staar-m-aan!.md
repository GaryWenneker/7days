---
id: b1160f737c494a3497e8f32ccb798d92
type: nieuws
layout: post
title: "Last van een stelende meeuw? Staar 'm aan!"
permalink: /nieuws/last-van-een-stelende-meeuw-staar-m-aan!/
date: 2022-05-11T19:16:41.067Z
author: 7biA1WiYB
excerpt: "Wil je net een hapje nemen... gaat een meeuw er met jouw eten vandoor! Herkenbaar? Daar is nu gelukkig een oplossing voor: je moet het dier aanstaren.  "
seo:
  description: "Last van een stelende meeuw? Staar 'm aan!"
  title: "Last van een stelende meeuw? Staar 'm aan!"
---
Wil je net een hapje nemen... gaat een meeuw er met jouw eten vandoor! Herkenbaar? Daar is nu gelukkig een oplossing voor: je moet het dier aanstaren.  

    <p>Hoe meer je een meeuw aanstaart, hoe minder snel-ie jouw eten jat. Dat blijkt uit onderzoek van de Briste Madeleine Goumas van de universiteit van Exeter. Goumas onderzocht in totaal zeventig meeuwen om een patroon in het dievengedrag te ontdekken.</p>
<h3>Zakje friet</h3>
<p>Goumas deed het onderzoek door een plastic zakje met friet neer te leggen. Deze maakte ze extra zwaar, zodat ze zeker wist dat de meeuwen het zakje niet echt zouden stelen. Als er een meeuw in de buurt kwam begon ze met staren. Ondertussen zette ze haar stopwatch aan om te kijken hoelang het duurde voordat de dieren eropaf kwamen.</p>
<h3>Aankijken</h3>
<p>Conclusie? Als ze wél staarde deden de vogels er gemiddeld 21 seconden langer over. Soms durfden ze zelfs helemaal niet meer in de buurt te komen! Als Goumas niet staarde, kwamen de meeuwen sneller op het zakje friet af. De onderzoekster denkt dat dit komt omdat de dieren het niet fijn vinden om aangekeken te worden.</p>
<p><em>Waarom stelen meeuwen eigenlijk zo graag? </em></p>
<p>Meeuwen zijn ‘kleptoparasieten’. Dat betekent dat ze het liefst eten stelen dat door andere dieren (of mensen) is gevangen of gedood. Daarom eten meeuwen ook vaak de restjes die mensen op straat hebben achtergelaten. Ook leeuwen en hyena’s horen bij deze dievenclub.</p>  
