---
id: 8c029f57b6824987b74f036edf62bc5e
type: nieuws
layout: post
title: "De 7 momenten van Dirk"
permalink: /nieuws/de-7-momenten-van-dirk/
date: 2022-05-11T19:16:41.067Z
author: 7biA1WiYB
excerpt: "Dirk Kuyt keert terug in de Kuip. De 34-jarige aanvaller gaat vanaf komende zomer weer spelen voor Feyenoord, de club waar hij tussen 2003 en 2006 ook al speelde. Dat nieuws wordt in Rotterdam met gejuich onthaald. Maakt Kuyt van Feyenoord weer een kampioenskandidaat? Zijn carrière tot nu toe in zeven filmpjes.  "
seo:
  description: "De 7 momenten van Dirk"
  title: "De 7 momenten van Dirk"
---
Dirk Kuyt keert terug in de Kuip. De 34-jarige aanvaller gaat vanaf komende zomer weer spelen voor Feyenoord, de club waar hij tussen 2003 en 2006 ook al speelde. Dat nieuws wordt in Rotterdam met gejuich onthaald. Maakt Kuyt van Feyenoord weer een kampioenskandidaat? Zijn carrière tot nu toe in zeven filmpjes.  

    <p><strong>1. De beker met Utrecht</strong><br>Met Feyenoord heeft Kuyt volgend seizoen maar één doel voor ogen: kampioen worden. Zeven jaar heeft hij al in de Eredivisie gespeeld, voor Utrecht en Feyenoord, maar hij nog maar één prijs gepakt. In 2003 wint hij met Utrecht de bekerfinale van... Feyenoord. Kuyt zet zelf de eindstand op 4-1.</p>
<p><iframe allowfullscreen="" frameborder="0" height="500" src="https://www.youtube.com/embed/dfd5M-vjhrY" width="850"></iframe></p>
<p><strong>2. De eerste interlandgoal</strong><br>In Oranje is Kuyt jarenlang een vast onderdeel van het team. In het begin als spits of rechtsbuiten, later op steeds vreemdere posities. Tijdens het afgelopen WK, voordat Kuyt afscheid neemt van Oranje, speelt hij ook linksback en rechtsback. Multifunctioneel, maar toch geboren als aanvaller. Zijn eerste goal scoort hij tegen Macedonië in 2004.</p>
<p><iframe allowfullscreen="" frameborder="0" height="500" src="https://www.youtube.com/embed/wIesZZ32qno" width="850"></iframe></p>
<p><strong>3. K2 bij Feyenoord</strong><br>In Rotterdam groeit Kuyt uit tot publiekslieveling, zoals eigenlijk bij elke club waar hij speelt. Deels door zijn harde werken, maar meer nog door zijn doelpunten. Samen met Solomon Kalou vormt hij K2, een levensgevaarlijk spitsenduo in het seizoen 2004/2005 goed voor 49 doelpunten. Daarvan komen er 29 van de voet of het hoofd van Kuyt.</p>
<p><iframe allowfullscreen="" frameborder="0" height="500" src="https://www.youtube.com/embed/uI2fCM2y5qo" width="850"></iframe></p>
<p><strong>4. Legende in Liverpool</strong><br>Tussen 2006 en 2012 speelt Kuyt bij Liverpool in Engeland. In die periode scoort hij 71 doelpunten in 286 wedstrijden. Scoren gaat iets minder gemakkelijk dan in de Feyenoord-periode, maar het publiek in Liverpool loopt evengoed met hem weg.</p>
<p><iframe allowfullscreen="" frameborder="0" height="500" src="https://www.youtube.com/embed/ElJtRDnJxZw" width="850"></iframe></p>
<p><strong>5.</strong> <strong>Slechts één prijs...</strong><br>Na zes jaar verlaat Kuyt Engeland voor Turkije, om bij Fenerbahçe te gaan voetballen. Hij heeft dan al met Liverpool in de Champions League-finale en de FA Cup-finale gestaan en is tweede in de competitie. Maar de prijzenkast telt maar één beker: de League Cup uit 2012. Kuyt scoort in de finale én de beslissende penaltyserie.</p>
<p><iframe allowfullscreen="" frameborder="0" height="500" src="https://www.youtube.com/embed/mZXYgfjwQWw" width="850"></iframe></p><p>]</p>
<p><strong>6. </strong><strong>Turkse topjaren</strong><br>De jaren beginnen langzaamaan te tellen voor Kuyt, maar in Turkije beleeft hij zijn meest succesvolle jaren qua prijzen. De Turkse beker, supercup en, belangrijker nog, de landstitel worden in drie jaar tijd gewonnen. Dit jaar kan daar nog een landstitel bij komen. Dirk Kuyt scoort zijn eerste goals voor Fener in de Champions League en staat na 118 wedstrijden in het blauw-gele shirt nu op 35 doelpunten.</p>
<p><iframe allowfullscreen="" frameborder="0" height="500" src="https://www.youtube.com/embed/95ffo9RcDZw" width="850"></iframe></p>
<p><strong>7. Terug naar de Kuip</strong><br>Tijdens 2014 en 2015 gaat het gerucht steeds harder klinken dat Dirk Kuyt terugkomt bij Feyenoord. Zijn contract in Turkije loopt af en in Rotterdam zien ze Kuyt graag komen. Zelfs tijdens een bezoekje aan <em>Koffietijd</em> ontkomt Kuyt niet aan de vraag, al helpt het bouwen van een villa van zes miljoen in Noordwijk niet bij het ontkrachten van geruchten. Op 10 april wordt bevestigd dat Dirk Kuyt vanaf volgend seizoen weer Feyenoorder is.</p>
<p><iframe allowfullscreen="" frameborder="0" height="500" src="https://www.youtube.com/embed/B4QcNHJo-R8" width="850"></iframe></p>  
