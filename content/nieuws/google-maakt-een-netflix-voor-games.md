---
id: f5b7d58321f34575923084cb0bd97da9
type: nieuws
layout: post
title: "Google maakt een Netflix voor games"
permalink: /nieuws/google-maakt-een-netflix-voor-games/
date: 2022-05-11T19:16:41.067Z
author: 7biA1WiYB
excerpt: "Google heeft weer iets nieuws uit de hoge hoed getoverd: een Netflix voor games. De Playstation, Xbox en Nintendo Switch heb je - als het aan Google ligt - dus niet meer nodig. Met dit nieuwe platform moet je op een simpele manier al je games kunnen spelen op onder andere je tv en smartphone.  "
seo:
  description: "Google maakt een Netflix voor games"
  title: "Google maakt een Netflix voor games"
---
Google heeft weer iets nieuws uit de hoge hoed getoverd: een Netflix voor games. De Playstation, Xbox en Nintendo Switch heb je - als het aan Google ligt - dus niet meer nodig. Met dit nieuwe platform moet je op een simpele manier al je games kunnen spelen op onder andere je tv en smartphone.  

    <p>Het nieuwe platform gaat <em>Stadia</em> heten. Google verzekert dat het programma de huidige gameconsoles kan vervangen. Het online gamingplatform streamt games namelijk zo op je beeldscherm. Dat houdt in dat je maar op een spel hoeft te klikken en het start binnen enkele secondes. Niets meer downloaden of installeren dus! Ook goed nieuws voor je ouders, want met dit nieuwe platform zijn rondslingerende spellendoosjes en lelijke game-consoles in de tv-kast verleden tijd.</p>
<h3>Overal gamen</h3>
<p>Met <em>Stadia</em> wil Google er ook voor zorgen dat je overal, maar dan ook écht overal, kunt gamen. Je kunt de spellen namelijk spelen op je smart tv, tablet, laptop én smartphone. Het enige wat je nodig hebt is internet en voor de ultieme game-ervaring een speciaal voor <em>Stadia</em> gemaakte controller.</p>
<h3>Nooit meer valsspelers</h3>
<p><em>Cheaten </em>is volgens Google ook verleden tijd. Dat wordt dankzij het nieuwe platform vrijwel onmogelijk. En dat is niet alles. <em>Stadia</em> moet er ook voor zorgen dat je geen vertragingen en storingen meer hebt tijdens het gamen. Het lijkt allemaal te mooi om waar te zijn, maar het gaat toch echt gebeuren. Of Google al hun beloftes kan waarmaken? Dat weten we pas als <em>Stadia</em> gereleased wordt aan het eind van dit jaar.</p>  
