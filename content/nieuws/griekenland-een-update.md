---
id: 7d2f11514d7e488291f3df4b76374c75
type: nieuws
layout: post
title: "Griekenland: een update"
permalink: /nieuws/griekenland-een-update/
date: 2022-05-11T19:16:41.067Z
author: 7biA1WiYB
excerpt: "De Griekse crisis loopt steeds meer uit de hand. De banken in Griekenland zijn dicht, de pinautomaten spugen maar mondjesmaat biljetten uit en vakantiegangers hebben geen idee wat ze te wachten staat. Tijd voor een update.  "
seo:
  description: "Griekenland: een update"
  title: "Griekenland: een update"
---
De Griekse crisis loopt steeds meer uit de hand. De banken in Griekenland zijn dicht, de pinautomaten spugen maar mondjesmaat biljetten uit en vakantiegangers hebben geen idee wat ze te wachten staat. Tijd voor een update.  

    <p>Premier Tsipras kreeg de andere eurolanden afgelopen weekend in Brussel niet enthousiast voor zijn bezuinigingsplannen. De Europese leiders willen dat Griekenland veel meer gaat bezuinigen dan de premier van plan is.  En dus stapte Tsipras boos weer op het vliegtuig naar Athene. Hij besloot een referendum voor aanstaande zondag uit te schrijven waarin de Grieken voor of tegen zijn beleid kunnen stemmen. De Grieken hebben nu feitelijk twee opties: samen met Tsipras tegen meer bezuinigingen zijn en het risico lopen dat het land failliet gaat, of toch meer bezuinigen om bij te euro kunnen blijven. </p>
<p><strong>JA</strong><br>Volgens opiniepeilers gaat een kleine meerderheid vóór de bezuinigingsvoorstellen uit Brussel stemmen, en daarmee dus tegen het beleid van Tsipras. Als dat gebeurt, beginnen alle onderhandelingen en het vergaderen in Brussel over afbetalingen, leningen en bezuinigingen volgende week weer opnieuw. Met of zonder premier Tsipras die na een JA van de Grieken misschien wel besluit op te stappen. </p>
<p><strong>NEE</strong><br>Als de Grieken zondag NEE zeggen, is de kans groot dat het land failliet gaat. Als de schulden niet meer worden afgelost, stoppen ook alle leningen en raakt Griekenland hartstikke blut. Griekenland heeft dan bijna geen andere keuze meer dan uit de euro stappen en een nieuwe munt beginnen. Misschien gaat de munt dan net als vroeger de drachme heten. Digitale drachmes kunnen best heel snel worden ingevoerd, voor het drukken van drachmebiljetten is veel meer tijd nodig. </p>
<p><strong>Griekse zon</strong><br>Mocht je voor komende zomer een vakantie naar Griekenland geboekt hebben, dan is er geen reden voor paniek. Ga vooral gewoon door met inpakken en voorpret hebben. De zon schijnt op de Griekse eilanden nog net zo hard als vorige week. Het ministerie van Buitenlandse Zaken adviseert wel om genoeg contant geld mee te nemen om de hele vakantie door te kunnen komen. En om ter plekke een kluisje te huren om dat geld veilig op te bergen.</p>
<p><em>Hoe is Griekenland in al die problemen verzeild geraakt? Lees ons recept voor een <a href="https://original.sevendays.nl/nieuws/recept-voor-de-griekse-crisis">goeie Griekse crisis</a> en je snapt 't. En in <a href="https://original.sevendays.nl/griekenlandsoap">Griekenland: de soap</a> stellen we alle hoofdrolspelers aan je voor.</em></p>  
