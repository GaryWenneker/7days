---
id: 70447d8a1db54032ace3b2b540982612
type: nieuws
layout: post
title: "Lichtpuntjes in tijden van corona"
permalink: /nieuws/lichtpuntjes-in-tijden-van-corona/
date: 2022-05-11T19:16:41.067Z
author: 7biA1WiYB
excerpt: "Als in de kranten of op televisie het woord corona valt, gaat dat meestal gepaard met zorgelijke gezichten over slecht nieuws en negatieve ontwikkelingen. Maar covid19 zorgt niet alleen voor ellende. In deze ingewikkelde tijd zijn er ook genoeg lichtpuntjes. Tijd voor wat goed nieuws!   "
seo:
  description: "Lichtpuntjes in tijden van corona"
  title: "Lichtpuntjes in tijden van corona"
---
Als in de kranten of op televisie het woord corona valt, gaat dat meestal gepaard met zorgelijke gezichten over slecht nieuws en negatieve ontwikkelingen. Maar covid19 zorgt niet alleen voor ellende. In deze ingewikkelde tijd zijn er ook genoeg lichtpuntjes. Tijd voor wat goed nieuws!   

    <h3>In China gaat het beter</h3>
<p>De ellende met corona begon in januari in de Chinese provincie Hubei. Maar uit diezelfde provincie kwam deze week vooral goed nieuws. Het virus lijkt verslagen. Er komen al dagen geen nieuwe besmettingen meer bij. Vanaf deze week mogen mensen weer vrij reizen en de noodziekenhuizen worden in hetzelfde rappe tempo afgebroken als waarmee ze eerder opgebouwd werden. Ook de scholen gaan naar verwachting snel weer open. Dat het nu beter gaat, werd deze week in de hele provincie gevierd met mooi en keihard knallend vuurwerk.</p>
<h3>Schonere lucht</h3>
<p>Op satellietbeelden van NASA was afgelopen weken al een enorme daling te zien van de vervuiling boven China. Door de uitbraak van het coronavirus zijn veel fabrieken dichtgegaan, werd er minder gereisd en zaten miljoenen mensen in quarantaine. De hoeveelheid stikstofdioxide in de lucht zou met gemiddeld 35% zijn afgenomen. Goed nieuws voor het klimaat dus. Sommige klimaatwetenschappers beweren zelfs dat die verbetering van de luchtkwaliteit in China meer mensenlevens heeft gered dan het coronavirus heeft gekost!</p>
<p><div class="media media-element-container media-default"><div id="file-540072" class="file file-image file-image-jpeg">

        
  
  <div class="content">
    <img height="1550" width="2048" class="media-element file-default" data-delta="1" src="https://7dagen.netlify.app/sites/default/files/EPA-407566292.jpg" alt="">  </div>

  
</div>
</div>
<h3>Minder misdaad</h3>
<p>Ook criminelen zitten duidelijk meer binnen. Dat blijkt uit een eerste analyse die is uitgevoerd in opdracht van de korpsleiding van de nationale politie. In heel Nederland waren afgelopen weken minder aanrijdingen, minder inbraken en was er minder geweld. In veel gemeenten zelfs tot wel tien keer minder dan normaal. Misschien ook wel logisch, want inbreken is lastig nu iedereen thuiszit. En zakkenrollen op anderhalve meter afstand wordt lastig.</p>
<h3>Kraakhelder water</h3>
<p>Ook in Italië, dat al een tijdje in lockdown is, verbetert het klimaat. De lucht die mensen inademen is veel schoner. Doordat er in de waterstad Venetië niet meer mag worden gevaren, is het water nu zo schoon dat je vissen kunt zien zwemmen. Dit is nooit eerder gebeurd. Ook eenden voelen zich zo op hun gemak in de kalme stad dat ze hun eieren uitbroeden bij het Piazzale Roma, een anders mega-drukbezocht plein in de toeristenstad.</p>
<p><div class="media media-element-container media-default"><div id="file-540073" class="file file-image file-image-jpeg">

        
  
  <div class="content">
    <img height="2048" width="3072" class="media-element file-default" data-delta="2" src="https://7dagen.netlify.app/sites/default/files/EPA-408925315.jpg" alt="">  </div>

  
</div>
</div>
<h3>Miljardairs worden weldoeners</h3>
<p>Afgelopen weekend landde er een vliegtuig afgeladen vol met mondkapjes uit China op Schiphol. Cadeautje van de schatrijke miljardair Jack Ma. Hij is eigenaar van onder andere de webwinkel AlieXpress. Een tweede vliegtuig vol gezichtsmaskers, beschermende kleding en corona-testen komt er ook snel aan, zo beloofde hij. Ma heeft ook beloofd miljoenen te gaan betalen voor extra onderzoek naar de bestrijding van het virus. Ook andere beroemdheden laten zich in deze tijd van hun royale kant zien. Zangeres Rihanna heeft vijf miljoen dollar gedoneerd aan verschillende instanties om ze bij te staan in hun strijd tegen het virus. Voetballer Cristiano Ronaldo gaf geld aan ziekenhuizen in Portugal waarmee intensivecare-afdelingen konden worden uitgebreid en uitgerust met de juiste medische apparatuur. Lionel Messi deed hetzelfde in Spanje en Argentinië.</p>
<h3>Bad guys worden good guys</h3>
<p>Bendeleden in de sloppenwijken van Rio zijn meestal geen lekkere jongens. Ze gebruiken veel geweld en handelen in drugs en andere illegale spullen. Maar deze week lieten ze zich ineens van een andere kant zien. President Bolsonaro van Brazilië vindt alle maatregelen rond corona maar onzin. Hij noemt het hysterisch en geeft gewoon nog iedereen een hand. Veel Brazilianen zijn boos dat er daarom helemaal geen maatregelen genomen worden tegen het virus. Bendeleden uit de sloppenwijken hebben nu besloten dan zelf maar een lockdown af te dwingen. Zij controleren nu de straten en jagen mensen die geen afstand houden terug naar huis. Bewoners zijn blij met deze actie. Zij zien liever dat bendes met grof geweld tegen het coronavirus optreden dan tegen elkaar.</p>  
