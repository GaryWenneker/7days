---
id: 012263174a8747c3a21bbf81a313ff29
type: nieuws
layout: post
title: "Politie maakt zich zorgen om piepjonge overvallers"
permalink: /nieuws/politie-maakt-zich-zorgen-om-piepjonge-overvallers/
date: 2022-05-11T19:16:41.067Z
author: 7biA1WiYB
excerpt: "Denk jij bij overvallers aan stoere volwassen mannen en vrouwen? Think again! Volgens de politie zijn ze steeds jonger.  "
seo:
  description: "Politie maakt zich zorgen om piepjonge overvallers"
  title: "Politie maakt zich zorgen om piepjonge overvallers"
---
Denk jij bij overvallers aan stoere volwassen mannen en vrouwen? Think again! Volgens de politie zijn ze steeds jonger.  

    <p>Sommigen zijn niet ouder dan twaalf jaar. En daar maakt de politie zich zorgen over. 'Het is ronduit zorgwekkend dat veel van dit soort berovingen worden gedaan door steeds jongere daders. Dat zie je vooral in de grote steden als Amsterdam en Rotterdam', zegt Jos van der Stap, landelijk overvalcoördinator van de Nationale Politie tegen <a href="https://www.telegraaf.nl/nieuws/1525885/overvallers-piepjonge-impulsieve-gastjes" target="_blank"><em>De Telegraaf</em></a>. Volgens hem is het belangrijk dat dit soort piepjonge daders snel worden gestopt. 'Ze kunnen snel doorgroeien en dat moet je voorkomen.'</p>
<h3>Plofkraken en drugshandel</h3>
<p>In 2017 zijn er 1103 gewapende overvallen gepleegd op woningen en bedrijven, dertig minder dan in 2016. Volgens de politie richten criminelen zich meer op andere vormen van criminaliteit, zoals plofkraken en drugshandel. 'Deze vormen van misdaad leveren meer op. In het afgelopen jaar werden bijvoorbeeld slechts twee juweliers overvallen', vertelt Van der Stap.</p>  
