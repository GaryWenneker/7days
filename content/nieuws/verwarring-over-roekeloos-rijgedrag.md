---
id: c12b9b95a07540129c1d8b86f4f0e368
type: nieuws
layout: post
title: "Verwarring over 'roekeloos rijgedrag'"
permalink: /nieuws/verwarring-over-roekeloos-rijgedrag/
date: 2022-05-11T19:16:41.067Z
author: 7biA1WiYB
excerpt: "Wat betekent roekeloos? In het dagelijks taalgebruik meestal 'onverantwoordelijk'. Voor een rechter die een zaak over een verkeersovertreding behandelt, is roekeloosheid iets anders.   "
seo:
  description: "Verwarring over 'roekeloos rijgedrag'"
  title: "Verwarring over 'roekeloos rijgedrag'"
---
Wat betekent roekeloos? In het dagelijks taalgebruik meestal 'onverantwoordelijk'. Voor een rechter die een zaak over een verkeersovertreding behandelt, is roekeloosheid iets anders.   

    <p>Volgens de wet is een 'roekeloze rijder' iemand die zich heel erg onvoorzichtig heeft gedragen. Hij heeft door zijn gedrag ernstig gevaar veroorzaakt en was zich hiervan bewust, of had dat moeten zijn. Met alcohol op achter het stuur kruipen of met hoge snelheid door rood rijden is dus volgens de wet niet automatisch roekeloos.</p>
<h3>Hogere straf</h3>
<p>Omdat roekeloosheid voor de zwaarste vorm van schuld staat, gebruikt een rechter de term om de straf voor iemand die een verkeersongeval veroorzaakte, hoger te maken. Dat gebeurt weinig, alleen als de roekeloosheid echt bewezen is, bijvoorbeeld bij een straatrace. Voor buitenstaanders is dat verwarrend vindt de <a href="https://www.rechtspraak.nl/Organisatie-en-contact/Organisatie/Raad-voor-de-rechtspraak/Nieuws/Paginas/Rechtspraak-Schrap-term-roekeloosheid-uit-Wegenverkeerswet.aspx" target="_blank">Raad voor de Rechtspraak</a>. Gedrag dat voor iedereen als roekeloos overkomt, is dat in een rechtszaak vaak niet. </p>
<h3>Onbegrip</h3>
<p>Dat zorgt voor onbegrip bij slachtoffers van verkeersongelukken. Ze begrijpen vaak niet hoe een rechter tot een uitspraak komt. De Raad stelt daarom voor om de term roekeloosheid uit de wegenverkeerswet te schrappen. Ook betere voorlichting over hoe ernstige verkeersongelukken in een rechtszaak behandeld worden, zou moeten helpen om mensen te laten begrijpen hoe een rechter tot een oordeel komt.</p>
<h3>Straffen</h3>
<p><a href="http://verkeersslachtoffers.nl/" target="_blank">De Vereniging Verkeersslachtoffers</a> is fel tegen het schrappen van de term roekeloosheid uit de wet. Aan de <em><a href="https://nos.nl/artikel/2234005-advies-schrap-verwarrende-term-roekeloosheid-uit-verkeerswet.html" target="_blank">NOS</a> </em>vertelt een bestuurslid van de vereniging: 'Wat wij willen is dat de criteria voor roekeloosheid duidelijker worden, zodat het makkelijker wordt om verdachten zwaarder te straffen.'</p>
<p> </p>  
