---
id: fd66c880cf144a51b6c00726161fa546
type: nieuws
layout: post
title: "Waar komt 'ergens een stokje voor steken' vandaan?"
permalink: /nieuws/waar-komt-ergens-een-stokje-voor-steken-vandaan/
date: 2022-05-11T19:16:41.067Z
author: 7biA1WiYB
excerpt: "Achter veel spreekwoorden zit een interessant verhaal. In deze rubriek onderzoeken we de geschiedenis van spreekwoorden. Deze keer kijken we naar: ergens een stokje voor steken.  "
seo:
  description: "Waar komt 'ergens een stokje voor steken' vandaan?"
  title: "Waar komt 'ergens een stokje voor steken' vandaan?"
---
Achter veel spreekwoorden zit een interessant verhaal. In deze rubriek onderzoeken we de geschiedenis van spreekwoorden. Deze keer kijken we naar: ergens een stokje voor steken.  

    <h3><strong>Ergens een stokje voor steken.</strong></h3>
<p><em>Betekenis: Iets tegenhouden.</em><br>In de zeventiende eeuw werd de uitdrukking ‘een stok in het wiel steken’ nogal eens gebruikt. Waarschijnlijk is de uitdrukking ‘ergens een stokje voor steken’ hiervan afgeleid. Als je een stok in het wiel van een koets of kar steekt, hou je die namelijk tegen. Maar volgens de Nederlandse taalkundige F.A. Stoett heeft het hier niks mee te maken: ‘Waarschijnlijk heeft men hier te denken aan een stok, die als grendel dienst doet, waardoor eene deur of een hek gesloten kan worden.’</p>
<h4>Een stok achter de deur hebben</h4>
<p>Dit zou ook de achtergrond kunnen zijn van de uitdrukking ‘Een stok achter de deur hebben’. Dit betekent dat er iets ergs gebeurt als je iets niet doet. Maar het kan ook in positieve zin worden gebruikt; als motivatie om iets te bereiken. Niet alle taalkundigen zijn het eens met Stoett over de herkomst van dit spreekwoord. Sommigen zeggen dat de uitdrukking slaat op de stok die achter de deur stond in het klaslokaal. Als kinderen goed werkten, gebeurde er niks, maar o wee als ze stout waren. Dan kregen ze met de stok ervan langs.</p>  
