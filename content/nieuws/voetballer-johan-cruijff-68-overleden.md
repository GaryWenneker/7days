---
id: aebaee65c4634a25bc9a0b2d0c530eff
type: nieuws
layout: post
title: "Voetballer Johan Cruijff (68) overleden"
permalink: /nieuws/voetballer-johan-cruijff-68-overleden/
date: 2022-05-11T19:16:41.067Z
author: 7biA1WiYB
excerpt: "Een van de allerbeste voetballers ter wereld is donderdag overleden. Eind vorig jaar werd bekend dat hij kanker had. Ter ere van hem hier 14 feiten over Het Orakel van Betondorp, El Salvador (De Verlosser), Jopie of Johan Cruijffs allerbekendste bijnaam: Nummer 14.  "
seo:
  description: "Voetballer Johan Cruijff (68) overleden"
  title: "Voetballer Johan Cruijff (68) overleden"
---
Een van de allerbeste voetballers ter wereld is donderdag overleden. Eind vorig jaar werd bekend dat hij kanker had. Ter ere van hem hier 14 feiten over Het Orakel van Betondorp, El Salvador (De Verlosser), Jopie of Johan Cruijffs allerbekendste bijnaam: Nummer 14.  

    <p>1. De Amsterdamse Cruijff (68) speelde in totaal bij zeven verschillende clubs, waaronder Ajax, FC Barcelona en de Amerikaanse Los Angeles Aztecs. Hij eindigde zijn carrière bij Feyenoord, maar dat werd hem niet in dank afgenomen bij het Amsterdamse publiek.</p>
<p>2. Schrijf je nou Cruijff of Cruyff? Zijn vader heette Cruijff dus ook Johan heet Cruijff. Maar in het buitenland is die 'ij' wat lastig, dus vandaar dat ze daar Cruyff gebruiken.</p>
<p>3. In zijn eerste wedstrijd voor Ajax op 17-jarige leeftijd verloor hij met 3-1, maar maakte hij wel de enige Amsterdamse goal.</p>
<p>4. Hij speelde 48 keer in Oranje en scoorde 33 doelpunten.</p>
<p><div class="media media-element-container media-default"><div id="file-17167" class="file file-video file-video-youtube">

        <h2 class="element-invisible"><a href="/files/johan-cruijff-%E2%80%A2-total-footballer-%E2%80%A2-hd">Johan Cruijff • The Total Footballer • HD</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Johan Cruijff • The Total Footballer • HD" src="https://www.youtube.com/embed/YJY71EQ3oNI?wmode=opaque&controls=" name="Johan Cruijff • The Total Footballer • HD" frameborder="0" allowfullscreen="">Video van Johan Cruijff • The Total Footballer • HD</iframe>
</div>
  </div>

  
</div>
</div>
<p>5. Met Ajax werd Cruijff 8x landskampioen, won hij 3x de Europa Cup I, 1x de Wereldbeker en 1x de Europese Supercup.</p>
<p>6. Ook sleepte hij heel wat persoonlijke prijzen binnen. Hij werd 3x Nederlands voetballer van het jaar, 2x Topscorer van Nederland, 2x Sportman van het jaar, 3x Europees voetballer van het jaar en Beste Speler van WK van 1974.</p>
<p>7. Sinds een aantal jaar heeft geen enkele Ajax-speler meer rugnummer 14. Een eerbetoon aan Cruijff, want er is maar één échte 'nummer 14', vindt de club.</p>
<p>8. Cruijff bleek niet alleen te kunnen voetballen, maar ook te kunnen trainen. Hij maakte FC Barcelona 4x landskampioen.</p>
<p>9. Zwembadschandaal: één dag voor de halve finale tegen Brazilië op het WK van 1974 stond er in een Duits blad een verhaal over Cruijff die met wat voetbalcollega's met blote vrouwen een feestje zou hebben gevierd. Zijn vrouw Danny hing toen meteen aan de telefoon. Commotie alom en vooral geen WK-titel voor Oranje. In de finale werd met 2-1 verloren van Duitsland.</p>
<p>10. Het schijnt dat Cruijff soms wel 80 sigaretten per dag rookte. Maar na een lichte hartaanval in 1991 stopte hij met roken en ruilde hij zijn sigaretten in voor Chupa Chups-lolly's. Al lollylikkend stond hij dan voor de dug-out FC Barcelona te coachen. Dat heeft de lollyverkoop in Catelonië geen kwaad gedaan!</p>
<p>11. Met meer dan tweehonderd Cruyff Courts in Nederland en het buitenland heeft Cruijff ervoor gezorgd dat kinderen en jongeren samen kunnen spelen en sporten. Ook gehandicapte kinderen.</p>
<p><div class="media media-element-container media-default"><div id="file-17164" class="file file-image file-image-png">

        
  
  <div class="content">
    <img alt="johann cruijf cruyff courts voetbal dood" title="Foto: ANP" height="500" width="850" class="media-element file-default" src="https://7dagen.netlify.app/sites/default/files/cruijff.png">  </div>

  
</div>
</div>
<p>12. Cruijff stond bekend om zijn unieke taalgebruik. Iets is typisch Cruijffiaans als het briljant is en tegelijkertijd een enorme open deur. En natuurlijk lekker Amsterdams geformuleerd. En je moet er altijd ‘Da's logisch’ achter kunnen zetten. Bijvoorbeeld: <br>- ‘Als wij de bal hebben, kunnen hun niet scoren.’ <br>- ‘Ieder nadeel heb zijn voordeel.’ <br>- ‘Je moet schieten anders kun je niet scoren.’<br>- ‘Italianen kennen niet van je winnen, maar je ken wel van ze verliezen.’<br>- ‘Als Italianen één kans krijgen, maken ze er twee.’<br>- ‘Italië heb een paar hele goeie voetballers, maar die moet je dan wel de bal spelen, zodat ze kunnen voetballen.’</p>
<p>13. Cruijff kon 'zijn' cluppie niet loslaten en bleef zich tot eind 2015 met Ajax bemoeien, als adviseur. Maar hij lag vaak dwars en stopte in december helemaal. Het hoofd van de Ajax-opleidingen, Wim Jonk, werd toen namelijk ontslagen. De bestuursraad deed daar niks tegen, tot woede van Cruijff.</p>
<p>14. Haast niemand zag de dood van de voetballegende aankomen. Over zijn longkanker deed hij vorige maand zelfs nog heel positief. 'Ik heb het gevoel dat ik met 2-0 voorsta in de eerste helft van een wedstrijd die nog niet is afgelopen', zei hij toen in een verklaring. 'Ik weet zeker dat ik uiteindelijk zal winnen.' Helaas heeft hij deze laatste wedstrijd van zijn leven toch verloren. </p>
<p><em>Altijd op de hoogte blijven van nieuws en tips waar je als jongere iets mee kunt? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuwsapp</a> of neem een proefabonnement op de <a href="https://abonneren.sevendays.nl/abonneren/abonnementen/ae/artikel">papieren 7Days</a>!</em></p>  
