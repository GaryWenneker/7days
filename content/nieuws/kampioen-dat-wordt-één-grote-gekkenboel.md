---
id: 38f6b956cebf495da1d594bb0f783cbe
type: nieuws
layout: post
title: "'Kampioen? Dat wordt één grote gekkenboel’"
permalink: /nieuws/kampioen-dat-wordt-één-grote-gekkenboel/
date: 2022-05-11T19:16:41.067Z
author: 7biA1WiYB
excerpt: "Na achttien jaar zonder titel moet het zondag gaan gebeuren. Bij winst op Excelsior is Feyenoord kampioen van Nederland. Rotterdam loopt over van de kampioenskriebels. Feyenoord-fans Quinten (13), Christian (12) en Quincey (16) kijken uit naar zondag. ‘Ik heb met mijn moeder afgesproken dat ik maandag niet naar school ga als ze kampioen worden!’  "
seo:
  description: "'Kampioen? Dat wordt één grote gekkenboel’"
  title: "'Kampioen? Dat wordt één grote gekkenboel’"
---
Na achttien jaar zonder titel moet het zondag gaan gebeuren. Bij winst op Excelsior is Feyenoord kampioen van Nederland. Rotterdam loopt over van de kampioenskriebels. Feyenoord-fans Quinten (13), Christian (12) en Quincey (16) kijken uit naar zondag. ‘Ik heb met mijn moeder afgesproken dat ik maandag niet naar school ga als ze kampioen worden!’  

    <p><div class="media media-element-container media-default media-float-left"><div id="file-417110" class="file file-image file-image-jpeg">

        
  
  <div class="content">
    <img height="430" width="480" style="width: 200px; height: 179px; float: left; margin-left: 5px; margin-right: 5px;" class="media-element file-default" data-delta="1" src="https://7dagen.netlify.app/sites/default/files/Quinten%20-%20Feyenoord%20-%20kleinsite.jpg" alt="">  </div>

  
</div>
</div>
<h3>Quinten (13): ‘Ik schreeuw de hele buurt bij elkaar van blijdschap’</h3>
<p>‘Ik ben al tien jaar fan, vroeger hing mijn hele slaapkamer vol met Feyenoord-spullen. Nu hangt er alleen nog een vlag. Mijn vader probeert nog kaartjes te regelen voor de wedstrijd zondag. Als dat niet lukt, kijk ik de wedstrijd gewoon op tv of wil ik bij De Kuip op grote schermen kijken.</p>
<p>Als ze kampioen worden, schreeuw ik de hele buurt bij elkaar van blijdschap. De huldiging maandag op de Coolsingel moet ik missen, dan zit ik gewoon op school. Maar ik heb een schoollaptop, dus dan kijk ik daar stiekem de live-uitzending van FoxSports op.’</p>
<h3><div class="media media-element-container media-default media-float-right"><div id="file-417111" class="file file-image file-image-jpeg">

        
  
  <div class="content">
    <img height="632" width="633" style="width: 200px; height: 200px; float: right; margin-left: 5px; margin-right: 5px;" class="media-element file-default" data-delta="1" src="https://7dagen.netlify.app/sites/default/files/Christian%20-%20Feyenoord%20-%20kleinsite.jpg" alt="">  </div>

  
</div>
</div>Christian (12): ‘Dit jaar kan het niet meer misgaan’</h3>
<p>‘Ik heb nu al last van zenuwen voor zondag. Mijn moeder vertelde dat het laatste kampioenschap in 1999 een echt kippenvelmomentje was. Nou, ik heb beelden teruggekeken en dat was het ook echt! Dit jaar kan het niet meer misgaan. Feyenoord staat al sinds het begin bovenaan, er wordt goed samengespeeld en er is geen gemopper. Dit kampioenschap zou echt een teamprestatie zijn.</p>
<p>Ik probeer nog kaarten te winnen voor de kampioenswedstrijd, anders kijk ik op het Stadhuisplein of bij de Kuip. Ik heb met mijn moeder afgesproken dat ik maandag niet naar school ga als ze kampioen worden. Ik wil dan naar de huldiging bij de Coolsingel!’</p>
<h3><div class="media media-element-container media-default media-float-left"><div id="file-417112" class="file file-image file-image-jpeg">

        
  
  <div class="content">
    <img height="1920" width="1068" style="width: 200px; height: 360px; margin-left: 5px; margin-right: 5px; float: left;" class="media-element file-default" data-delta="1" src="https://7dagen.netlify.app/sites/default/files/Quincey%20-%20feyenoord%20-%20klein%20site.jpg" alt="">  </div>

  
</div>
</div>Quincey (16): ‘De beste van Nederland, dat betekent zoveel voor mij’</h3>
<p>‘Ik heb dinsdag nog gekeken op Marktplaats om te kijken of ik kaarten kan krijgen voor de kampioenswedstrijd. Die kosten 1500 euro! Dat is het me wel waard, maar dat geld heb ik niet. Ik ben heel erg zenuwachtig. Elke dag volg ik het nieuws: wie gaan er spelen? Wat gaat er allemaal gebeuren? Ik kan echt niet wachten tot we de beste van Nederland zijn. Dat betekent zoveel voor mij.</p>
<p>Zondag kijk ik de wedstrijd in De Kuip en ben ik verder de hele dag in de stad, maakt niet uit hoe laat het wordt. Maandag ga ik ook zeker naar de Coolsingel. Ik doe dit jaar examen, maar de boeken blijven even in de kast. Dit maak je niet vaak mee!’ </p>
<h3>Goed nieuws voor scholieren</h3>
<p>De huldiging van kampioen Feyenoord vindt - mits de club zondag kampioen wordt - plaats op maandag. Dan worden spelers en selectie officieel gehuldigd op de Coolsingel. Onder schooltijd, maar de gemeente komt de Rotterdamse scholieren tegemoet. Ze hebben scholen groen licht gegeven om aanvragen voor speciaal vrij goed te keuren. De gemeente meent dat een kampioenschap van Feyenoord zó bijzonder is, dat scholieren best vrij mogen om zich in het feestgedruis te mengen.</p>
<p> </p>
<p> </p>
<p> </p>
<p> </p>
<p> </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
