---
id: ff414ed04b5c43008aa44fe8f4b87cd4
type: nieuws
layout: post
title: "Appen op de fiets straks verboden?"
permalink: /nieuws/appen-op-de-fiets-straks-verboden/
date: 2022-05-11T19:16:41.067Z
author: 7biA1WiYB
excerpt: "Lees jij dit artikel op de fiets? Dat mag straks misschien niet meer. Ministers maakten een wetsvoorstel om appen en bellen in het verkeer te verbieden.  "
seo:
  description: "Appen op de fiets straks verboden?"
  title: "Appen op de fiets straks verboden?"
---
Lees jij dit artikel op de fiets? Dat mag straks misschien niet meer. Ministers maakten een wetsvoorstel om appen en bellen in het verkeer te verbieden.  

    <p>Minister Grapperhaus (Veiligheid en Justitie) en minister Van Nieuwenhuizen (Infrastructuur en Waterstaat) weten het zeker: bellen en appen op de fiets is gevaarlijk en moet verboden worden. Mensen die het toch doen krijgen een boete, als het aan de ministers ligt. Hoe hoog die boete wordt, is nog niet bekend.</p>
<h3>Verbod</h3>
<p>Het verbod geldt nu al voor automobilisten en veel andere weggebruikers. Als het plan van de ministers doorgaat mogen fietsers, trambestuurders en bestuurders van gehandicaptenwagens hun mobiel ook niet tevoorschijn halen tijdens het rijden. Ook andere elektronische apparaten (zoals tablets, foto- en videocamera's en laptops) mag je als het aan de ministers ligt vanaf de zomer van volgend jaar niet meer in het verkeer gebruiken. Al dat geapp en gebel in het verkeer geeft te veel ongelukken, zeggen de ministers.</p>
<h3>Niet zeker</h3>
<p>Of je volgend jaar echt een forse boete krijgt voor een mobiel op de fiets is nog niet zeker. Het verbod, dat vanaf 1 juli 2019 in moet gaan, gaat eerst nog langs de Tweede Kamer. Daar stemmen de Kamerleden over het wetsvoorstel. Is de meerderheid voor? Dan kan de Eerste Kamer het plan nog aannemen of afwijzen.</p>  
