---
id: 0bd47e3300e74c569cbea88c8935b32e
type: nieuws
layout: post
title: "'Donor, tenzij...': 7 vragen over de nieuwe donorwet"
permalink: /nieuws/donor-tenzij-7-vragen-over-de-nieuwe-donorwet/
date: 2022-05-11T19:16:41.067Z
author: 7biA1WiYB
excerpt: "Niemand verwachtte het, maar de kogel lijkt door de kerk. De Tweede Kamer ging dinsdag akkoord met een nieuwe wet over orgaandonatie bij je dood. Als alles doorgaat ben je straks automatisch orgaandonor, tenzij je daar bezwaar tegen hebt gemaakt. Hoe zit dat?   "
seo:
  description: "'Donor, tenzij...': 7 vragen over de nieuwe donorwet"
  title: "'Donor, tenzij...': 7 vragen over de nieuwe donorwet"
---
Niemand verwachtte het, maar de kogel lijkt door de kerk. De Tweede Kamer ging dinsdag akkoord met een nieuwe wet over orgaandonatie bij je dood. Als alles doorgaat ben je straks automatisch orgaandonor, tenzij je daar bezwaar tegen hebt gemaakt. Hoe zit dat?   

    <h3>1. Wat is de huidige donorwet?</h3>
<p>De donorwet van nu is het 'nee-tenzij'-donorsysteem. Dat betekent dat iemand (nou ja, een volwassene) alleen orgaandonor is, als-ie dat vooraf heeft aangegeven in het donorregister. Als je dat niet hebt gedaan, ben je dus automatisch géén donor. </p>
<h3>2. Hoe komt de nieuwe wet eruit te zien?</h3>
<p>De nieuwe wet, als die er echt komt tenminste, heet het 'ja-tenzij'-systeem. Als je als 18+'er komt te overlijden, ben je dan standaard wél orgaandonor. Tenzij je voor je dood in het register hebt aangegeven dat je dat niet wilt.</p>
<h3>3. Waarom willen voorstanders die nieuwe wet zo graag?</h3>
<p>Met het 'ja, tenzij'-systeem kunnen veel meer doodzieke mensen worden geholpen dan nu. Op dit moment overlijden er 150 mensen per jaar omdat er geen donororgaan voor hen is. Veel gezonde mensen hebben nooit officieel aangegeven dat ze donor willen zijn, terwijl ze er geen bezwaar tegen hebben. Als ze nu overlijden, kunnen andere mensen niet geholpen worden met hun organen. Bij de nieuwe wet zijn ze wél automatisch donor. Tenzij ze expliciet hebben gezegd dat ze dat niet willen, natuurlijk.</p>
<h3>4. Waarom willen tegenstanders dat de wet hetzelfde blijft?</h3>
<p>Tegenstanders vinden dat je zelf moet kunnen bepalen of je überhaupt iets in het register zet. Veel tegenstanders denken dat mensen de keuze om wel of geen orgaandonor te zijn, lastig vinden en daarom maar helemaal niets kiezen. Al die mensen die zich nu niet registreren, zijn nu automatisch geen donor. Als de wet verandert, zijn ze dat wel.</p>
<p><div class="media media-element-container media-default"><div id="file-21834" class="file file-image file-image-jpeg">

        
  
  <div class="content">
    <img alt="donorwet organen alexander pechtold pia dijkstra d66" title="Foto: ANP" height="481" width="850" class="media-element file-default" src="https://7dagen.netlify.app/sites/default/files/pechtold%201.jpg">  </div>

  
</div>
</div>
<h3>5. Hoe kwam deze wet tot stand?</h3>
<p>D66 (op de foto een blij Kamerlid Pia Dijkstra en fractievoorzitter Alexander Pechtold, die een traantje wegpikt van blijdschap) wil de nieuwe donorwet al jaren en daar werd dinsdag over gestemd in de Tweede Kamer. 75 Kamerleden waren vóór de nieuwe wet en 74 Kamerleden waren tegen. Er was dus maar een héél kleine meerderheid. Eén Kamerlid, Frank Wassenberg, kon niet stemmen omdat zijn trein vertraging had. Als hij er wel was geweest, had hij tegen de nieuwe wet gestemd. En bij een gelijk aantal stemmen zou de wet niet zijn aangenomen. </p>
<h3>6. Is het al 100% zeker dat de wet verandert?</h3>
<p>Nee, dat niet. De Tweede Kamer heeft al 'ja' gezegd, maar nu moet de Eerste Kamer nog stemmen over de wet. Die groep politici gaat met de meeste wetsvoorstellen wel akkoord, maar soms wordt er een uitzondering gemaakt. Bijvoorbeeld als er in de Tweede Kamer ook al heel veel werd getwijfeld. Maar als meer dan de helft van de Eerste Kamer ook gewoon vóór de nieuwe wet stemt, wordt-ie werkelijkheid. Dan is elke 18+'er voortaan automatisch donor, tenzij hij dat aangeeft in het register.</p>
<h3>7. Ik ben nog geen 18! Hoe zit dat dan? </h3>
<p>Als je minderjarig bent, dan ben je automatisch nog geen donor. Nu niet, en straks met de eventuele nieuwe wet ook niet. Je kunt je keuze vanaf je twaalfde al registreren. Geef je toestemming en denken je ouders daar bij jouw overlijden anders over, dan hebben zij wel het laatste woord. Maar als je al registreert dat je géén donor wilt zijn, dan kan niemand die keuze nog veranderen. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
