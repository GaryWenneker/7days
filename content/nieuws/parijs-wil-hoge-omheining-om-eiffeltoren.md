---
id: 394ea7fc594c446c8b99043b25b8cd05
type: nieuws
layout: post
title: "Parijs wil hoge omheining om Eiffeltoren"
permalink: /nieuws/parijs-wil-hoge-omheining-om-eiffeltoren/
date: 2022-05-11T19:16:41.067Z
author: 7biA1WiYB
excerpt: "Parijs maakt plannen om een omheining rond de Eiffeltoren te bouwen. Die is bedoeld om toeristen beter te beschermen tegen mogelijke terroristische aanslagen. Maar hoe zo’n muur rond de 'ijzeren dame' eruit moet komen te zien? Daar zijn ze nog niet helemaal uit.   "
seo:
  description: "Parijs wil hoge omheining om Eiffeltoren"
  title: "Parijs wil hoge omheining om Eiffeltoren"
---
Parijs maakt plannen om een omheining rond de Eiffeltoren te bouwen. Die is bedoeld om toeristen beter te beschermen tegen mogelijke terroristische aanslagen. Maar hoe zo’n muur rond de 'ijzeren dame' eruit moet komen te zien? Daar zijn ze nog niet helemaal uit.   

    <p>Parijs is al meerdere keren getroffen door terroristen. Denk maar aan de aanslag van 2015. Toen begonnen twee geradicaliseerde islamitische broers op de redactie van <em>Charlie Hebdo</em> <a href="https://7dagen.netlify.app/nieuws/charlie-hebdo-hoe-zat-dat-ook-alweer">in het rond te schieten</a>. De twee, die banden hadden met Al Qaida, waren woedend dat het satirische weekblad spotprenten van Mohammed had afgedrukt. Volgens hun strenge opvatting van het geloof is het verboden de profeet af te beelden. Twaalf mensen kwamen om. </p>
<p>In november 2015 pleegden acht aanhangers van terreurgroep IS <a href="https://7dagen.netlify.app/quiz/wat-je-moet-weten-over-de-aanslagen-parijs">meerdere aanslagen</a> in Parijs, onder meer in concertzaal Le Bataclan. Daarbij vielen 129 doden. </p>
<h3>Kogelwerend glas</h3>
<p>De terreurdreiging in de stad is nog steeds hoog en in video’s en oproepen aan aanhangers noemt terreurgroep IS regelmatig de Eiffeltoren als doelwit voor een nieuwe aanslag. Daarom lopen er nu zwaarbewapende militairen rond de beroemde toren, die nog altijd het best bezochte monument ter wereld is. Maar bestuurders van de stad willen bekijken of ze de zes miljoen toeristen die het bouwwerk jaarlijks bezoeken nog beter kunnen beschermen.</p>
<p>Ze denken aan een ombouw zodat je alleen binnen kunt komen via een veiligheidscontrole. Misschien een hek van smeedijzer? Of een muur van kogelwerend glas waar je de toren nog mooi doorheen kunt zien? Daar zijn ze nog niet helemaal uit.</p>
<h3>Twintig miljoen euro</h3>
<p>In de plannen staat dat het twintig miljoen euro mag kosten en dat het, als ’t inderdaad allemaal doorgaat, volgend jaar klaar moet zijn. Dus het lijkt erop dat wie nog de originele onbeschermde kale Eiffeltoren wil bewonderen en er ongestoord onderdoor wil lopen, snel moet zijn. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
