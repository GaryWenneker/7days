---
id: 71f18c1cf5dd4dbe81323249e9805e53
type: nieuws
layout: post
title: "Nieuwe Banksy’s opgedoken in Parijs "
permalink: /nieuws/nieuwe-banksys-opgedoken-in-parijs-/
date: 2022-05-11T19:16:41.067Z
author: 7biA1WiYB
excerpt: "Wie hij is weten we niet. Wat we wel weten, is dat zijn fraaie graffitikunst miljoenen waard is en vrijwel altijd kritiek levert op actuele onderwerpen. Dat doen de zeven nieuwe Banksy-werken die deze week opdoken in Parijs ook. Een paar daarvan gaan over de manier waarop Europa met vluchtelingen omgaat. Zo legt Banksy weer precies de vinger op de pijnlijke plek. Kijk maar.  "
seo:
  description: "Nieuwe Banksy’s opgedoken in Parijs "
  title: "Nieuwe Banksy’s opgedoken in Parijs "
---
Wie hij is weten we niet. Wat we wel weten, is dat zijn fraaie graffitikunst miljoenen waard is en vrijwel altijd kritiek levert op actuele onderwerpen. Dat doen de zeven nieuwe Banksy-werken die deze week opdoken in Parijs ook. Een paar daarvan gaan over de manier waarop Europa met vluchtelingen omgaat. Zo legt Banksy weer precies de vinger op de pijnlijke plek. Kijk maar.  

    <p>Meestal maakt hij (of zij?) de kunst als een dief in de nacht. Dan vinden omwonenden de volgende morgen opeens een graffiti op de lege muur tegenover hun huis. Het werkterrein van Banksy is de wereld. Van Jemen en de Gaza-strook tot New York en Amsterdam. Dit keer was-ie dus in Parijs. Daar popten in een paar dagen tijd zomaar zeven verschillende werken op. Of ze van Banksy zijn is niet honderd procent zeker. De kunstenaar signeert nooit. Maar volgens kenners wijst alles erop dat de mysterieuze guerillagraffiti-artiest hier achter zit. Alle nieuwe werken dragen de beroemde Banksy-signatuur. De stijl, de kleuren, het gebruik van symbolen. En de maatschappijkritiek die eruit spreekt.<br><div class="media media-element-container media-default"><div id="file-533826" class="file file-image file-image-jpeg">

        
  
  <div class="content">
    <img alt="Banksy Parijs  Foto AFP" title="Banksy Parijs  Foto AFP" height="3874" width="5800" class="media-element file-default" data-delta="1" src="https://7dagen.netlify.app/sites/default/files/ANP-58070915.jpg">  </div>

  
</div>
</div>
<h3><strong>Roze bloemen</strong></h3>
<p>Een paar van de schilderingen hebben vluchtelingen als onderwerp. De graffiti op de foto bij dit verhaal bijvoorbeeld. Hij is gemaakt op een muur bij Porte de la Chapelle in het noorden van Parijs. Op die plek was een paar maanden geleden nog een groot opvangcentrum voor migranten, maar het is in maart gesloten. Sindsdien zwerven zeker tweeduizend vluchtelingen, ook kinderen en tieners, door de Parijse straten. Op de muur bij het opvangcentrum stond een blauwe swastika (hakenkruis), het nazi-symbool uit de Tweede Wereldoorlog dat nu vooral gelinkt wordt met racisme en vreemdelingenhaat. Banksy laat het meisje er een sjabloonpatroon (nog een Banksy-kenmerk) van roze bloemen overheen spuiten. De kritische kunst komt precies op het moment dat de Europese landen hevig worstelen met het zoeken naar oplossingen voor het opvangen van vluchtelingen.<br><div class="media media-element-container media-default"><div id="file-533827" class="file file-image file-image-jpeg">

        
  
  <div class="content">
    <img alt="Banksy Parijs  Foto AFP" title="Banksy Parijs  Foto AFP" height="3872" width="5645" class="media-element file-default" data-delta="2" src="https://7dagen.netlify.app/sites/default/files/ANP-58109656.jpg">  </div>

  
</div>
</div>
<h3><strong>Foto’s</strong></h3>
<p>Parijzenaren, toeristen en Banksy-fans doorkruisten deze week de stad met hun mobieltjes in de aanslag om snel foto’s van de straatkunst te maken. Want bij een Banksy weet je het maar nooit. Als je even niet oplet heeft een onverlaat de schildering stiekem uit de muur gehakt om voor veel geld te verkopen. Of hebben overijverige bouwvakkers met grote rollers de Banksy finaal weggeverfd.<br><div class="media media-element-container media-default"><div id="file-533828" class="file file-image file-image-jpeg">

        
  
  <div class="content">
    <img alt="Banksy Parijs  Foto AFP" title="Banksy Parijs  Foto AFP" height="2596" width="3894" class="media-element file-default" data-delta="3" src="https://7dagen.netlify.app/sites/default/files/ANP-58094048.jpg">  </div>

  
</div>
</div>Deze vrouw gehuld in een rouwsluier staat op de deur van het Parijse poppodium <a href="https://7dagen.netlify.app/nieuws/de-aanslagen-parijs-van-minuut-tot-minuut" target="_blank">Bataclan</a>. Een aanslag in 2015 kostte daar 90 mensen het leven.  
