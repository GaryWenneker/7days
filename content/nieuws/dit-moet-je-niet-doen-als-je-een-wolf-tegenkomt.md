---
id: 584f567f77fc4ab1ba55ab91ebd07f80
type: nieuws
layout: post
title: "Dit moet je (niet) doen als je een wolf tegenkomt"
permalink: /nieuws/dit-moet-je-niet-doen-als-je-een-wolf-tegenkomt/
date: 2022-05-11T19:16:41.067Z
author: 7biA1WiYB
excerpt: "De afgelopen jaren kwam het dier af en toe al de grens over, maar nu lijkt het serieus: de wolf is terug in Nederland. Reden tot paniek? Wolvenkenner Glenn Lelieveld geeft antwoord.  "
seo:
  description: "Dit moet je (niet) doen als je een wolf tegenkomt"
  title: "Dit moet je (niet) doen als je een wolf tegenkomt"
---
De afgelopen jaren kwam het dier af en toe al de grens over, maar nu lijkt het serieus: de wolf is terug in Nederland. Reden tot paniek? Wolvenkenner Glenn Lelieveld geeft antwoord.  

    <h3>Moeten we bang zijn voor de wolf?</h3>
<p>‘Nee hoor, dat is echt niet nodig. Dikke kans dat je al eens op vakantie bent geweest naar een gebied waar wolven leven. In Duitsland, Frankrijk, Italië en Spanje komen er veel voor. Maar dat betekent niet dat er in Nederland niemand last van krijgt. Neem schapenhouders. Het kan gebeuren dat wolven schapen aanvallen. Hun dieet bestaat voor zo’n 95% uit reeën, zwijnen en herten. Maar als een wolf die niet kan vangen en wel een kudde schapen tegenkomt… Ja, dan neemt-ie er wel eentje. Vreselijk voor de schapenhouders. Door extra stroomdraadjes op te hangen is daar makkelijk iets tegen te doen.'</p>
<h3>Wat maakt Nederland zo aantrekkelijk voor een wolf?</h3>
<p>‘Wat niet? Wolven hebben hier tot 140 jaar geleden ook geleefd. Doordat ze steeds meer als een bedreiging werden gezien, verdwenen ze uit Nederland. De afgelopen jaren kwam er via Duitsland af en toe een wolf de grens over, maar nu lijkt het serieus. En ze kunnen hier prima leven. Het enige wat ze nodig hebben, is een groot gebied en veel reeën, zwijnen en herten om op te jagen. Nou, die hebben we wel in Nederland. Sterker: we hebben er zo veel dat er elk jaar een deel van wordt afgeschoten.’</p>
<h3>Kunnen we al zeggen dat de wolf echt terug is in Nederland?</h3>
<p>‘Het is zo goed als zeker. Op 26 juli werd er in het noorden van de Veluwe een keutel gevonden van een wolvin. Uit onderzoek blijkt dat er van haar daarna vaker keutels en sporen zijn gevonden. De afspraak is: als het dier er na zes maanden nog zit, kun je zeggen dat-ie hier een territorium heeft opgebouwd en dus blijft. Die zes maanden waren afgelopen zaterdag voorbij. De keutels die toen zijn gevonden, worden nu onderzocht. Waarschijnlijk is het van dezelfde wolvin, maar over een week of twee kunnen we met zekerheid zeggen of de wolf officieel terug is.’</p>
<h3>Hoe gevaarlijk is een wolf nou eigenlijk?</h3>
<p>‘Nou, je moet niet met ze gaan knuffelen. Een wolf is een roofdier met grote tanden en ontzettend veel kracht. Maar het is ook een vluchtdier. Als er iets gebeurt wat ze niet vertrouwen, lopen ze weg. Ze zien mensen als risico en risico’s vermijden ze. Hun zintuigen zijn zo goed, dat ze heel goed merken als er een mens aankomt. Dat is ook de reden dat ik in Nederland nog nooit een wolf heb gezien. Het is echt zo: wolven zijn banger voor ons, dan andersom.’</p>
<h3>Maar stel je komt toch een wolf tegen, wat dan?</h3>
<p>‘Vooral genieten, want dat is uniek. Verder gewoon rustig blijven, de wolf loopt vanzelf weg. Als je het spannend vindt, kun je een keer zwaaien of roepen om het dier weg te jagen. En als-ie aan je been komt snuffelen, weet je zeker: het is geen wolf, maar een hond. Die zijn namelijk niet bang voor mensen. In heel Europa leven heel veel wolven en nog nooit is er een mens aangevallen.’</p>  
