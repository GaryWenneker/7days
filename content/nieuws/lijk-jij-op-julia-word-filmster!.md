---
id: b397b48b9e77478cafe78f2f21caf6e6
type: nieuws
layout: post
title: "Lijk jij op Julia? Word filmster!"
permalink: /nieuws/lijk-jij-op-julia-word-filmster!/
date: 2022-05-11T19:16:41.067Z
author: 7biA1WiYB
excerpt: "Archeologiecentrum Huis van Hilde in Castricum is op zoek naar een look-a-like van dit meisje uit de Bronstijd (ongeveer 2000-800 v. Chr.) De uitverkorene krijgt de eer om in vier korte films de rol van Julia te spelen.  "
seo:
  description: "Lijk jij op Julia? Word filmster!"
  title: "Lijk jij op Julia? Word filmster!"
---
Archeologiecentrum Huis van Hilde in Castricum is op zoek naar een look-a-like van dit meisje uit de Bronstijd (ongeveer 2000-800 v. Chr.) De uitverkorene krijgt de eer om in vier korte films de rol van Julia te spelen.  

    <p>Het skelet van het meisje werd bij een archeologische opgraving in 1974 in Bovenkarspel gevonden. Ze werd Julia genoemd door de archeologen. 'Het meisje dat het museum zoekt, moet een beetje op haar lijken maar we zoeken ook geen exacte kopie', aldus Kristel Witkam van het Huis van Hilde.</p>
<h3>Vier films</h3>
<p>Voor de nieuwe tijdelijke tentoonstelling die vanaf april te zien zal zijn, worden vier korte films opgenomen. Bezoekers van de tentoonstelling komen zo van alles te weten over de Bronstijd en de schatten die tijdens de grootste opgraving ooit in Noord-Holland zijn opgegraven.</p>
<h3>Hoofdrol</h3>
<p>De gezochte Julia is grofweg tussen de 17 en 25 jaar, lijkt een beetje op het plaatje hierboven en is natuurlijk heel enthousiast om een rol te spelen in de korte films. 'Het zou fijn zijn als ze acteerervaring heeft, maar het is niet verplicht', aldus het museum.</p>
<p><em>Herken je jezelf in Julia? Op zondag 17 februari zijn de audities, de opnamedagen vinden op 26 en 28 februari plaats. Aanmelden kan door een mail te sturen naar <a href="mailto:frontoffice@huisvanhilde.nl">frontoffice@huisvanhilde.nl</a> met je naam, leeftijd, mailadres en telefoonnummer. </em></p>  
