---
id: b1ae47efb6fe41f8ae9622710fbc6be6
type: nieuws
layout: post
title: "Burberry verbrandt bergen kleding"
permalink: /nieuws/burberry-verbrandt-bergen-kleding/
date: 2022-05-11T19:16:41.067Z
author: 7biA1WiYB
excerpt: "Peperdure zijdezachte sjaals en kleding met de bekende geruite prints. Spullen van Burberry gaan voor veel geld over de toonbank. Eind juli werd bekend dat het luxe Britse modemerk elk jaar voor miljoenen aan ‘overgebleven’ kleding laat verbranden. En daarin is het lang niet de enige... Waarom doen modebedrijven dit?  "
seo:
  description: "Burberry verbrandt bergen kleding"
  title: "Burberry verbrandt bergen kleding"
---
Peperdure zijdezachte sjaals en kleding met de bekende geruite prints. Spullen van Burberry gaan voor veel geld over de toonbank. Eind juli werd bekend dat het luxe Britse modemerk elk jaar voor miljoenen aan ‘overgebleven’ kleding laat verbranden. En daarin is het lang niet de enige... Waarom doen modebedrijven dit?  

    <p>De afgelopen vijf jaar liet Burberry voor meer dan honderd miljoen euro aan producten verbranden. Dat staat in een pas uitgekomen jaarverslag van het modemerk dat werd opgepikt door journalisten. Het zou de eerste keer zijn dat een duur modemerk bevestigt dat het kleding verbrandt. Burberry verklaart dat de energie die vrijkomt bij het verbranden van de kleding wordt opgevangen en hergebruikt. Dat zou het proces juist milieuvriendelijk maken. </p>
<h3>Niet de enige</h3>
<p>Burberry is zeker niet de enige die kleding verbrandt. Volgens duurzame mode-expert Roosmarie Ruigrok doen eigenlijk alle grote merken dat met kleding die overblijft. ‘Bedrijven denken vaak dat dit goedkoper is dan kleding recyclen, maar het is natuurlijk waanzinnig slecht voor het milieu. Niet alleen de dure merken maken zich daar schuldig aan, H&amp;M doet het bijvoorbeeld ook.’ Welke modemerken zich hier nog meer schuldig aan maken is lastig te zeggen.</p>
<h3>Oven</h3>
<p>‘Keiharde cijfers zijn er niet’, zegt Maria van der Heijden, van duurzaam bedrijvennetwerk MVO Nederland. Maar ook zij denkt dat er veel bedrijven zijn die kleding verbranden. 'Ze<strong> </strong>denken niet na over geld uitgeven aan recyclen, maar schuiven kleding die overblijft al jaren in de verbrandingsoven omdat het in hun ogen goedkoper is. Op korte termijn is dat ook zo maar het kan uiteindelijk echt geld schelen om materialen opnieuw te gebruiken.’</p>
<div class="kader">
<p><img class="kaderafbeelding" src="/sites/default/files/ff.png"> Anderen lazen ook: <a href="https://7dagen.netlify.app/lifestyle/tweedehands-spullen-gadver">'Tweedehands spullen? Gatver!'</a></p>
</div>
<h3>Vervalsers</h3>
<p>Maar er zijn meer redenen waarom kleding op de brandstapel wordt gegooid. ‘Dure merken willen dat hun kleding exclusief blijft’, zegt Ruigrok. ‘Daarom kiezen ze er vaak nog liever voor om kleding te verbranden dan het voor minder geld te verkopen.’ Burberry zou op de manier ook willen voorkomen dat vervalsers hun ontwerpen stelen en namaken. Ook Van der Heijden ziet de nadelen van deze fast fashion: ‘Er is iets ontstaan in de kledingindustrie dat we iedere week een nieuw trui willen. Een kledingstuk wordt gemiddeld maar zes keer gedragen! Dat ligt niet alleen aan de consument, modeketens moeten veranderen en stoppen met teveel kleding maken.’</p>
  
