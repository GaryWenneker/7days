---
id: 39371b0af53d4bc0b26a29e9202c217e
type: nieuws
layout: post
title: "Oorlogsheld (107) die joodse kinderen redde is overleden"
permalink: /nieuws/oorlogsheld-107-die-joodse-kinderen-redde-is-overleden/
date: 2022-05-11T19:16:41.067Z
author: 7biA1WiYB
excerpt: "Oorlogsheld Johan van Hulst stierf afgelopen donderdag in Amsterdam. Hij werd 107 jaar oud. Van Hulst hielp in de oorlog joodse kinderen zodat ze uit handen van de nazi's bleven. Drie vragen over hem.  "
seo:
  description: "Oorlogsheld (107) die joodse kinderen redde is overleden"
  title: "Oorlogsheld (107) die joodse kinderen redde is overleden"
---
Oorlogsheld Johan van Hulst stierf afgelopen donderdag in Amsterdam. Hij werd 107 jaar oud. Van Hulst hielp in de oorlog joodse kinderen zodat ze uit handen van de nazi's bleven. Drie vragen over hem.  

    <h3>Wat was het beroep van Van Hulst tijdens de oorlog?</h3>
<p>Tijdens de Duitse bezetting was Van Hulst directeur van een school in Amsterdam. Die lag recht tegenover de Hollandsche Schouwburg, de plek van waaruit joden naar kamp Westerbork werden gedeporteerd. </p>
<h3>Wat deed hij dan?</h3>
<p>Naast de kweekschool was een crèche waar baby's en peuters werden ondergebracht. Over de heg werden kinderen stiekem aan helpers in de school gegeven, zodat ze veilig waren. Tegen het NIOD Instituut voor Oorlogs-, Holocaust- en Genocidestudies zei Van Hulst daarover: 'We hebben niet verzet gepleegd om de held te spelen. Je probeert je plicht te doen.' Van Hulst schatte dat hij op deze manier zeker vijfhonderd kinderen heeft gered. Er zijn mensen die zeggen dat het er veel meer zijn. Maar dat is niet zeker. </p>
<h3>Hoe verging het Van Hulst na de oorlog?</h3>
<p>Vanwege zijn verzetsactiviteiten werd Van Hulst in april 1945 door de nazi's ter dood veroordeeld. Hij dook onder en werd nooit gevonden. Voor zijn verzetswerk kreeg Van Hulst in 1973 de Yad Vashem-medaille. Dat is de hoogste burgerlijke onderscheiding van de staat Israël die wordt verleend aan mensen die tijdens de Tweede Wereldoorlog joden hebben geholpen. Verder was hij na de oorlog actief als senator voor het CDA. </p>  
