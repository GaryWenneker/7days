---
id: 256a0e5df7a04d68beac4d6edf103f8f
type: nieuws
layout: post
title: "Gilbert (21): ‘De moord op albino’s moet stoppen’"
permalink: /nieuws/gilbert-21-de-moord-op-albinos-moet-stoppen/
date: 2022-05-11T19:16:41.067Z
author: 7biA1WiYB
excerpt: "Nog altijd lopen mensen met albinisme in een aantal Afrikaanse landen enorm gevaar. Elke dag opnieuw is er een kans dat ze worden verminkt of vermoord. Vanwege een bizar bijgeloof. Dit geloof heeft ook het leven van Gilbert Andrews uit Tanzania bepaald. Maar hij besloot te gaan vechten voor zijn eigen rechten en die van andere albino’s. ‘Het is tijd dat het moorden stopt.’  "
seo:
  description: "Gilbert (21): ‘De moord op albino’s moet stoppen’"
  title: "Gilbert (21): ‘De moord op albino’s moet stoppen’"
---
Nog altijd lopen mensen met albinisme in een aantal Afrikaanse landen enorm gevaar. Elke dag opnieuw is er een kans dat ze worden verminkt of vermoord. Vanwege een bizar bijgeloof. Dit geloof heeft ook het leven van Gilbert Andrews uit Tanzania bepaald. Maar hij besloot te gaan vechten voor zijn eigen rechten en die van andere albino’s. ‘Het is tijd dat het moorden stopt.’  

    <p>‘Wat zijn die grachten hier mooi! Heel anders dan in Tanzania.’ Het is ‘t eerste wat Gilbert opvalt nu hij in Amsterdam is. ‘En de mensen zijn erg aardig.’ De jonge activist is naar het hoofdkantoor van Amnesty International gekomen om te praten over de discriminatie van mensen met albinisme. Hij gaat ook op twee middelbare scholen langs om jongeren zijn verhaal te vertellen. Want Gilbert groeide op met de dagelijkse angst om te worden uitgescholden, aangevallen of zelfs vermoord. Alleen omdat hij er anders uitziet.<br><div class="media media-element-container media-default"><div id="file-537459" class="file file-image file-image-jpeg">

        
  
  <div class="content">
    <img alt="Foto Marieke Wijntjes Amnesty Nederland" title="Foto Marieke Wijntjes Amnesty Nederland" height="2333" width="3500" class="media-element file-default" data-delta="3" src="https://original.sevendays.nl/sites/default/files/foto%20Marieke%20Wijntjes%20Amnesty%20Nederland%20-%2084A8660.jpg">  </div>

  
</div>
</div>
<h3>Behekst</h3>
<p>‘Ik kom uit Kabanga, een klein dorp’, vertelt Gilbert. ‘Vooral op het platteland vinden veel mensen albino’s maar raar. Ze kijken je aan alsof je een vreemd behekst wezen bent. Een dier misschien. Maar geen mens. Ze spugen naar je. Ze gooien stenen. Ook bij mij gebeurde dat. Andere kinderen willen niet met je spelen. Nog erger is het bijgeloof. De gedachte dat wie een bot van een albino heeft rijk zal worden. Of zal genezen van ziektes.’ De botten van mensen met albinisme kunnen door dit bijgeloof veel geld opbrengen. Wel 75.000 dollar voor een aantal lichaamsdelen, zegt de VN. Daardoor is er in sommige Afrikaanse landen een heksenjacht gaande op albino’s. Kinderen én volwassenen.</p>
<h3>Meisje vermoord</h3>
<p>Gilbert: ‘In 2008 begon er weer zo’n grote aanvalsgolf. Een meisje uit een dorp vlakbij werd ontvoerd. Ze hakten haar handen af. En ze werd vermoord. Daarna waren mijn ouders heel bang dat zoiets ook met mij zou gebeuren. Ik was zelf ook bang. Toen hebben ze me naar een opvangcentrum gebracht. Dat wordt beveiligd. Er wonen niet alleen albino’s maar ook gehandicapten en blinden. Ik sliep op een zaal met vijftig jongens. Je bent veilig. Maar vrij ben je niet. Want je kunt niet naar buiten. Dan loop je weer gevaar. En je groeit op zonder je familie. Die komen alleen soms in het weekend. Als ze al komen want veel albinokinderen worden verstoten door hun ouders. Ik heb ouders die van mij houden gelukkig. Maar ook ik voelde me vaak alleen en dan moest ik huilen. Door dat bijgeloof kon ik niet naar huis. Door die rare ideeën had ik geen vrijheid.’<br><div class="media media-element-container media-default"><div id="file-537458" class="file file-video file-video-youtube">

        <h2 class="element-invisible"><a href="/files/gilbert-uit-tanzania-heeft-albinisme-en-vecht-tegen-vooroordelen">Gilbert uit Tanzania heeft Albinisme en vecht tegen vooroordele</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Gilbert uit Tanzania heeft Albinisme en vecht tegen vooroordelen" src="https://www.youtube.com/embed/tawkSwGwMXo?wmode=opaque&controls=" name="Gilbert uit Tanzania heeft Albinisme en vecht tegen vooroordelen" frameborder="0" allowfullscreen="">Video van Gilbert uit Tanzania heeft Albinisme en vecht tegen vooroordelen</iframe>
</div>
  </div>

  
</div>
</div>
<h3>Tegenverhalen</h3>
<p>Nadat hij tien jaar in de opvang had gewoond besloot Gilbert dat albino’s weghouden uit de samenleving niet de oplossing is. Nu gaat hij regelmatig met andere activisten op pad. Met een jeep rijden ze van dorp naar dorp en Gilbert vertelt zijn levensverhaal. ‘Ik ben albino’, zegt hij dan. ‘Mijn haar, huid en ogen zijn anders. Mijn vader en mijn moeder zijn normaal. Maar door een foutje in hun DNA zie ik er zo uit. Verder ben ik hetzelfde als jullie. Wij zijn allemaal mensen. En iedereen heeft het recht om te leven en te gaan en staan waar hij wil. En jullie moeten allemaal meehelpen om dat voor elkaar te krijgen.’</p>
<p>Gilbert strijdt dus met woorden. ‘Het enige wat helpt tegen bijgeloof zijn tegenverhalen’, zegt hij. ‘Laten zien dat ‘t niet klopt wat mensen denken. We moeten voor onszelf opkomen en de mensen bewust maken dat ze niet het recht hebben om albino’s zo te behandelen. Ik ben nu niet bang meer. Sinds kort woon ik in de grote stad en studeer ik rechten in Dar es Salaam. En daar zijn meer mensen die dat bijgeloof maar onzin vinden. Dat helpt. Als ik het soms toch even moeilijk heb denk ik aan Cristiano Ronaldo, mijn grote voetbalheld van Juventus. Als ik hem zie spelen krijg ik meteen meer zelfvertrouwen.’</p>  
