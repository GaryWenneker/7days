---
id: ac92daafa8194a6c940565b63fa0c447
type: nieuws
layout: post
title: "Gratis maandverband voor Britse meisjes"
permalink: /nieuws/gratis-maandverband-voor-britse-meisjes/
date: 2022-05-11T19:16:41.067Z
author: 7biA1WiYB
excerpt: "Op Britse scholen wordt vanaf komend schooljaar gratis maandverband en tampons uitgedeeld. De maatregel wordt genomen omdat één op de tien meisjes geen geld heeft om dat zelf te kopen.  "
seo:
  description: "Gratis maandverband voor Britse meisjes"
  title: "Gratis maandverband voor Britse meisjes"
---
Op Britse scholen wordt vanaf komend schooljaar gratis maandverband en tampons uitgedeeld. De maatregel wordt genomen omdat één op de tien meisjes geen geld heeft om dat zelf te kopen.  

    <p>Voor alle Engelse meisjes tussen de 11 en 18 jaar worden maandverband en tampons gratis. Uit onderzoek van kinderhulporganisatie Plan International blijkt dat 10 procent van de Britse meisjes geen geld heeft om die producten te kopen. Nog eens 12 procent maakt zelf uit geldnood wel eens een alternatief van bijvoorbeeld toiletpapier, zo blijkt uit het onderzoek onder duizend vrouwen en meisjes in het Verenigd Koninkrijk.</p>
<h3>Schotland</h3>
<p>In Londen werd een jaar geleden door tweeduizend mensen gedemonstreerd voor gratis menstruatiemateriaal voor middelbare scholieren. Eerder besloot Schotland ook al tot zo’n maatregel. Daar werd in de zomer van 2018 zes miljoen euro uitgetrokken om studenten van scholen, colleges en universiteiten gratis maandverband en tampons te geven. Hoeveel de nieuwe maatregel in Groot-Brittannië gaat kosten, is nog onduidelijk.</p>  
