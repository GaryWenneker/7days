---
id: 6cc779d7d5e14bcf901bd1517b1b452a
type: nieuws
layout: post
title: "Guus Transfuus redt hondenlevens"
permalink: /nieuws/guus-transfuus-redt-hondenlevens/
date: 2022-05-11T19:16:41.067Z
author: 7biA1WiYB
excerpt: "In Twello woont een echte heldin. Haar naam is Guus, ze is 12 jaar, moeder van 33 kinderen en heeft al vier keer het leven van een soortgenoot gered. Een bijzonder verhaal, maar hond ‘Guus Transfuus’ blijft er zelf heel ontspannen onder.  "
seo:
  description: "Guus Transfuus redt hondenlevens"
  title: "Guus Transfuus redt hondenlevens"
---
In Twello woont een echte heldin. Haar naam is Guus, ze is 12 jaar, moeder van 33 kinderen en heeft al vier keer het leven van een soortgenoot gered. Een bijzonder verhaal, maar hond ‘Guus Transfuus’ blijft er zelf heel ontspannen onder.  

    <p>Guus is een Weimaraner, een grote jachthond. Ze is het huisdier van dierenartsenkoppel Laura Broekman en Richard de Jong. Afgelopen week redde ze het leven van het kleine hondje Lex, die met ernstige bloedarmoede de praktijk binnen werd gebracht. Guus doneerde bloed. Voor de hond een koud kunstje: het was al de vierde keer dat ze op deze manier een hondenleven redde. En dat is bijzonder, want er komt best wat kijken bij een bloedtransfusie voor honden.</p>
<h3>Veel koekjes</h3>
<p><div class="media media-element-container media-default media-float-right"><div id="file-416036" class="file file-image file-image-jpeg">

        
  
  <div class="content">
    <img height="1125" width="755" style="width: 400px; height: 596px; float: right; margin-left: 5px; margin-right: 5px;" class="media-element file-default" data-delta="1" src="https://original.sevendays.nl/sites/default/files/guus2.jpg" alt="">  </div>

  
</div>
</div>
<p>‘Guus weet meteen hoe laat het is als we haar op de tafel zetten’ vertelt Broekman lachend door de telefoon. ‘Voor naalden is ze absoluut niet bang. Ze gaat keurig liggen en houdt zich rustig. Dat we haar continu koekjes voeren, helpt ook wel. We moeten zelfs uitkijken dat ze niet te dik wordt van al die beloningen, haha.’</p>
<p>Guus is de ideale hond voor een bloedtransfusie, legt Broekman uit. Ze is groot en gezond en kan lang rustig zitten. Omdat ze iedere dag op de kliniek rondloopt, is het voor de dierenartsen een handige oplossing als een andere hond snel bloed nodig heeft. ‘In Nederland bestaat wel een hondenbloedbank, maar die is helemaal in Overijssel’, vertelt Broekman. ‘Dat is voor ons niet handig als we het snel nodig hebben.’</p>
<h3>Gedoe</h3>
<p>Zo’n transfusie is best een gedoe. Eerst wordt een halve liter bloed van Guus afgenomen. Ondertussen krijgt de patiënt een infuus, waar de zak bloed van Guus vervolgens aan gekoppeld wordt. Een assistente blijft zolang bij de patiënt, om zeker te zijn dat het goed gaat en de hond rustig blijft. Bij elkaar duurt het al snel zo’n drie a vier uur.</p>
<p>Bijzonder: een hond kan één bloedtransfusie ondergaan met een andere bloedgroep. Het beest heeft namelijk van nature geen antistoffen. Na de transfusie gaat het lichaam die antistoffen wél aanmaken. Mocht-ie daarna nog een keer een bloeddonor nodig hebben, dan moet er wel gezocht worden naar de juiste bloedgroep.</p>
<h3>Oma</h3>
<p>Guus heeft nu vier keer een bloedtransfusie ondergaan. ‘Na de ingreep staat ze even wankel op de poten. Voor een hond is het best veel, een halve liter. Gelukkig knapt ze altijd snel op’ vertelt Broekman. Guus kan wel tegen een stootje: ze is moeder van 33 kinderen én inmiddels ook oma. Met haar twaalf jaar kent iedereen haar in Twello. En nu ze op televisie is geweest als ‘Guus Transfuus’, kan haar faam helemaal niet meer stuk.</p>
<p>Met Lex gaat het inmiddels een stuk beter. Een dag na de transfusie sprong hij alweer rond. Broekman lacht: ‘Zijn baasjes vroegen zich af of hij soms pitbullbloed had gekregen’.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
