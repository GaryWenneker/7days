---
id: c5f566f473644a1a87e466e488c44db4
type: nieuws
layout: post
title: "'Kwart van de meisjes maakt naaktfoto's van zichzelf'"
permalink: /nieuws/kwart-van-de-meisjes-maakt-naaktfotos-van-zichzelf/
date: 2022-05-11T19:16:41.067Z
author: 7biA1WiYB
excerpt: "Een kwart van de meiden heeft wel eens een naaktfoto van zichzelf gemaakt, blijkt uit onderzoek van de website Girlscene. En één op de vijf stuurt zo’n foto wel eens door, via WhatsApp of andere social media.   "
seo:
  description: "'Kwart van de meisjes maakt naaktfoto's van zichzelf'"
  title: "'Kwart van de meisjes maakt naaktfoto's van zichzelf'"
---
Een kwart van de meiden heeft wel eens een naaktfoto van zichzelf gemaakt, blijkt uit onderzoek van de website Girlscene. En één op de vijf stuurt zo’n foto wel eens door, via WhatsApp of andere social media.   

    <p>Van deze groep heeft 70% geen spijt van het versturen van die foto. Dat komt neer op 420 van de 3.000 ondervraagde meisjes, oftewel 14% van het totaal. Pikante filmpjes zijn een stuk minder populair. Slechts 6% van de ondervraagden heeft dit wel eens gedaan. Meestal worden de foto's verstuurd naar hun vriendje of naar een andere bekende.</p>
<h3>Niet geschrokken</h3>
<p>Tegenwoordig is de verspreiding van naaktfoto’s en –filmpjes vaak in het nieuws. Bijvoorbeeld de jongen uit Enschede, die zelfmoord pleegde nadat een naaktfoto van hem via Instagram was gedeeld. Toch zeggen de ondervraagde meisjes dat ze hier niet echt van zijn geschrokken. Een ruime meerderheid geeft aan ook wel eens een naaktfoto van een schoolgenoot te hebben gezien.</p>
<h3>Waarschuwing</h3>
<p>Veel mensen twijfelen of je nu wel of niet blote foto’s van jezelf moet maken. De website Girlscene waarschuwt meisjes ervoor. Anderen menen dat er op zich niets mis is met de naaktfoto’s, het hoort een beetje bij deze tijd. Maar jongeren moeten wél oppassen met het delen van die foto’s. Het is heel vervelend als jouw foto niet alleen bij je vriendje of vriendin, maar ook bij anderen terechtkomt. De hoofdredacteur van Girlscene wijst op het gevaar van Snapchat: ‘Meisjes sturen naaktfoto’s vaak via Snapchat, omdat de foto dan maar even zichtbaar is. Maar je kunt er wel een screenshot van maken'.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant 7Days!</em> </p>  
