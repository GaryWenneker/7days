---
id: bc269b2ae65d4da98ff70ea4456a0fde
type: nieuws
layout: post
title: "Code rood voor het Great Barrier Reef"
permalink: /nieuws/code-rood-voor-het-great-barrier-reef/
date: 2022-05-11T19:16:41.067Z
author: 7biA1WiYB
excerpt: "Het grootste koraalrif ter wereld is al een tijd in gevaar. Nu is de alarmfase zelfs opgeschroefd naar het allerhoogste niveau. Het koraal gaat nog sneller kapot dan gedacht, blijkt uit nieuw onderzoek. Wat is er aan de hand met het Australische Great Barrier Reef? En is dit bijzondere onderzeese natuurgebied eigenlijk nog te redden? We vragen het koraalkenner Bert Hoeksema van Naturalis.  "
seo:
  description: "Code rood voor het Great Barrier Reef"
  title: "Code rood voor het Great Barrier Reef"
---
Het grootste koraalrif ter wereld is al een tijd in gevaar. Nu is de alarmfase zelfs opgeschroefd naar het allerhoogste niveau. Het koraal gaat nog sneller kapot dan gedacht, blijkt uit nieuw onderzoek. Wat is er aan de hand met het Australische Great Barrier Reef? En is dit bijzondere onderzeese natuurgebied eigenlijk nog te redden? We vragen het koraalkenner Bert Hoeksema van Naturalis.  

    <p><strong>Onderzoek</strong><br>‘In het noorden van het Great Barrier Reef is al <a href="https://coralwatch.createsend.com/t/ViewEmail/t/08EA350DC6CD43BC/C67FD2F38AC4859C/?tx=0&amp;previewAll=1&amp;print=1" target="_blank">50% verbleekt</a>.’ Dat zeiden wetenschappers van de University of Queensland half maart. Ze baseren zich op het grote onderzoek CoralWatch. Dat houdt bij hoe het met de zeediertjes. Duikers gaan het hele jaar door met waterbestendige kleurkaarten de zee in om daarmee de kleur ervan te controleren. Op de kaart staan tinten groen en rood van verschillende soorten koraal.</p>
<p>Uit de resultaten blijkt dat het noordelijke Barrièrerif bij Lizard Island al voor de helft wit is. En misschien is het nog wel erger... Gisteren werd bekend dat het erop lijkt dat er <a href="http://www.abc.net.au/news/2016-03-28/great-barrier-reef-coral-bleaching-95-per-cent-north-section/7279338" target="_blank">zelfs 95% van het koraal verbleekt is</a>. Dat zou blijken uit beelden die vanuit de lucht zijn gemaakt. Reden voor groot alarm dus.<br><div class="media media-element-container media-default"><div id="file-17242" class="file file-image file-image-jpeg">

        
  
  <div class="content">
    <img title="Foto AFP" height="567" width="850" class="media-element file-default" src="https://7dagen.netlify.app/sites/default/files/Great%20Barrier%20Reef-klein%20AFP-33324732.jpg" alt="">  </div>

  
</div>
</div><br><strong>Verbleking</strong><br>Zo veel bleekneusjes, dat is niet best. Hoe lichter het koraal, hoe zwakker. Het is verkalkt en heel kwetsbaar. Het breekt makkelijk af, in een storm bijvoorbeeld. En dan sterft het.<br><br><strong>Oorzaak</strong><br>Het komt door de opwarming van de aarde, zeggen de onderzoekers. ‘Heel aannemelijk’, zegt ook koraalkenner Bert Hoeksema van Naturalis. ‘Dat noordelijke deel van het Barrièrerif ligt dicht bij de evenaar en juist daar zorgt klimaatverschijnsel <a href="www.sevendays.nl/elnino">El Niño</a> op dit moment voor opwarming van het zeewater’, vertelt hij.
<p>‘En koraaldiertjes zijn extreem gevoelig voor veranderingen in temperatuur. Zelfs als het water maar een klein beetje warmer of kouder wordt, krijgen ze al stress. En dat kan fataal zijn. Eeuwig zonde, want precies dat afgelegen noordelijke deel is het allermooiste stuk rif. Met de meeste variatie in koraalsoorten en ook in het andere zeeleven: vissen, anemonen, schildpadden... Het gebied waar zij wonen en hun eten wordt zo aangetast.’<br><div class="media media-element-container media-default"><div id="file-17244" class="file file-image file-image-jpeg">

        
  
  <div class="content">
    <img title="Soepschildpad  Foto Wikipedia" height="560" width="850" class="media-element file-default" src="https://7dagen.netlify.app/sites/default/files/soepschildpad%20klein%20Wikipedia.jpg" alt="">  </div>

  
</div>
</div><br><strong>Is het rif nog te redden?</strong><br>Hoeksema: ‘Een deel zal zeker doodgaan. Maar soms kan koraal zich herstellen. Dat duurt wel lang. Het groeit met een slakkengangetje. Afhankelijk van de soort kan het wel twintig jaar duren. Om het te laten herstellen, moet je het wel goed beschermen.'
<p>'Ook op andere plekken in de wereld, want op dit moment wordt een derde van alle koraalsoorten met uitsterven bedreigd. Stormen, daar kun je natuurlijk weinig aan doen. Ook aan de opwarming van de aarde is, in ieder geval op korte termijn, lastig iets aan te doen. Maar je kunt wel andere oorzaken aanpakken en zo de koraalsterfte beperken.’<br><div class="media media-element-container media-default"><div id="file-17243" class="file file-image file-image-jpeg">

        
  
  <div class="content">
    <img title="Foto ARC Centre of Excellence Coral Reef Studies" height="567" width="850" class="media-element file-default" src="https://7dagen.netlify.app/sites/default/files/bleek%20koraal-klein.jpg" alt="">  </div>

  
</div>
</div><br><strong>Andere oorzaken</strong><br>'Een andere oorzaak is vervuiling. Die zorgt voor zuur en troebel water en daar kan koraal niet tegen. En vergeet ook de vraatzuchtige doornkroonzeester niet’, legt koraalexpert Hoeksema uit. 'Die lust wel pap van koraal en kan in korte tijd grote stukken oppeuzelen.’
<p>Na het alarm van de onderzoekers heeft de Australische milieuminister Hunt beloofd meer energie te steken in oplossingen voor de zeesterrenplaag en in ideeën om vervuiling tegen te gaan. Dat is te weinig, zeggen natuurorganisaties. Ze vinden dat Hunt ook zo veel mogelijk moet doen om de oorzaken van klimaatverandering aan te pakken.<br><br><strong>Wist je dat het Barrier Reef...</strong><br>... een oppervlakte heeft van 334.400 vierkante kilometer?<br>... en een lengte van 2600 kilometer?<br>... bestaat uit meer dan 2.900 verschillende riffen, 900 eilanden en 400 types koraal?<br>... het leefgebied is van 1500 vissoorten, 4000 soorten weekdieren, zeekoeien en de zeldzame soepschildpad?<br>... te zien is vanuit de ruimte?<br>... Werelderfgoed is sinds 1981?<br>... de grootste toeristische trekpleister van Australië is?</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuws-app</a> of neem een <a href="https://7dagen.netlify.app/abonnement">proefabonnement</a> op de papieren 7Days!</em></p>  
