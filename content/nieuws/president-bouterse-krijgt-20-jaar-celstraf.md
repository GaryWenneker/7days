---
id: 879b1f6add1a4cacbd4bdd6d54c6259f
type: nieuws
layout: post
title: "President Bouterse krijgt 20 jaar celstraf"
permalink: /nieuws/president-bouterse-krijgt-20-jaar-celstraf/
date: 2022-05-11T19:16:41.067Z
author: 7biA1WiYB
excerpt: "Desi Bouterse, de president van Suriname, moet twintig jaar naar de gevangenis. Dat heeft een rechter bepaald. Bouterse was ook in 1982 president. In dat jaar werden er 15 mensen doodgeschoten die het niet met hem eens waren.  "
seo:
  description: "President Bouterse krijgt 20 jaar celstraf"
  title: "President Bouterse krijgt 20 jaar celstraf"
---
Desi Bouterse, de president van Suriname, moet twintig jaar naar de gevangenis. Dat heeft een rechter bepaald. Bouterse was ook in 1982 president. In dat jaar werden er 15 mensen doodgeschoten die het niet met hem eens waren.  

    <p>Die moorden gebeurden op 8 december 1982. Daarom worden ze de Decembermoorden genoemd. Zelf heeft Bouta, zoals hij liefkozend door zijn aanhangers genoemd wordt, altijd ontkend dat hij iets met die moorden te maken heeft. Maar de rechter heeft nu dus besloten dat hij toch echt schuldig is.</p>
<h3>Oude legervrienden</h3>
<p>Desi werd in 1945 geboren in een arm Surinaams gezin. Hij moest als kind op straat koek verkopen om wat extra geld te verdienen. Maar liever sportte hij de hele dag. Dat sporten was ook de belangrijkste reden dat hij koos voor een legeropleiding. Volgens oude legervrienden was Desi altijd de grote gangmaker. Hij hield van lachen en kaartspelen, maar kon slecht tegen zijn verlies. Toen hij zijn opleiding voor sergeant deed, begon het te rommelen in het leger. Veel militairen waren ontevreden over de leiding van het leger én over de leiding van het land.</p>
<h3>Tegenstanders </h3>
<p>Op 25 februari 1980 pleegden zestien sergeanten, onder wie Bouterse, een staatsgreep. Veel Surinamers waren blij dat er eindelijk een sterke leider was opgestaan. Maar er waren ook tegenstanders. Vijftien van die lastige critici werden in de winter van 1982 omgebracht tijdens de beruchte Decembermoorden. Nabestaanden en tegenstanders van het regime weten zeker dat Bouterse en zijn vrienden daarachter zaten. De rechter is dat dus nu met ze eens en heeft hem veroordeeld tot twintig jaar celstraf. </p>
<h3>Drugs</h3>
<p>Jarenlang is Bouterse er zelf vanuit gegaan dat het nooit tot een zaak zou komen. Hij hield zich in die tijd ook met heel andere dingen bezig. Drugs bijvoorbeeld. In 1999 werd hij bij in Nederland bij verstek veroordeeld tot zestien jaar cel voor zijn betrokkenheid bij een drugstransport van 474 kilo cocaïne, dat in 1997 werd onderschept in de haven van Stellendam. </p>
<p>Het proces over de Decembermoorden begon in 2007. En nu, dik twaalf jaar later, is er eindelijk een uitspraak. Bouterse kan nog wel in hoger beroep gaan. Of hij op zijn oude dag ook echt nog achter de tralies komt, is dus nog maar de vraag. </p>  
