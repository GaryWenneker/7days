---
id: 3a4683a382104cb185ec67aced43a84d
type: nieuws
layout: post
title: "Jongeren zitten langer achter beeldscherm dan ze willen"
permalink: /nieuws/jongeren-zitten-langer-achter-beeldscherm-dan-ze-willen/
date: 2022-05-11T19:16:41.067Z
author: 7biA1WiYB
excerpt: "Effe Instagrammen en Snapchat checken. Nederlandse jongeren zitten dagelijks bijna een uur langer achter een beeldscherm dan dat ze verantwoord vinden. In totaal gemiddeld zo’n drie uur en twintig minuten per dag.  "
seo:
  description: "Jongeren zitten langer achter beeldscherm dan ze willen"
  title: "Jongeren zitten langer achter beeldscherm dan ze willen"
---
Effe Instagrammen en Snapchat checken. Nederlandse jongeren zitten dagelijks bijna een uur langer achter een beeldscherm dan dat ze verantwoord vinden. In totaal gemiddeld zo’n drie uur en twintig minuten per dag.  

    <p>Dat blijkt uit <a href="https://ioresearch.nl/Home/Nieuws/kinderen-langer-achter-beeldscherm-dan-ze-zelf-verantwoord-vinden#.XWjXyi2iF-V" target="_blank">onderzoek</a> onder 1145 thuiswonende jongeren tussen de 10 en 22 jaar. Ruim zestig procent van de jongeren vindt dat ze elke dag teveel schermtijd hebben. Het liefst zouden ze maar 2,5 uur per dag gebruik maken van de telefoon, computer, iPad en televisie.</p>
<h3>Ouders</h3>
<p>Ook 569 ouders werden ondervraagd voor het onderzoek. Deze dachten dat hun kinderen elke dag zo’n drie uur per dag achter een scherm doorbrachten. Maar in werkelijkheid is dit dus een klein halfuur langer. Veel te veel, vinden ze. Het liefst zouden ouders hun kinderen maar twee uur per dag achter een scherm zien. </p>
<h3>Rugklachten</h3>
<p>En al dat voorovergebogen zitten is niet goed voor je lichaam. Bijna de helft van de jongeren geeft aan hierdoor last te hebben van rug- en schouderklachten. Ook heeft 38 procent kramp in de vingers door het tikken op een telefoon of computer. Veel jongeren zijn bang voor slaaptekort en slaapproblemen door hun schermtijd. </p>  
