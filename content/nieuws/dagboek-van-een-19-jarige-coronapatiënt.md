---
id: ad844db65df149c69c210967c89fd9e6
type: nieuws
layout: post
title: "Dagboek van een 19-jarige coronapatiënt"
permalink: /nieuws/dagboek-van-een-19-jarige-coronapatiënt/
date: 2022-05-11T19:16:41.067Z
author: 7biA1WiYB
excerpt: "Een gezonde Brit van 19 werd in het ziekenhuis opgenomen met symptomen van het nieuwe coronavirus. Nu heeft hij zijn dagboek gedeeld om anderen te waarschuwen voor covid-19.    "
seo:
  description: "Dagboek van een 19-jarige coronapatiënt"
  title: "Dagboek van een 19-jarige coronapatiënt"
---
Een gezonde Brit van 19 werd in het ziekenhuis opgenomen met symptomen van het nieuwe coronavirus. Nu heeft hij zijn dagboek gedeeld om anderen te waarschuwen voor covid-19.    

    <p>De patiënt, die geen onderliggende gezondheidsproblemen heeft, maar al wel eens longontsteking had gehad, deed zijn verhaal aan <a href="https://www.manchestereveningnews.co.uk/news/greater-manchester-news/healthy-teenager-19-who-rushed-17928718?_ga=2.261569677.1230036689.1585203571-2061284805.1584339476" target="_blank"><em>Manchester Evening News</em></a>.<br><br><strong>Dinsdag 10 maart</strong><br>Ik brand op. Ik voelde warm, toen ging het weer weg.<br><br><strong>Woensdag 11 maart</strong><br>Ik begin me ziek te voelen. Ik heb spierkrampen en pijnen, ik voel me heel suf.<br><br><strong>Donderdag 12 maart</strong><br>Ik word om half zes ‘s ochtends trillend wakker, heb het ijskoud. Ik haal diep adem, maar krijg geen lucht. Het is het verschrikkelijkste gevoel dat ik ooit heb gehad. Ik heb geen idee wat er aan de hand is. Ik bel het alarmnummer. Ik kan niet goed ademen, bevries zowat en heb toch een temperatuur van 38,4 graden. Als de ambulance komt, voel ik me wat beter. Ik wil niet naar het ziekenhuis, maar doe het toch vanwege de symptomen. Ze krijgen mijn ademhaling onder controle met oefeningen.<br><br>In het ziekenhuis begin ik me beter te voelen. ‘s Middags ga ik naar huis. Maar om half vier begin ik weer te trillen, ik voel me duizelig en misselijk en mijn temperatuur loopt weer op. Mijn vader brengt me terug naar het ziekenhuis. Mijn bloed wordt geprikt en ik word opgenomen op de Spoedeisende Hulp. Ik krijg mijn eigen kamer en een infuus met antibiotica voor het geval ik hersenvliesontsteking heb.<br><br><strong>Vrijdag 13 maart</strong><br>Ik voel me beter als ik wakker word. Niet honderd procent, maar ik mag naar huis.<br><br><strong>Zaterdag 14 maart</strong><br>Ik begin me beter te voelen.<br><br><strong>Zondag 15 maart</strong><br>Ik word brak wakker. De dokter belt dat ik positief ben getest op het coronavirus. Ik moet terug naar het ziekenhuis. Ik heb een constante hoofdpijn en duizeligheid en ik tril. De artsen en verpleegkundigen dragen maskers. Ik krijg een infuus en ze checken mijn temperatuur. Die ging op en neer, heel vreemd.<br><br><strong>Maandag 16 maart</strong><br>Ik mag naar huis.’<br><br>De patiënt voelde zich nog een paar dagen ‘erg moe’, maar nu weer goed. ‘Ik kan me niet voorstellen hoe ongelooflijk dom sommige mensen zijn’, zegt hij tegen de Britse nieuwssite <em>Manchester Evening News</em> over landgenoten die zich niet aan de maatregels tegen corona houden. ‘Als ze het krijgen, hebben ze misschien niet zoveel geluk als ik heb gehad. We hebben beelden gezien van mensen die sterven, dat kan hen ook overkomen.’<br><br>In Nederland is de jongste overleden patiënt tot nu toe in de vijftig geworden, maar in Groot-Brittannië is ook een vrouw van 21 zonder gezondheidsproblemen overleden. Het advies van de dagboekpatiënt is dan ook: 'Blijf binnen, zo moeilijk is het niet.'</p>  
