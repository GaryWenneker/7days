---
id: 7bfc0acdaa8049599fcfbad7d5a82cd6
type: nieuws
layout: post
title: "Welke drone kan mensen in nood het beste helpen?"
permalink: /nieuws/welke-drone-kan-mensen-in-nood-het-beste-helpen/
date: 2022-05-11T19:16:41.067Z
author: 7biA1WiYB
excerpt: "Een drone die bootvluchtelingen kan helpen, dat was het idee van Patrique Zaman. Met zijn uitvinding Avy Rescue is hij deze week in Dubai voor Drone for Good, een internationale wedstrijd voor drones die mensen in nood kunnen helpen.  "
seo:
  description: "Welke drone kan mensen in nood het beste helpen?"
  title: "Welke drone kan mensen in nood het beste helpen?"
---
Een drone die bootvluchtelingen kan helpen, dat was het idee van Patrique Zaman. Met zijn uitvinding Avy Rescue is hij deze week in Dubai voor Drone for Good, een internationale wedstrijd voor drones die mensen in nood kunnen helpen.  

    <p>Zaman zit in een wit tentje als hij via Facetime met 7Days belt. De zweetdruppels staan op zijn voorhoofd: het is warm in Dubai. Hij heeft net met zijn team hun presentatie doorgenomen. Dat wordt een combinatie van videobeelden, de drone die op het juiste moment door de lucht vliegt en een speech. Een echte show. ‘Daar houden ze wel van, in Dubai’, lacht hij.</p>
<h3>Opblaasboei</h3>
<p>Hoe het oefenen ging? ‘Mwah. Het liep nog niet helemaal synchroon. Maar we kunnen er weinig aan doen, behalve nog wat testen. Verder hopen we maar dat het zaterdag tijdens de wedstrijd beter gaat.’</p>
<p><div class="media media-element-container media-default"><div id="file-415866" class="file file-image file-image-jpeg">

        
  
  <div class="content">
    <img alt="reddingsdrone Avy" title="Beeld: Avy" height="500" width="850" class="media-element file-default" data-delta="1" src="https://7dagen.netlify.app/sites/default/files/online%202_13.jpg">  </div>

  
</div>
</div>
<p>De drone heet Avy Rescue en moet straks over de Middellandse Zee gaan vliegen. Met warmtesensoren, lampen en een camera zoekt het apparaat naar bootvluchtelingen. Dankzij een radar ziet hij of een boot geregistreerd is. Zo niet, dan zijn het waarschijnlijk vluchtelingen. In dat geval laat hij een pakketje zo groot als een American football vallen. Dat klapt open zodra hij het water raakt en blaast zichzelf dan op tot een enorme boei, compleet met vlag.  Die boei zendt een signaal uit met de locatie naar de dichtstbijzijnde boten en reddingsbrigades die snel de vluchtelingen te hulp kunnen schieten. </p>
<h3>Nerdengrappen</h3>
<p>Naast het tentje van Zaman staan nóg meer witte tentjes: die van zijn negen tegenstanders. Er is dus flink wat concurrentie, maar de sfeer is goed. ‘We zijn allemaal ingenieurs, dus er worden heel veel nerdgrappen gemaakt’ lacht Zaman. ‘Maar ondertussen zie je wel iedereen gestrest heen-en-weer rennen. Dus het is zeker ook spannend.’</p>
<p>Zaman kwam op het idee voor de drone omdat hij iets voor vluchtelingen wilde doen. Maar is hij niet bang dat er dan nóg meer mensen op gammele bootjes stappen? ‘Dat lijkt me niet. Die mensen weten hoe gevaarlijk het is: ik hoorde vandaag dat één op de tachtig vluchtelingen zo’n reis niet overleeft. Bovendien zijn er al reddingsbrigades, alleen zijn die nu vaak te laat.’</p>
<p><div class="media media-element-container media-default"><div id="file-415867" class="file file-image file-image-jpeg">

        
  
  <div class="content">
    <img alt="reddingsdrone Avy" title="Beeld: Avy" height="478" width="850" class="media-element file-default" data-delta="1" src="https://7dagen.netlify.app/sites/default/files/online%203_4.jpg">  </div>

  
</div>
</div>
<h3>Miljoen dollar</h3>
<p>Vandaag wordt de hoofdprijs uitgereikt: een miljoen dollar om te investeren in het droneproject. Zaman twijfelt niet over wat hij met het geld gaat doen: ‘Een vloot aan drones bouwen, zodat we zoveel mogelijk vluchtelingen kunnen helpen. Als we niet winnen, hoop ik dat we hier in contact kunnen komen met mensen die ons verder kunnen helpen. Een hele rijke sjeik zou fijn zijn, die ons meteen een grote zak geld geeft.’</p>
<p>Beelden: Avy</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
