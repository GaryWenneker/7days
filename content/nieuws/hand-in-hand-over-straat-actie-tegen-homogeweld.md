---
id: 2c02b2e49061418e871a9424016e3c31
type: nieuws
layout: post
title: "Hand in hand over straat: actie tegen homogeweld"
permalink: /nieuws/hand-in-hand-over-straat-actie-tegen-homogeweld/
date: 2022-05-11T19:16:41.067Z
author: 7biA1WiYB
excerpt: "'Wat? Heeft Alexander Pechtold een vriend?' Je zou het op basis van de foto kunnen denken. Maar nee: de D66-voorman liep samen met zijn collega Wouter Koolmees hand in hand over het Binnenhof, als protest tegen homogeweld. Want dit weekend was het wéér raak.  "
seo:
  description: "Hand in hand over straat: actie tegen homogeweld"
  title: "Hand in hand over straat: actie tegen homogeweld"
---
'Wat? Heeft Alexander Pechtold een vriend?' Je zou het op basis van de foto kunnen denken. Maar nee: de D66-voorman liep samen met zijn collega Wouter Koolmees hand in hand over het Binnenhof, als protest tegen homogeweld. Want dit weekend was het wéér raak.  

    <p>'Stop geweld tegen homo's!' Dat <a href="https://twitter.com/APechtold/status/848806470917513216" target="_blank">twitterde</a> Alexander Pechtold vandaag. Door hand in hand te lopen met zijn collega Wouter Koolmees, met wie hij samen aan de onderhandeltafel voor een nieuw kabinet zit, wil hij laten zien dat hij solidair is met de twee mannen die afgelopen weekend slachtoffer werden van homogeweld.</p>
<h3>Aangevallen</h3>
<p>Jasper (35) en Ronnie (31) liepen in de nacht van zaterdag op zondag in Arnhem over straat. Hand in hand, want ze zijn al jaren gelukkig samen. De twee werden plots aangevallen door een groep jongens. Volgens de mannen zelf zou het gaan om een groep Marokkaanse jongens van nog geen twintig jaar oud. Eén van de jongens zou een betonschaar bij zich hebben gehad, waarmee een van de mannen is toegetakeld.</p>
<h3>'Afgetuigd omdat je van elkaar houdt'</h3>
<p>De twee mannen deden hun verhaal op <em><a href="http://henrique van gelderen" target="_blank">Facebook</a></em> en bij de <em><a href="http://nos.nl/artikel/2166201-mishandelde-homo-s-arnhem-we-hadden-beter-onze-mond-kunnen-houden.html" target="_blank">NOS</a></em>. Volgens de politie zouden de mannen inderdaad zijn aangevallen vanwege hun geaardheid. Het COC, de belangenvereniging voor homoseksuelen, reageert geschokt. 'Afgetuigd worden omdat je van elkaar houdt, het is te afschuwelijk voor woorden', aldus COC-voorzitter Tanja Ineke.</p>
<h3>Zeven op de tien</h3>
<p>Volgens het COC krijgen in Nederland zeven op de tien LHBTI’s te maken met discriminerend geweld: verbaal, of fysiek. In 2015 kwamen er bij de politie ruim 1500 meldingen van homogeweld binnen. Volgens het COC zou dat nog meer zijn, omdat veel slachtoffers uit schaamte geen aangifte zouden doen.</p>
<p>Het COC hoopt dat het nieuwe kabinet streng wil optreden om homogeweld aan te pakken. Alexander Pechtold en Wouter Koolmees lieten met hun actie al zien dat zij namens D66 daar in ieder geval hun best voor willen gaan doen. </p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant! </em></p>  
