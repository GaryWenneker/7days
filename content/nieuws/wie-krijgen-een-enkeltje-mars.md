---
id: 5d59cf471e5c408fa224e04f817651d7
type: nieuws
layout: post
title: "Wie krijgen een enkeltje Mars?"
permalink: /nieuws/wie-krijgen-een-enkeltje-mars/
date: 2022-05-11T19:16:41.067Z
author: 7biA1WiYB
excerpt: "Wie wordt de eerste mens op Mars? De ruimtemissie Mars One wil in 2024 de eerste mensen naar de rode planeet sturen. In totaal zijn nog honderd kandidaten in de race voor een 'enkeltje Mars'.  "
seo:
  description: "Wie krijgen een enkeltje Mars?"
  title: "Wie krijgen een enkeltje Mars?"
---
Wie wordt de eerste mens op Mars? De ruimtemissie Mars One wil in 2024 de eerste mensen naar de rode planeet sturen. In totaal zijn nog honderd kandidaten in de race voor een 'enkeltje Mars'.  

    <p>Vier jaar geleden begon een Nederlandse stichting met een gedurfd plan: het sturen van mensen naar Mars. Het werd al snel een groot, internationaal project. Meer dan 200.000 mensen gaven zich op. Zij zagen zichzelf wel een raket instappen om de aarde vaarwel te zeggen, en een leven te beginnen op Mars.</p>
<p><strong>Derde ronde</strong><br>Na strenge selecties zijn nu nog honderd kandidaten in de race - vijftig mannen, vijftig vrouwen. De drie Nederlanders die meededen hebben de derde ronde niet gehaald. Van de honderd potentiële astronauten komen er 39 uit Noord- en Zuid-Amerika, 31 uit Europa, 16 uit Azië, 7 uit Afrika en 7 uit Oceanië. De jongste deelnemer is 19 jaar oud, de oudste geluksvogel is 60 jaar.</p>
<p><strong>Pechvogels</strong><br>Maar zijn het wel echt honderd geluksvogels? Dat is nog maar de vraag. De deelname aan Mars One is niet zomaar iets. Het gaat namelijk om een enkele reis naar Mars: het is namelijk onmogelijk terug te vliegen naar de aarde. Alleen als het ze lukt om daar een nieuwe raketbasis te bouwen, kunnen ze naar huis. Anders blijven ze op Mars tot ze overlijden.</p>
<p><div class="media media-element-container media-default"><div id="file-106" class="file file-video file-video-youtube">

        <h2 class="element-invisible"><a href="/files/mars-100-mars-one-astronaut-selection-round-three-trailer">The Mars 100 - Mars One Astronaut Selection Round Three Trailer</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="The Mars 100 - Mars One Astronaut Selection Round Three Trailer" src="https://www.youtube.com/embed/xxS7dCMBvSI?wmode=opaque&controls=" name="The Mars 100 - Mars One Astronaut Selection Round Three Trailer" frameborder="0" allowfullscreen="">Video van The Mars 100 - Mars One Astronaut Selection Round Three Trailer</iframe>
</div>
  </div>

  
</div>
</div><br>Mars One introduceert de honderd kandidaten die nog in de race zijn.
<p><strong>Op naar Mars, en daar voorbij!</strong><br>De komende tijd wordt gekeken welke kandidaten een goed team kunnen vormen. De 40 beste mensen mogen daarna aan de echte training beginnen, die acht jaar (!) zal duren. De trainingen voor de Marsmissie worden allemaal gevolgd voor een realityshow. De kijkers mogen uiteindelijk de vier nieuwe Marsbewoners gaan kiezen.</p>
<p>Op de website van Mars One kun je van alle honderd kandidaten een profiel bekijken. De eerste afleveringen van de realityserie zouden al dit jaar te zien moeten zijn.</p>  
