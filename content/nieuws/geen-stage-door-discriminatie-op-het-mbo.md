---
id: 1c92ce75a014421b8ce49703b8208a0c
type: nieuws
layout: post
title: "Geen stage door discriminatie op het MBO"
permalink: /nieuws/geen-stage-door-discriminatie-op-het-mbo/
date: 2022-05-11T19:16:41.067Z
author: 7biA1WiYB
excerpt: "Niet worden aangenomen voor een stage omdat je een donkere huidskleur of een buitenlandse naam hebt. Het gebeurt nog vaak op het MBO, blijkt uit onderzoek van de Universiteit van Maastricht.  "
seo:
  description: "Geen stage door discriminatie op het MBO"
  title: "Geen stage door discriminatie op het MBO"
---
Niet worden aangenomen voor een stage omdat je een donkere huidskleur of een buitenlandse naam hebt. Het gebeurt nog vaak op het MBO, blijkt uit onderzoek van de Universiteit van Maastricht.  

    <p>Na één keer solliciteren een stage vinden zit er voor de meeste jongeren van niet-westerse afkomst niet in. Uit de nieuwe cijfers blijkt dat 24 procent van de mbo'ers met een niet-westerse achtergrond minstens vier keer moet solliciteren voor een stage. Onder autochtonen is dat 11 procent.</p>
<h3>Hoofddoek</h3>
<p>Vooral meisjes met een hoofddoek en jongens van wie werkgevers denken dat ze ‘risicovol’ zijn worden gediscrimineerd, zegt onderwijsminister Ingrid van Engelshoven tegen <a href="https://www.rtlnieuws.nl/nederland/politiek/stagediscriminatie-bij-mboers-mijn-baas-zei-je-moet-je-wat-vaker-douchen" target="_blank">RTL Nieuws</a>. ‘Ik ben benieuwd of werkgevers beseffen wat ze aanrichten. Want je knakt een droom en je beschadigt bij mensen het gevoel dat er plaats voor ze is in de maatschappij.’</p>
<h3>Trainingen</h3>
<p>De minister is het zat en wil iets tegen de discriminatie doen. Om te beginnen worden er bezoeken georganiseerd waarbij studenten en bedrijven met elkaar kennismaken. Daarnaast komen er anti-discriminatietrainingen en komt er een campagne voor het meldpunt Stagediscriminatie.</p>  
