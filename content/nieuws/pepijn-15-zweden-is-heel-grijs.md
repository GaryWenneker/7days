---
id: 175b819f53ef41e78c37dfb0d22a3c2a
type: nieuws
layout: post
title: "Pepijn (15): 'Zweden is heel grijs'"
permalink: /nieuws/pepijn-15-zweden-is-heel-grijs/
date: 2022-05-11T19:16:41.067Z
author: 7biA1WiYB
excerpt: "Ander eten, een ander uitzicht en andere mensen. Tijdens de vakantie is het voor even heerlijk. Maar hoe is het om als Nederlander in een vakantieland te wonen? We vragen het de hele zomer aan jongeren die verhuisd zijn. Deze week: Pepijn (15) woont sinds negen jaar in Huddinge, Zweden.  "
seo:
  description: "Pepijn (15): 'Zweden is heel grijs'"
  title: "Pepijn (15): 'Zweden is heel grijs'"
---
Ander eten, een ander uitzicht en andere mensen. Tijdens de vakantie is het voor even heerlijk. Maar hoe is het om als Nederlander in een vakantieland te wonen? We vragen het de hele zomer aan jongeren die verhuisd zijn. Deze week: Pepijn (15) woont sinds negen jaar in Huddinge, Zweden.  

    <h3>Zo ziet mijn leven eruit…</h3>
<p>‘Ik zit op het gymnasium, heb leuke vrienden en vier keer per week speel ik ijshockey. Dat is hier een heel populaire sport. Voor wedstrijden moeten we soms wel twee uur rijden. En als ik na school met iemand af wil spreken, zit ik soms een uur in de auto. Dat komt omdat het land groter is en er minder mensen wonen dan in Nederland. Verder is het hier veel kouder. In de winter vind ik het te koud, dan kan het min vijftien worden. Maar er valt ook veel sneeuw en dat is leuk. Er zijn hier andere tradities dan in Nederland. Op donderdag eten veel mensen bijvoorbeeld erwtensoep met pannenkoeken. Dat doe ik zelf niet hoor!’</p>
<h3>Zo vind ik het om in Zweden te wonen…</h3>
<p>‘Het is leuk, maar heel grijs. Ook is het in Nederland normaal om heel direct tegen elkaar te zijn, maar hier is dat niet zo. Soms denken mensen dat ze hun mening niet kunnen geven en ze zeggen geen gedag op straat. Het gebeurt ook weleens dat je met iemand praat en dat het gesprek ineens voorbij is omdat de ander niks meer zegt. Mijn ouders, tweelingbroer en ik zijn een beetje Zweden-moe en daarom gaan we na de zomer naar Spanje verhuizen. Mijn vader gaat dan om de week terug naar Zweden voor zijn werk. Ik verwacht dat het daar heel anders is dan hier. Het is er veel warmer en de mensen zijn vrolijker.’</p>
<p><div class="media media-element-container media-default"><div id="file-538006" class="file file-image file-image-png">

        
  
  <div class="content">
    <img alt="Pepijn" title="Pepijn" height="1801" width="1002" class="media-element file-default" data-delta="1" src="https://7dagen.netlify.app/sites/default/files/Screenshot_20190716-183749%20%28002%29.png">  </div>

  
</div>
</div>
<h3>Uit Nederland mis ik…</h3>
<p>‘Ik woon al lang niet meer in Nederland, maar ik kom er nog wel elk jaar bij familie. Die mis ik wel. Maar verder mis ik niet zoveel.’ </p>
<h3>Dit moet je doen als je hier bent…</h3>
<p>’Gehaktballetjes eten. Maar die kennen mensen waarschijnlijk wel van de IKEA. Verder is Stockholm een heel leuke stad. Je hebt er restaurants in grotten. En er zijn veel eilanden in de buurt, waar je met de boot naartoe kunt.’   </p>
<p><em>Hier woont Pepijn:</em></p>
<p><iframe allowfullscreen="" frameborder="0" height="450" src="https://www.google.com/maps/embed?pb=!1m18!1m12!1m3!1d11185911.930339357!2d12.694061421797109!3d53.2393782310314!2m3!1f0!2f0!3f0!3m2!1i1024!2i768!4f13.1!3m3!1m2!1s0x465f70fbb9c047f7%3A0x88eec5e5ad2b59fb!2sHuddinge%2C+Zweden!5e0!3m2!1snl!2snl!4v1565177897803!5m2!1snl!2snl" width="600"></iframe></p>  
