---
id: 40e60eee5bb9460e9477da1a7562b6d5
type: nieuws
layout: post
title: "Nieuwe arrestaties in zaak 39 doden Britse vrachtauto"
permalink: /nieuws/nieuwe-arrestaties-in-zaak-39-doden-britse-vrachtauto/
date: 2022-05-11T19:16:41.067Z
author: 7biA1WiYB
excerpt: "De Britse politie heeft acht nieuwe arrestaties verricht voor mogelijke betrokkenheid bij de dood van 39 mensen in een koelwagen in het Britse Essex. Eerder werden al twee Vietnamezen aangehouden. Twee Noord-Ierse mannen staan terecht voor doodslag, mensensmokkel en witwassen.  "
seo:
  description: "Nieuwe arrestaties in zaak 39 doden Britse vrachtauto"
  title: "Nieuwe arrestaties in zaak 39 doden Britse vrachtauto"
---
De Britse politie heeft acht nieuwe arrestaties verricht voor mogelijke betrokkenheid bij de dood van 39 mensen in een koelwagen in het Britse Essex. Eerder werden al twee Vietnamezen aangehouden. Twee Noord-Ierse mannen staan terecht voor doodslag, mensensmokkel en witwassen.  

    <p>Naast deze aanhoudingen worden nog verschillende mensen gehoord over het drama. Op dit moment zijn er in totaal zeventien verdachten, waarvan er twaalf vastzitten. </p>
<p>Volgens de Britse officier van justitie is een 'wereldwijde bende van mensensmokkelaars' bij dit misdrijf betrokken. De Britse politie is nog op zoek naar twee Noord-Ierse broers, zij zouden cruciaal zijn voor het onderzoek.</p>
<h3>Autopsie</h3>
<p>Na contact met vermoedelijke nabestaanden meldde de Britse politie afgelopen weekend dat ze ervan uitgaan dat alle slachtoffers de Vietnamese nationaliteit hebben. De Vietnamese politie heeft afgelopen zondag DNA afgenomen bij de vermoedelijke nabestaanden van de slachtoffers. Autopsie moet dit bevestigen of uitsluiten. Waardoor en wanneer de slachtoffers om het leven zijn gekomen, is nog altijd onbekend.</p>
<h3>Onderzoek doen</h3>
<p>Eerder werd gemeld dat de slachtoffers mogelijk van Chinese komaf waren. Tot er bericht kwam vanuit Vietnam van ouders die hun kinderen misten. Lokale autoriteiten kregen zaterdag opdracht van de Vietnames premier Nguyen Xuân Phúc om onderzoek te doen naar mogelijke Vietnamese slachtoffers.</p>  
