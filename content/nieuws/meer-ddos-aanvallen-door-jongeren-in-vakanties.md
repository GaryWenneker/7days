---
id: 78fb125afea8408eb13248c198ca7220
type: nieuws
layout: post
title: "Meer DDoS-aanvallen door jongeren in vakanties"
permalink: /nieuws/meer-ddos-aanvallen-door-jongeren-in-vakanties/
date: 2022-05-11T19:16:41.067Z
author: 7biA1WiYB
excerpt: "Het aantal DDoS-aanvallen is het afgelopen jaar flink toegenomen, namelijk zo'n 15 procent meer dan in 2017. Vooral webwinkels hadden het zwaar rond de feestdagen. Op sommige dagen waren er meer dan 2500 aanvallen, dat blijkt uit cijfers van NBIP, een samenwerkingsverband van internetproviders.  "
seo:
  description: "Meer DDoS-aanvallen door jongeren in vakanties"
  title: "Meer DDoS-aanvallen door jongeren in vakanties"
---
Het aantal DDoS-aanvallen is het afgelopen jaar flink toegenomen, namelijk zo'n 15 procent meer dan in 2017. Vooral webwinkels hadden het zwaar rond de feestdagen. Op sommige dagen waren er meer dan 2500 aanvallen, dat blijkt uit cijfers van NBIP, een samenwerkingsverband van internetproviders.  

    <p>Volgens NBIP-directeur, Octavia de Weerdt, laten de vele aanvallen in december zien dat het om vrij specifieke aanvallen gaat. De gevolgen hadden erg groot kunnen zijn omdat veel webwinkels in de decembermaand hun beste omzet behalen.</p>
<h3>Kattenkwaad</h3>
<p>Gelukkig hadden veel webshops zich goed beschermd waardoor ze niet plat gingen. Hadden ze dat niet gedaan, dan was dat wel gebeurd en hadden ze flinke schade op kunnen lopen. De aanvallen waren er sterk genoeg voor.</p>
<p>Volgens hoogleraar Aiko Pras, van de Universiteit Twente, gaat het vooral om jongens tussen de 15 en 20 jaar die tijdens hun vakantie dit soort aanvallen opzetten. Cybersecurity-expert Rickey Gevers liet erover aan <a href="https://nos.nl/artikel/2266370-flink-meer-ddos-aanvallen-vaak-jongeren-vanaf-hun-zolderkamer.html" target="_blank">NOS </a>weten: 'Het is een sport geworden onder de jongeren, ze halen een soort online kattenkwaad uit. Iedereen probeert een eigen DDoS-kanon te creëren, waarmee ze bijvoorbeeld richten op webwinkels. De meeste van die kanonnen zijn te klein, maar af en toe heb je een goede uitschieter waar websites flink last van kunnen hebben, of zelfs plat komen te liggen.'</p>
<h3>Strafbaar</h3>
<p>Wat de hackers doen is strafbaar, maar voor hen is vaak niet meer dan het indrukken van een toets op hun laptop of computer. Hierdoor realiseren ze zich niet wat voor impact hun aanval kan hebben. Het blijft dus belangrijk dat bedrijven zich tegen dit soort aanvallen blijven beveiligen. Dat kost alleen wel geld. Vooral kleinere webwinkels willen - of kunnen - dat geld er niet aan besteden. Daardoor zijn ze een makkelijk doelwit voor hackers.</p>  
