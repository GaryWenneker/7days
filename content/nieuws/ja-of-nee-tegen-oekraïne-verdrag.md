---
id: 3c9a5851f80c4d218139d0cd0280cf03
type: nieuws
layout: post
title: "Ja of nee tegen Oekraïne-verdrag"
permalink: /nieuws/ja-of-nee-tegen-oekraïne-verdrag/
date: 2022-05-11T19:16:41.067Z
author: 7biA1WiYB
excerpt: "Nederland gaat woensdag naar de stembus. Niet voor gewone verkiezingen dit keer, maar voor een referendum. De vraag is: ben je voor of tegen een ingewikkeld plan tussen Europa en Oekraïne om meer samen te werken? Belangrijke delen van dit verdrag, dat voor een groot deel over handel gaat, gingen in januari al in. Maar Nederland heeft het nog niet ondertekend. Kamp ‘ja’ en kamp ‘nee’ staan recht tegenover elkaar. Wat hebben ze te zeggen? Door Bouwien Jansen en Sytse Wilman  "
seo:
  description: "Ja of nee tegen Oekraïne-verdrag"
  title: "Ja of nee tegen Oekraïne-verdrag"
---
Nederland gaat woensdag naar de stembus. Niet voor gewone verkiezingen dit keer, maar voor een referendum. De vraag is: ben je voor of tegen een ingewikkeld plan tussen Europa en Oekraïne om meer samen te werken? Belangrijke delen van dit verdrag, dat voor een groot deel over handel gaat, gingen in januari al in. Maar Nederland heeft het nog niet ondertekend. Kamp ‘ja’ en kamp ‘nee’ staan recht tegenover elkaar. Wat hebben ze te zeggen? Door Bouwien Jansen en Sytse Wilman  

    <p><strong>Kamp NEE:</strong> 'Als we JA zeggen tegen het verdrag, komt Oekraïne binnen no time bij de Europese Unie. Het is een opstapje naar een volledig lidmaatschap en dan zitten wij opgescheept met nóg een land erbij. Een lastig land bovendien.'</p>
<p><strong>Kamp JA:</strong> 'Onzin. Dit plan heeft nul komma niks met een lidmaatschap te maken. Er staat geen woord over in. In de associatieverdragen die we hebben met bijvoorbeeld Turkije, Albanië, Servië en Kroatië staat dat wél. Een duidelijk verschil dus. Dit is een handelsovereenkomst. Die heeft de EU met zoveel landen. Zelfs met Chili en dat land wordt toch ook geen EU-lid?'</p>
<p><strong>Kamp NEE:</strong> 'Er staat in het verdrag dat Oekraïne financiële hulp uit de EU kan krijgen. Oftewel: ons belastinggeld gaat erheen. Dat is ook al eerder gebeurd. En het geld belandt daar ook nog eens in corrupte zakken!'</p>
<p><strong>Kamp JA</strong>: 'Het tegenovergestelde is waar: dit verdrag gaat ons geld opleveren omdat we makkelijker kunnen handelen. Denk eens hoeveel Nederlandse producten je kunt verkopen in een land met 45 miljoen inwoners. Over die corrupte zakken: als wij ons er niet mee bemoeien, blijven die bestaan. De samenwerking zorgt juist voor verandering en dat helpt de corruptie te stoppen.'</p>
<p><div class="media media-element-container media-default"><div id="file-17404" class="file file-image file-image-jpeg">

        
  
  <div class="content">
    <img alt="Oekraïne verdrag referendum stemmen GeenPeil" title="Foto: ANP" height="566" width="850" class="media-element file-default" src="https://7dagen.netlify.app/sites/default/files/ANP-43834630.jpg">  </div>

  
</div>
</div>
<p><strong>Kamp NEE:</strong> 'Mooi verhaal, maar Oekraïne is een land in oorlog met Rusland. Wat moeten we daarmee? Dit verdrag brengt uiteindelijk onze eigen veiligheid in gevaar, want we verleggen de grenzen van Europa naar een gebied dat bol staat van de conflicten. Omdat Oekraïne een felle strijd tegen de Russen voert, krijgen we door dit verdrag ook nog eens ruzie met de Russische president Poetin.'</p>
<p><strong>Kamp JA: </strong>'Wat wil je dan? NEE zeggen en daarmee Poetin zijn zin geven? Want als het verdrag niet doorgaat, krijg je juíst onrust. Dan raakt Oekraïne nog verder verzwakt en pikt Poetin het land helemaal in. Dan heeft de EU een arm en corrupt land met een pro-Russische regering als buurman. Dát is pas fijn. Not. Als we JA zeggen, is de kans op een rijker en Europa-gezind Oekraïne groot. Dat verhoogt onze eigen veiligheid juist.'</p>
<p><strong>Kamp NEE:</strong> 'JA zeggen tegen dit verdrag betekent JA zeggen tegen de superstaat Europa, die de baas speelt over alles zonder dat wij gewone mensen daar nog iets over te zeggen hebben. Kijk zelf maar: een deel van het verdrag is al ingegaan. Hoe ondemocratisch is dat! Dit referendum is een mooie kans om de bestuurders te laten weten dat we dat niet pikken.'</p>
<p><strong>Kamp JA:</strong> 'Jullie referendum is zelf ondemocratisch! Het enige wat jullie willen, is je middelvinger opsteken naar de EU. Daarvoor misbruiken jullie dit verdrag, dat veel te ingewikkeld is voor een referendum. Het telt 323 bladzijden en gaat over allemaal verschillende onderwerpen, naast handel ook over politiek en cultuur. Welke normale burger heeft de tijd om dat allemaal te lezen en daarna een goede beslissing te nemen?'</p>
<p><div class="media media-element-container media-default"><div id="file-17403" class="file file-image file-image-jpeg">

        
  
  <div class="content">
    <img alt="geenpeil oekraïne verdrag referendum" title="Foto: ANP" height="555" width="850" class="media-element file-default" src="https://7dagen.netlify.app/sites/default/files/ANP-43392457_0.jpg">  </div>

  
</div>
</div>
<p><strong>WAT GEBEURT ER MET EEN JA OF NEE?</strong><br><br><strong>- Het is een advies </strong><br>Volgende week weten we de uitslag van het referendum. Maar wat gebeurt daar eigenlijk mee? Het is een raadgevend referendum, dus de uitslag is ‘maar’ een advies aan de regering. Die moet het onderwerp nog eens bekijken en bespreken en is niet verplicht het advies op te volgen. Aan de andere kant: stel dat de uitkomst duidelijk ‘nee’ is, dan heeft de regering wel wat uit te leggen als het toch ja zegt tegen het verdrag. Er is dan veel druk om toch niet akkoord te gaan of de afspraken in elk geval te veranderen.<br><br><strong>- Te weinig? Telt niet!</strong><br>Als er te weinig mensen stemmen, is het referendum helemaal ongeldig. Komt minder dan 30% van de mensen die mogen stemmen opdagen, dan is de uitslag niets waard. Dat is ook de reden waarom het nee-kamp zich druk maakt over de opkomst. Ze zeggen dat de regering met opzet minder stemlokalen opent. Daardoor zou de opkomst lager kunnen worden en het referendum dus ongeldig kunnen worden.</p>
<p><em>Het referendum is geregeld door actiegroep GeenPeil, van de makers van <a href="http://www.geenstijl.nl" target="_blank">GeenStijl.nl</a>. Hoe ze dat geflikt hebben? Dat lees je op <a href="https://7dagen.netlify.app/regeleenreferendum">www.sevendays.nl/regeleenreferendum</a></em>.</p>  
