---
id: d0e195532e6b4120a6db9ac512e95777
type: nieuws
layout: post
title: "TikTok beschermde gebruikers niet genoeg"
permalink: /nieuws/tiktok-beschermde-gebruikers-niet-genoeg/
date: 2022-05-11T19:16:41.067Z
author: 7biA1WiYB
excerpt: "Met wereldwijd zo'n miljard gebruikers is TikTok bijna net zo groot als Facebook en Instagram. Deze week bleek opnieuw dat de razendpopulaire app ook een donkere kant heeft. Het bedrijf zou censureren, discrimineren en gebruikers niet genoeg beschermen tegen misbruik.  "
seo:
  description: "TikTok beschermde gebruikers niet genoeg"
  title: "TikTok beschermde gebruikers niet genoeg"
---
Met wereldwijd zo'n miljard gebruikers is TikTok bijna net zo groot als Facebook en Instagram. Deze week bleek opnieuw dat de razendpopulaire app ook een donkere kant heeft. Het bedrijf zou censureren, discrimineren en gebruikers niet genoeg beschermen tegen misbruik.  

    <p>Dat het platform vol vrolijke en grappige video's een keerzijde heeft, bleek afgelopen tijd uit berichten over <a href="https://www.kidsweek.nl/nieuws/tiktok-verzamelde-stiekem-gegevens-van-kinderen" target="_blank">privacyschending</a>, <a href="https://7dagen.netlify.app/nieuws/17-jarige-tikt-tiktok-en-china-op-de-vingers">censuur</a> en een verbod op het gebruik van TikTok in het Amerikaanse leger. Omdat het bedrijf van de app in Chinese handen is, zou gebruik ervan door militairen het risico op <a href="https://7dagen.netlify.app/nieuws-lifestyle/tiktok-populair-maar-ook-vaak-opspraak" target="_blank">cyberaanvallen</a> vergroten. </p>
<h3>Onderzoek</h3>
<p>Deze week verscheen een onderzoek van twee journalisten van <em><a href="https://www.nrc.nl/nieuws/2020/01/27/jonge-kinderen-zitten-graag-op-tiktok-maar-hoe-veilig-is-het-daar-a3988372" target="_blank">NRC</a>. </em>Ze lazen honderden documenten, beluisterden audio-opnames en spraken met medewerkers (moderatoren) van het bedrijf in Berlijn. Met dat materiaal reconstrueerden ze het beleid van TikTok tot de zomer van 2019.</p>
<h3>Chinese regels</h3>
<p>Uit hun onderzoek blijkt dat de Chinese leiding in Beijng bepaalt welke filmpjes gebruikers zien. De (uit het Chinees vertaalde) regels die moderatoren in Berlijn moesten hanteren waren streng. Ze moesten zorgen dat video's over politiek gevoelige onderwerpen, homoseksualiteit, transgenders, tienermoeders, mensen met obesitas of Downsyndroom minder vaak te zien waren. Ook buikdansers, zoenen die langer dan drie seconden duren en te blote buiken waren taboe.</p>
<h3>Ongepast</h3>
<p>In een <a href="https://www.nrc.nl/nieuws/2020/01/28/de-duistere-kant-van-tiktok-a3988357" target="_blank">podcast</a> vertelt een van de <em>NRC</em>-onderzoekers, dat TikTok zegt dat het gebruikers met deze aanpak wil beschermen tegen pesten. Dat streven lijkt niet oprecht. 'Ongepaste commentaren onder video's van kinderen mochten namelijk wel blijven staan.' </p>
<p>In audio-opnames hoorde Kist dat het opsporen en verwijderen van accounts van digitale kinderlokkers 'niet de hoogste prioriteit' had. Dat was opvallend omdat verschillende organisaties al gewaarschuwd hadden dat het medium niet veilig was voor jonge gebruikers. Zij krijgen die meldingen van jongeren dagelijks. </p>
<p>Volgens <em>NRC </em>stelt TikTok in een reactie dat er fouten zijn gemaakt. Het bedrijf zou inmiddels geen video's van gehandicapten en lhbti-gebruikers meer censureren. Hoe het nu omgaat met het beschermen van gebruikers is onbekend.</p>
<p><em>Tips voor veilig chatten, privacy op social media en advies bij online seksueel misbruik vind je op </em><em><a href="https://www.helpwanted.nl/" target="_blank">Helpwanted</a>.</em></p>  
