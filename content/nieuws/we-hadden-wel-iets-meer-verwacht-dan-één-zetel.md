---
id: 0a038427777b4a75b3849938dddf89d8
type: nieuws
layout: post
title: "'We hadden wel iets meer verwacht dan één zetel'"
permalink: /nieuws/we-hadden-wel-iets-meer-verwacht-dan-één-zetel/
date: 2022-05-11T19:16:41.067Z
author: 7biA1WiYB
excerpt: "Isis Bloemsma (14) en Lorenzo van der Weiden (19) stonden allebei op de kieslijst tijdens de gemeenteraadsverkiezingen. Hoe is het gegaan?  "
seo:
  description: "'We hadden wel iets meer verwacht dan één zetel'"
  title: "'We hadden wel iets meer verwacht dan één zetel'"
---
Isis Bloemsma (14) en Lorenzo van der Weiden (19) stonden allebei op de kieslijst tijdens de gemeenteraadsverkiezingen. Hoe is het gegaan?  

    <p>Isis (foto hierboven) deed mee voor de lokale partij Voor Tilburg. De partij had al één zetel en kwam daar -na de verkiezingen van woensdag- weer op uit. 'Dat voelt wel een beetje dubbel', vertelt Isis eerlijk. 'Natuurlijk is het fijn dat Voor Tilburg in de gemeenteraad blijft, maar we hadden wel iets meer verwacht.'</p>
<h3>Foto's vanuit het stemhokje</h3>
<p>De tiener uit Tilburg moest woensdag gewoon naar school, toch dacht ze de hele dag aan de verkiezingen. 'Mijn moeder stuurde foto's door die ze kreeg van mensen die lieten zien dat ze op mij hadden gestemd', vertelt ze. 's Avonds was ze in de schouwburg met andere politici om daar de uitslag af te wachten. 'Maar het duurde heel lang. Toen het om elf uur nog niet duidelijk was, ben ik naar huis gegaan.'</p>
<h3>'Campagne voeren was leuk'</h3>
<p>Isis: 'Het leukste van de afgelopen weken? Campagne voeren! Ik vond het leuk om te zien wat daar allemaal bij komt kijken. Het viel mij op dat mensen die flyeren echt doorzetten. Ze worden zo vaak afgewezen. Ik vind het bijzonder dat ze dan gewoon doorgaan. Dat vond ik zelf soms best lastig.’</p>
<p><strong>Lees ook: <a href="https://7dagen.netlify.app/nieuws/isis-14-ik-wil-minister-president-worden">Isis (14): 'Ik wil minister-president worden'</a>.</strong></p>
<p>Ook voor Lorenzo (foto hieronder) waren de verkiezingen spannend. Hij stond als vijfde op de lijst voor 50Plus in Breda. Hoe is het gegaan? 'Goed, 50Plus heeft twee zetels gehaald. Ik ben ontzettend blij en trots, want wij zijn de enige nieuwe partij in de raad. De eerste uitslagen zagen er al veelbelovend uit. Het leek er zelfs even op dat we vier zetels zouden halen. Dat zijn er dus uiteindelijk twee geworden.’</p>
<p><div class="media media-element-container media-default"><div id="file-532733" class="file file-image file-image-jpeg">

        
  
  <div class="content">
    <img alt="Lorenzo 50plus" title="Foto: Lorenzo" height="900" width="1600" class="media-element file-default" data-delta="1" src="https://7dagen.netlify.app/sites/default/files/Lorenzo2_met%20licht.jpg">  </div>

  
</div>
</div>
<p>'Ik sta op plek vijf, maar het kan goed zijn dat ik toch als raadslid aan de slag kan. Het hangt er vanaf hoeveel van de 50Plus-stemmers mij hebben aangekruist. Dat zouden er best veel kunnen zijn. Ik val natuurlijk wel op omdat ik nog zo jong ben. En ik heb me echt rot geflyerd de afgelopen tijd.'</p>
<h3>Overhalen tot het laatst</h3>
<p>Net als Isis, kreeg ook Lorenzo veel foto's van stemmers toegestuurd. 'Dat ging de hele dag door', vertelt hij. 'En sommigen appten me zelfs nog vanuit het stemhokje. Ze vroegen dan: "Waar sta jij nou precies voor?". Ik heb hen natuurlijk nog even geprobeerd over te halen', legt Lorenzo uit.</p>
<p><strong>Lees ook: <a href="https://7dagen.netlify.app/nieuws/lorenzo-19-wil-de-raad-voor-50plus">Lorenzo (19) wil in de raad voor 50Plus</a>.</strong></p>  
