---
id: e407d0991a7d4c03b8c0ceb2c8af695c
type: nieuws
layout: post
title: "Charly (17) voorlopig nog vast in Spanje"
permalink: /nieuws/charly-17-voorlopig-nog-vast-in-spanje/
date: 2022-05-11T19:16:41.067Z
author: 7biA1WiYB
excerpt: "De 17-jarige Charly zit al zes maanden in voorarrest in de Spaanse gevangenis. De scholier wordt verdacht van aanranding van twee Britse meisjes van 12 en 14 jaar. Vandaag werd bekend dat hij daar voorlopig nog moet blijven.  "
seo:
  description: "Charly (17) voorlopig nog vast in Spanje"
  title: "Charly (17) voorlopig nog vast in Spanje"
---
De 17-jarige Charly zit al zes maanden in voorarrest in de Spaanse gevangenis. De scholier wordt verdacht van aanranding van twee Britse meisjes van 12 en 14 jaar. Vandaag werd bekend dat hij daar voorlopig nog moet blijven.  

    <p>Minister Blok zou het liefst zien dat Charly zijn proces in vrijheid kan afwachten. Wel liet hij weten dat de ambassade contact houdt met Charly en zijn ouders. Maar ook dat het vonnis aan de Spaanse rechter is en dat het kabinet dat zal respecteren. Aan de <a href="https://nos.nl/artikel/2271078-charly-t-17-drie-maanden-langer-vast-in-spanje.html" target="_blank">NOS </a>vertelt Blok: 'Maar een minderjarige verdient natuurlijk een bijzondere zorg, zeker bij iets ingrijpends als een strafrechtelijke beschuldiging.'</p>
<h3>Wet in de maak</h3>
<p>Tegen de 17-jarige jongen is vier jaar gevangenisstraf plus één jaar ondertoezichtstelling geëist. Wanneer zijn zaak precies voorkomt blijft nog onduidelijk. Zijn advocaat, Rachel Imamkhan, laat weten dat verdachten op basis van verklaringen en zonder bewijs kunnen worden veroordeeld. In Spanje liggen ontuchtzaken gevoelig. Er is een wet in de maak waarbij seks zonder expliciete instemming wordt aangemerkt als verkrachting.</p>
<p>De Nederlandse overheid mag zich volgens haar niet mengen in de rechtsgang van Spanje en kan dus niet veel voor hem doen behalve hem ondersteunen. Pas als Charly veroordeeld zou worden, kan hij worden uitgeleverd. Dat geldt nog niet bij het voorarrest.</p>  
