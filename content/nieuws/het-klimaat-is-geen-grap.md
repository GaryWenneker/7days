---
id: c08a96afae5547d8bc1a4a571e27b986
type: nieuws
layout: post
title: "'Het klimaat is geen grap'"
permalink: /nieuws/het-klimaat-is-geen-grap/
date: 2022-05-11T19:16:41.067Z
author: 7biA1WiYB
excerpt: "Cabaretier Guido Weijers wil graag op de koffie bij minister Wiebes van Economische Zaken en Klimaat. Niet voor de gezelligheid of grapjes, maar om over serieuzere zaken zoals het milieu te praten.    "
seo:
  description: "'Het klimaat is geen grap'"
  title: "'Het klimaat is geen grap'"
---
Cabaretier Guido Weijers wil graag op de koffie bij minister Wiebes van Economische Zaken en Klimaat. Niet voor de gezelligheid of grapjes, maar om over serieuzere zaken zoals het milieu te praten.    

    <h3>Vertel eens, ben je zo’n natuurmens?</h3>
<p>‘Niet in de zin van dat ik bomen knuffel, maar ik vind het milieu wel heel belangrijk. Ik heb een auto met een stekker en ik ben vegetariër. Als iedereen één dag per week geen vlees eet, levert dat al een broeikasgasbesparing op van 1 miljoen auto’s. Ik vind dat politici duidelijke keuzes moeten maken. Wat slecht is voor de wereld mag duurder worden, zoals brandstof en vlees. Maar maak groente en zonnepanelen juist goedkoper. Daarover schreef ik <a href="http://www.omroepbrabant.nl/media/uploads/Brief_aan_minister_Wiebes.pdf" target="_blank">een open brief</a>.’  </p>
<h3>Was deze brief één van je goede voornemens?</h3>
<p>‘Ik vond het klimaat niet echt een onderwerp voor in m’n oudejaarsconference. Daar moet je geen grappen over maken. Maar tijdens het schrijven van de conference merkte ik wel dat het me hoog zit. Want wat hebben we aan een pinpas als straks de aarde is leeggeplukt en we allemaal met een mondkapje moeten lopen omdat er geen schone lucht meer is? Ik snap dat je het geweldig vindt om voor veertig euro naar Barcelona te vliegen. Maar je moet ook snappen dat alles een prijs heeft.’</p>
<h3>Wat ga je de minister vertellen?</h3>
<p>‘Ik ga niet de politiek in, maar heb wel creatieve ideeën die ik graag wil delen. Als er straks een grafsteen op m’n buik ligt, wil ik dan dat er staat: Hier ligt Guido Weijers. Hij maakte grapjes? Of wil ik dat er staat dat hij ook heeft geprobeerd iets voor de wereld te betekenen? Dat laatste!’<br><br>Guido had het eerder ook al over het klimaat. Kijk maar eens naar dit fragment uit zijn Oudejaarsconference uit 2014: <div class="media media-element-container media-default"><div id="file-420679" class="file file-video file-video-youtube">

        <h2 class="element-invisible"><a href="/files/guido-weijers-de-oudejaarsconference-2014-wubbo-ockels-slot">Guido Weijers - De Oudejaarsconference 2014 - Wubbo Ockels Slot</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="Guido Weijers - De Oudejaarsconference 2014 - Wubbo Ockels Slot" src="https://www.youtube.com/embed/nfKy7vA091c?wmode=opaque&controls=" name="Guido Weijers - De Oudejaarsconference 2014 - Wubbo Ockels Slot" frameborder="0" allowfullscreen="">Video van Guido Weijers - De Oudejaarsconference 2014 - Wubbo Ockels Slot</iframe>
</div>
  </div>

  
</div>
</div>  
