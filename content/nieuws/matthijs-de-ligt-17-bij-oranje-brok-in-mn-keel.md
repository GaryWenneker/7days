---
id: 4dcedd10951249a8b68484e59e6640cf
type: nieuws
layout: post
title: "Matthijs de Ligt (17) bij Oranje: 'Brok in m'n keel'"
permalink: /nieuws/matthijs-de-ligt-17-bij-oranje-brok-in-mn-keel/
date: 2022-05-11T19:16:41.067Z
author: 7biA1WiYB
excerpt: "Het was al een goede week voor de 17-jarige Matthijs de Ligt. De verdediger wist met zijn club Ajax donderdag de kwartfinale van de Europa League te bereiken. En nu is-ie ook nog geselecteerd voor het Nederlands elftal!  "
seo:
  description: "Matthijs de Ligt (17) bij Oranje: 'Brok in m'n keel'"
  title: "Matthijs de Ligt (17) bij Oranje: 'Brok in m'n keel'"
---
Het was al een goede week voor de 17-jarige Matthijs de Ligt. De verdediger wist met zijn club Ajax donderdag de kwartfinale van de Europa League te bereiken. En nu is-ie ook nog geselecteerd voor het Nederlands elftal!  

    <p>Matthijs de Ligt wist vrijdag even niet of hij Ajax-trainer Peter Bosz moest geloven. De zeventienjarige verdediger kreeg een dag na zijn goede optreden met Ajax in de Europa League tegen Kopenhagen te horen dat hij zich mag melden bij het Nederlands elftal. Hij staat in de selectie voor de duels van Oranje tegen Bulgarije (25 maart) en Italië (28 maart).</p>
<h3>'Het grote Oranje'</h3>
<p>'Vanochtend hadden we ontbijt met de selectie', vertelt De Ligt aan <em>ANP</em>. 'De trainer kwam naar mij toe en zei: gefeliciteerd. Ik zei: wat bedoelt u? Ja, je zit bij de selectie van het Nederlands elftal. Daar krijg je wel even een brok in je keel van. Dat is toch je droom als je begint met voetballen, om geselecteerd te worden voor het grote Oranje.'</p>
<p>Volgens De Ligt is het allemaal erg onverwacht. 'Voor mij ook. Dus ik snap wel dat mensen verrast reageren. Ik ga zoveel mogelijk mijn best proberen te doen. Dan zien we wel.'</p>
<h3>Eindexamen</h3>
<p>De Ligt debuteerde in september 2015 bij de Amsterdamse club. Vorig jaar deed De Ligt zijn havo-eindexamen. Niet op zijn school, maar in <a href="http://www.metronieuws.nl/xl/sport/2016/05/jongens-oranje-17-doen-eindexamen-op-het-ek" target="_blank">Azerbeidjan</a>, tijdens het EK onder de 17. Nu mag hij Jong Oranje inruilen voor het 'het grote Oranje'.</p>
<p><em>Altijd op de hoogte blijven van tips die voor jongeren interessant zijn? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
