---
id: a14c54f145b24725b631a4bb7744c826
type: nieuws
layout: post
title: "Steeds meer mensen krijgen mazelen: hoe zit dat?"
permalink: /nieuws/steeds-meer-mensen-krijgen-mazelen-hoe-zit-dat/
date: 2022-05-11T19:16:41.067Z
author: 7biA1WiYB
excerpt: "De Wereldgezondheidsorganisatie sloeg vandaag alarm: het mazelenvirus rukt op in Europa. Dat komt omdat steeds minder mensen zich laten inenten. 5 vragen (en antwoorden) over deze ziekte.  "
seo:
  description: "Steeds meer mensen krijgen mazelen: hoe zit dat?"
  title: "Steeds meer mensen krijgen mazelen: hoe zit dat?"
---
De Wereldgezondheidsorganisatie sloeg vandaag alarm: het mazelenvirus rukt op in Europa. Dat komt omdat steeds minder mensen zich laten inenten. 5 vragen (en antwoorden) over deze ziekte.  

    <h3>1. Wat is mazelen?</h3>
<p>Mazelen is een zeer besmettelijke ziekte die wordt overgedragen door druppeltjes vocht die vrijkomen bij het ademen, niezen of hoesten. Mazelen is veel besmettelijker dan bof, de rode hond of griep, en duurt meestal zeven tot tien dagen. De meeste patiënten worden helemaal beter, maar in een enkel geval kun je ook longontsteking, hersenvliesontsteking of een leverinfectie krijgen.</p>
<h3><p>2. Is het mazelenvirus gevaarlijk?</p></h3>
<p>Een woordvoerder van het RIVM vertelt de <em><a href="https://nos.nl/artikel/2246905-minder-vaccinaties-veel-meer-mazelen-in-europa.html" target="_blank">NOS</a></em>: 'Het misverstand bij mazelen is, is dat het een relatief ongevaarlijke ziekte is. Het is maar net hoe je er tegenaan kijkt. 1 op de 1000 gevallen verloopt ernstig of is zelfs dodelijk, een deel komt ook in het ziekenhuis terecht.' Volgens het <a href="https://www.rivm.nl/Onderwerpen/M/Mazelen" target="_blank">RIVM </a>sterven per dag 330 kinderen in ontwikkelingslanden aan mazelen.</p>
<h3>3. Hoe voorkom je dat je het krijgt?</h3>
<p>Met een vaccinatie. In sommige landen vertrouwen mensen het vaccin niet. Ze denken bijvoorbeeld dat een inenting bij jonge kinderen autisme veroorzaakt. Uit <a href="https://rijksvaccinatieprogramma.nl/vaccinaties/twijfels" target="_blank">onderzoek </a>blijkt dat dat niet klopt.</p>
<h3>4. Hoe zit het in Nederland?</h3>
<p>Dit jaar kregen 22 mensen mazelen. Vorig jaar waren dat er 17. Niemand van de geïnfecteerden overleed aan de ziekte. In Nederland zijn de meeste mensen ingeënt tegen mazelen. Volgens het RIVM is er één uitzondering: de <em>bible belt</em>, dat is een deel van Nederland waar mensen zich minder laten vaccineren vanuit hun geloofsovertuiging.</p>
<h3>5. Waarom slaat de WHO nu alarm?</h3>
<p>Volgens de <a href="http://www.euro.who.int/en/media-centre/sections/press-releases/2018/measles-cases-hit-record-high-in-the-european-region" target="_blank">WHO</a> zijn in de eerste zes maanden van dit jaar ruim 41.000 mensen in Europa besmet geraakt met het virus, tegen nog geen 24.000 gevallen in heel vorig jaar. Dit jaar overleden minstens 37 mensen door mazelen. In Oekraïne raakten in 2018 tot nu toe de meeste mensen geïnfecteerd: 23.000. De WHO roept Europese landen daarom op om ervoor te zorgen dat mensen zich laten vaccineren.</p>  
