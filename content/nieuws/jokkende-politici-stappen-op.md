---
id: 8b5e04430f794fa8956c38980d537128
type: nieuws
layout: post
title: "Jokkende politici stappen op"
permalink: /nieuws/jokkende-politici-stappen-op/
date: 2022-05-11T19:16:41.067Z
author: 7biA1WiYB
excerpt: "Een héél prijzig bonnetje is minister Opstelten en staatssecretaris Teeven (Veiligheid en Justitie) duur komen te staan. Beiden zeggen hun baan op, maakten ze maandagavond bekend. Ze moeten eigenlijk wel, omdat ze hebben gelogen en het kabinet hen niet meer vertrouwt.   "
seo:
  description: "Jokkende politici stappen op"
  title: "Jokkende politici stappen op"
---
Een héél prijzig bonnetje is minister Opstelten en staatssecretaris Teeven (Veiligheid en Justitie) duur komen te staan. Beiden zeggen hun baan op, maakten ze maandagavond bekend. Ze moeten eigenlijk wel, omdat ze hebben gelogen en het kabinet hen niet meer vertrouwt.   

    <p><strong>Wat deden Opstelten en Teeven verkeerd?</strong><br>Eigenlijk twee dingen. Ten eerste: toen staatssecretaris Fred Teeven in 2000 officier van justitie was, sloot hij een dubieuze deal met de crimineel Cees H. Na diens arrestatie werd H.'s illegaal verkregen fortuin van hem afgepakt. Maar als de drugsboef een boete van 750.000 gulden betaalde, dan kreeg hij de rest van zijn geld, ongeveer 4,7 miljoen gulden, weer terug. En mondje dicht tegen de Belastingdienst, spraken Teeven en H. af. </p>
<p>Zo'n deal is behoorlijk omstreden: mag de overheid een crimineel in ruil voor een 'kleine' boete wel 'belonen' met zoveel illegaal geld? En dat alles achter de rug van de fiscus om? Nee, vinden veel mensen.</p>
<p><strong>En wat was de tweede domme zet?</strong><br>Teeven wilde zulke lastige vragen voorkomen en zorgde dat de deal minder groot leek dan-ie was. Cees H. kreeg na aftrek van de boete 'slechts' 1,25 miljoen gulden, beweerde hij jarenlang. Ook nu nog, anno 2015, jokte hij over het bedrag. </p>
<p>Ivo Opstelten, die als minister de baas van justitie én van Fred Teeven is, heeft met hem meegelogen. Zelfs toen het tv-programma Nieuwsuur vorige week meldde dat de deal maar liefst 4,7 miljoen gulden betrof. Dat wist het programma dankzij H.'s advocaat.</p>
<p><strong>Wat heeft een bonnetje hiermee te maken?</strong><br>Een week lang verkeerde heel Nederland in twijfel. Wie hadden er nou gelijk, Nieuwsuur en de advocaat, of de twee politici? Opstelten moest maar een bonnetje laten zien om te bewijzen dat het echt maar om 1,25 miljoen gulden ging. 'Nee hoor, dat bonnetje hebben we niet meer', beweerde Opstelten. 'Vertrouw me maar, het was echt 1,25 miljoen', zei hij in de Tweede Kamer.</p>
<p>Maar na een dagenlange zoektocht in de stoffigste archieven van het ministerie van Veiligheid en Justitie, is toch een bonnetje gevonden. Of nou ja: een 'screenprint' van een betaaloverzicht. Hét bewijs dat Opstelten en Teeven al die tijd hebben gelogen.</p>
<p><strong>En nu?</strong><br>Veel politici vertrouwen de minister en staatssecretaris niet meer. Daarom hebben de twee er zelf maar voor gekozen om hun baan op zeggen. Wie hun opvolgers worden, is nog niet bekend. </p>  
