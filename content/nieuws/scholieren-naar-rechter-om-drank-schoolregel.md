---
id: 0c7af512f412495e95ef569147ffd3f5
type: nieuws
layout: post
title: "Scholieren 'naar rechter' om drank-schoolregel"
permalink: /nieuws/scholieren-naar-rechter-om-drank-schoolregel/
date: 2022-05-11T19:16:41.067Z
author: 7biA1WiYB
excerpt: "Zelfs als je al achttien bent, mag je op de examenreis van het Valuas College in Venlo geen alcohol drinken. Belachelijk, vonden twee leerlingen. Zij sleepten de schooldirecteur voor de rechter. Of nou ja: De Rijdende Rechter, een NRCV-programma waarin een 'echte' rechter de wet erop naslaat. Geeft hij de school gelijk, of de scholieren?  "
seo:
  description: "Scholieren 'naar rechter' om drank-schoolregel"
  title: "Scholieren 'naar rechter' om drank-schoolregel"
---
Zelfs als je al achttien bent, mag je op de examenreis van het Valuas College in Venlo geen alcohol drinken. Belachelijk, vonden twee leerlingen. Zij sleepten de schooldirecteur voor de rechter. Of nou ja: De Rijdende Rechter, een NRCV-programma waarin een 'echte' rechter de wet erop naslaat. Geeft hij de school gelijk, of de scholieren?  

    <p>Na hun eindexamen willen Amber Scheepers en Paula Jordan flink feestvieren tijdens de beroemde klippertocht die het Valuas voor de geslaagden organiseert. En daar hoort drank bij, vinden ze. Maar de school denkt daar anders over. Die wil goed voor de leerlingen zorgen en problemen voorkomen. In tegenstelling tot eerdere jaren mag niemand tijdens de reis meer alcohol drinken, besloot directeur Hans Oostdam onlangs. </p>
<p><strong>Niet lam, gewoon leuk</strong><br>Witheet van woede stapten Amber en Paula naar De Rijdende Rechter. De school gaat 'boven de wet staan' door iets wat wettelijk wél mag, toch te verbieden, vinden ze. 'Voor ons zou de reis veel leuker zijn mét alcohol dan zonder', zegt Amber in het programma. 'Vooral omdat je dan niet het gevoel hebt dat jou iets wordt verboden.'</p>
<p>Naar eigen zeggen is het echt niet zo dat de meisjes zich elke avond een stuk in de kraag willen zuipen tot ze compleet laveloos in het vooronder liggen. Nee, gewoon af en toe een biertje of wijntje tijdens de trip. Na zes jaar vwo zijn de meisjes oud en wijs genoeg om met mate te drinken, vinden ze. Hun ouders zijn het daarmee eens.</p>
<p><strong>Eén regel voor iedereen</strong><br>'Maar ik heb een zorgplicht: ik moet de veiligheid en gezondheid van leerlingen waarborgen', vertelt directeur Hans Oostdam in De Rijdende Rechter. 'Dan heb ik niks te maken met achttienplussers. Een school waarin een deel zich niet hoeft te houden aan de regels, dat werkt niet.' Daarom is er één regel: geen alcohol op de reis. Voor helemaal niemand. Zelfs niet voor de leraren die meegaan.</p>
<p>Op alcoholvrije klipptertocht willen de meisjes niet, dat weten ze zeker. 'Als meester Visser (de rechter, red.) de directie in het gelijk zou stellen, zou het grootste deel van de leerlingen niet mee willen. Omdat je toch met een beladen gevoel op een reis gaat waaraan zó veel regels zijn gebonden die het voor ons veel minder leuk maken', vindt Paula. 'Dan mogen we helemaal niet wat we graag willen.'</p>
<p><div class="media media-element-container media-default"><div id="file-3198" class="file file-image file-image-jpeg">

        
  
  <div class="content">
    <img title="Beeld: screenshot De Rijdende Rechter (NCRV)" height="724" width="1426" class="media-element file-default" src="https://7dagen.netlify.app/sites/default/files/valuas.jpg" alt="">  </div>

  
</div>
</div>
<p><strong>De uitspraak</strong><br>Paula en Amber stapten naar het tv-programma. Net als in een 'echte' rechtszaak is er een hoorzitting, kunnen zowel de eisers (Paula en Amber) als de verweerder (de schooldirecteur en zijn collega) hun kant van het verhaal vertellen en duikt de rechter, mr. Frank Visser, in de wetboeken. Daarop volgt een nogal ingewikkelde uitspraak.</p>
<p>Wettelijk gezien mag de school inderdaad drankgebruik verbieden omdat het voor de leerlingen, óók de achttienplussers, moet zorgen. Maar dat mag alleen op momenten dat ze daadwerkelijk die verantwoordelijkheid voor de leerlingen heeft. En dat is alleen als de leerlingen aan boord van het schip zijn. Zodra die aan wal zijn, heeft school er niks meer over te zeggen en mogen de meerderjarigen dus gewoon drinken als ze dat willen. Visser: 'Kort samengevat, voor dit geval: niet drinken aan boord, wel drinken aan de vaste wal. Maar natuurlijk niet dronken weer terugkomen aan boord.'</p>
<p><strong>Hoe controleer je dat?</strong><br>Met die uitspraak zijn Paula en Amber best blij: beter iets dan helemaal niets. Maar schooldirecteur Oostdam is minder enthousiast. Hoe zorgt hij dat zijn leerlingen níet dronken terug het schip op komen, maar ook niet katjelam op straat zullen rondzwerven tot ze weer nuchter zijn? 'Ik heb werkelijk geen idee.' Gelukkig heeft hij nog een paar weken om daar over na te denken. Terwijl Amber, Paula en al hun klasgenoten zwoegen op hun eindexamen.</p>
<p><em>De hele aflevering van De Rijdende Rechter is <a href="http://www.npo.nl/de-rijdende-rechter/29-04-2015/KN_1668160">hier</a> terug te zien.</em></p>
<p><em>Op de hoogte blijven van al het onderwijsnieuws? <a href="https://7dagen.netlify.app/onderwijsnieuws">Hier</a> vind je ons overzicht van al het schoolnieuws op onze site. En al het nieuws, onze achtergrondverhalen en tips over de eindexamens vind je <a href="https://7dagen.netlify.app/eindexamens">hier</a></em></p>  
