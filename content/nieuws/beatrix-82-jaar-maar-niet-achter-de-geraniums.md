---
id: 43d77216b48c4d058c88409a6710d82f
type: nieuws
layout: post
title: "Beatrix: 82 jaar, maar niet achter de geraniums"
permalink: /nieuws/beatrix-82-jaar-maar-niet-achter-de-geraniums/
date: 2022-05-11T19:16:41.067Z
author: 7biA1WiYB
excerpt: "Hoera, prinses Beatrix is jarig! De moeder van Willem-Alexander blaast vandaag 82 kaarsjes uit. Maar hoe viert ze haar verjaardag? En hoe ziet haar leven er eigenlijk uit nu ze geen koningin meer is?  "
seo:
  description: "Beatrix: 82 jaar, maar niet achter de geraniums"
  title: "Beatrix: 82 jaar, maar niet achter de geraniums"
---
Hoera, prinses Beatrix is jarig! De moeder van Willem-Alexander blaast vandaag 82 kaarsjes uit. Maar hoe viert ze haar verjaardag? En hoe ziet haar leven er eigenlijk uit nu ze geen koningin meer is?  

    <p>Het is feest op Kasteel Drakensteyn, want bewoonster prinses Beatrix is jarig! Maar hoe dat feest er precies uitziet, is niet echt bekend. ‘Dat gebeurt hartstikke privé, vertelt royalty-deskundige Rick Evers. ‘De verwachting is dat ze het dit weekend gaat vieren met familie en vrienden.’</p>
<h3>Lievelingstaart</h3>
<p>De gasten kunnen waarschijnlijk rekenen op een stukje <em>Sachertorte</em>, chocoladetaart met abrikozenjam. ‘Dat is haar lievelingstaart. Ze heeft een origineel recept uit Wenen. Een bakker in Amsterdam maakt het speciaal voor haar. Maar heel belangrijk: er mogen geen pitjes inzitten, want daar houdt ze niet van. Stel je voor dat die tussen je tanden komen te zitten en dat de prinses moet wijzen dat er wat tussen zit...'</p>
<p><em>De tekst gaat verder onder de foto.</em></p>
<p><div class="media media-element-container media-default"><div id="file-539657" class="file file-image file-image-jpeg">

        
  
  <div class="content">
    <img alt="ANP - prinses Beatrix" title="Foto: ANP" height="921" width="1495" class="media-element file-default" data-delta="2" src="https://7dagen.netlify.app/sites/default/files/ANP-318908757.jpg">  </div>

  
</div>
</div><em>Beatrix tijdens de laatste Koninginnedag, in 2012</em>
<p>Bijna zeven jaar geleden deed (toen koningin) Beatrix afstand van de kroon. Het veranderde haar leven, maar ook de manier waarop ze haar verjaardag viert. ‘Als koningin vierde ze haar verjaardag tijdens Koninginnedag, nu is er geen officiële feestdag ter ere van haar verjaardag.’</p>
<h3>Minder afspraken</h3>
<p>Waar Beatrix als koningin vaak in het openbaar verscheen, doet ze dat tegenwoordig veel minder. ‘Haar agenda is een stuk leger. Ze hoeft bijvoorbeeld geen wetten meer te ondertekenen of elke week met de minister-president te praten. Dat doet koning Willem-Alexander nu’, legt Evers uit. Zelf ziet hij haar een paar keer per jaar. ‘Tijdens de jaarlijkse fotosessie van de familie in Lech bijvoorbeeld. Verder gaat ze nog naar openingen van tentoonstellingen en voorstellingen.’ En afgelopen december bezocht ze de eilanden Saba en Sint Eustatius.</p>
<p><em>De tekst gaat verder onder de foto.</em></p>
<p><div class="media media-element-container media-default"><div id="file-539656" class="file file-image file-image-jpeg">

        
  
  <div class="content">
    <img alt="ANP - prinses Beatrix" title="Foto: ANP" height="927" width="1429" class="media-element file-default" data-delta="1" src="https://7dagen.netlify.app/sites/default/files/ANP-403294663.jpg">  </div>

  
</div>
</div><em>Prinses Beatrix bezoekt een naschoolse opvang voor meisjes op Sint Eustatius, december 2019</em>
<h3>Beeldhouwen</h3>
<p>Minder taken, betekent meer vrije tijd. Wat doet ze dan zoal? ‘Beatrix woont in Kasteel Drakensteyn in het dorp Lage Vuursche. Dat is een beetje een saaie, rustige plek. Maar ze heeft ook een appartement bij Paleis Noordeinde in Den Haag, daar is ze meer onder de mensen’, weet Evers. ‘Haar kleinkinderen komen regelmatig logeren. Verder doet ze aan beeldhouwen, paardrijden en skiën. Ze is best wel fit en zit niet stil achter de geraniums.’</p>
<p><div class="media media-element-container media-default"><div id="file-539658" class="file file-image file-image-jpeg">

        
  
  <div class="content">
    <img alt="ANP - prinses Beatrix" title="Foto: ANP" height="923" width="1383" style="width: 900px; height: 601px;" class="media-element file-default" data-delta="3" src="https://7dagen.netlify.app/sites/default/files/ANP-370570594.jpg">  </div>

  
</div>
</div><em>Prinses Beatrix met haar kleinkinderen op wintersport, februari 2019</em>  
