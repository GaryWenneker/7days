---
id: 9834d743f6754d428eb257ed93ff853a
type: nieuws
layout: post
title: "Discrimineerde TikTok gehandicapte gebruikers?"
permalink: /nieuws/discrimineerde-tiktok-gehandicapte-gebruikers/
date: 2022-05-11T19:16:41.067Z
author: 7biA1WiYB
excerpt: "TikTok discrimineerde gehandicapte gebruikers door hun filmpjes voor anderen te verbergen. Dat blijkt uit documenten van Netzpolitik, een Duitstalige blog over digitale rechten en digitale cultuur.  "
seo:
  description: "Discrimineerde TikTok gehandicapte gebruikers?"
  title: "Discrimineerde TikTok gehandicapte gebruikers?"
---
TikTok discrimineerde gehandicapte gebruikers door hun filmpjes voor anderen te verbergen. Dat blijkt uit documenten van Netzpolitik, een Duitstalige blog over digitale rechten en digitale cultuur.  

    <p>Het bedrijf bevestigt dat ze gehandicapte gebruikers bestempelden als 'Risk 4' waardoor hun filmpjes werden afgeschermd voor internationaal publiek. Alleen gebruikers uit eigen land konden de filmpjes nog zien. Ook die van homoseksuele en dikke gebruikers werden verborgen. Onder druk van publieke aandacht, dat met name komt door de <a href="https://7dagen.netlify.app/nieuws/waarom-de-woede-hongkong-zo-groot" target="_blank">protesten in Hongkong</a>, laat TikTok weten dat regels en inhoud niet worden bepaald door de Chinese overheid. Datzelfde geldt voor de instructies om filmpjes zo te labelen.</p>
<h3>Online pestkopppen</h3>
<p>De reden dat de social media-app filmpjes afschermde had - volgens het bedrijf - als reden dat bepaalde gebruikers een doelwit zouden zijn voor online pestkoppen. Door het bereik van hun filmpjes te beperken, hoopte TikTok de kwetsbare gebruikers verborgen te houden voor mensen die kwaad zouden willen.</p>
<p>Dat was echter niet het enige dat TikTok deed om kwetsbare gebruikers verborgen te houden. Wanneer beheerders filmpjes zagen van bezoekers die extra gevoelig zouden kunnen zijn, dan markeerden ze die met Auto R. Hierdoor verdwenen de filmpjes automatisch wanneer ze een bepaald aantal keer bekeken waren.</p>
<h3>Niet de juiste aanpak</h3>
<p>Inmiddels is TikTok gestopt met het afschermen van kwetsbare gebruikers. Een woordvoerder van het bedrijf laat weten dat de aanpak nooit bedoeld was als langetermijnoplossing. 'We realiseren ons inmiddels ook dat dit niet de juiste aanpak was', stelt de woordvoerder. Uit deze reactie lijkt het alsof de regels overblijfselen zijn uit het verre verleden. Echter blijkt uit documenten op Netzpolitik dat de moderators tot ten minste afgelopen september de instructie kregen om de filmpjes te markeren met Risk 4 en Auto R.</p>  
