---
id: f67dd8d59e9f406ab8ca311570186804
type: nieuws
layout: post
title: "Busheld Ramy (13) krijgt Italiaans paspoort"
permalink: /nieuws/busheld-ramy-13-krijgt-italiaans-paspoort/
date: 2022-05-11T19:16:41.067Z
author: 7biA1WiYB
excerpt: "Ramy (13) is een ware held in Italië. Met een slimme actie redde hij vorige week de levens van 51 kinderen, inclusief zichzelf, in een schoolbus. En dat maakt indruk - ook bij de Italiaanse regering.  "
seo:
  description: "Busheld Ramy (13) krijgt Italiaans paspoort"
  title: "Busheld Ramy (13) krijgt Italiaans paspoort"
---
Ramy (13) is een ware held in Italië. Met een slimme actie redde hij vorige week de levens van 51 kinderen, inclusief zichzelf, in een schoolbus. En dat maakt indruk - ook bij de Italiaanse regering.  

    <p>De <a href="https://7dagen.netlify.app/nieuws/7-tips-om-heftig-nieuws-beter-te-verteren">schoolbus</a>, die vol kinderen en een paar begeleiders zat, was vlakbij Milaan gekaapt door de chauffeur. Die had de inzittenden vastgebonden en dreigde de bus in brand te steken. Maar Ramy was hem te slim af. Hij deed alsof hij aan het bidden was, terwijl hij stiekem zijn vader belde om te vertellen wat er aan de hand was. Zijn vader (samen met Ramy op de foto hierboven) zorgde ervoor dat de politie werd ingelicht, waardoor de schoolkinderen en hun begeleiders bevrijd konden worden voordat het te laat was.</p>
<h3>Reddingsactie</h3>
<p>Terwijl agenten de achterruit insloegen om de bus te evacueren, hielden andere agenten de man aan de praat. Tijdens deze reddingsactie stak hij de bus alsnog in brand. Niemand raakte ernstig gewond. Wel raakte een aantal kinderen in shock, hadden sommigen rook ingeademd en waren er kinderen met wonden door het vluchten uit de bus. De buschauffeur werd opgepakt.</p>
<h3>Heldendaad</h3>
<p>De in Italië geboren Ramy heeft Egyptische ouders. Zij vluchtten in 2001 naar Italië. Ramy had geen officieel Italiaans paspoort. Volgens de Italiaanse wet zou hij dat voorlopig ook niet krijgen, omdat kinderen van migranten dat daar pas vanaf hun achttiende kunnen aanvragen. Maar door Ramy's heldendaad heeft de regering voor hem een uitzondering gemaakt. De Italiaanse vicepremier Matteo Salvini zei dat de scholier zijn zoon had kunnen zijn. De trotse held zelf heeft in een interview gezegd dat hij later bij de Italiaanse politie wil werken. Het zou zomaar kunnen dat hij daar erg geschikt voor is.</p>
<p><div class="media media-element-container media-default"><div id="file-536707" class="file file-image file-image-jpeg">

        
  
  <div class="content">
    <img alt="schoolbus Ramy Italië " title="Foto: ANP" height="2400" width="3600" class="media-element file-default" data-delta="2" src="https://7dagen.netlify.app/sites/default/files/ANP-71352769%20%281%29_0.jpg">  </div>

  
</div>
</div>
<p> </p>  
