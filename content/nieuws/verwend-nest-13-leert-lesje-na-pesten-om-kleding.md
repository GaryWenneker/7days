---
id: b54ac13a69f144659ebf95bfea41ad71
type: nieuws
layout: post
title: "Verwend nest (13) leert lesje na pesten om kleding"
permalink: /nieuws/verwend-nest-13-leert-lesje-na-pesten-om-kleding/
date: 2022-05-11T19:16:41.067Z
author: 7biA1WiYB
excerpt: "Een Amerikaanse moeder heeft haar zoon een koekje van eigen deeg gegeven. De jongen had kritiek op tweedehands kleding van klasgenoten. Daarom stuurde zijn moeder hém naar de kringloopwinkel.  "
seo:
  description: "Verwend nest (13) leert lesje na pesten om kleding"
  title: "Verwend nest (13) leert lesje na pesten om kleding"
---
Een Amerikaanse moeder heeft haar zoon een koekje van eigen deeg gegeven. De jongen had kritiek op tweedehands kleding van klasgenoten. Daarom stuurde zijn moeder hém naar de kringloopwinkel.  

    <p>De moeder, Cierra Forney, schreef op haar <a href="https://www.facebook.com/photo.php?fbid=2142500755776628&amp;set=a.209372489089474.62468.100000501728921&amp;type=3" target="_blank">Facebook</a> dat ze haar zoon een lesje had geleerd. 'Hij voelt zich te goed voor shoppen bij de Walmart (een Amerikaanse winkelketen) en maakte stomme opmerkingen naar leeftijdsgenoten die tweedehands kleding droegen', schrijft ze. Niet gecharmeerd van het gedrag van haar zoon, besloot ze hem 20 euro te geven en naar een kringloopwinkel te sturen.</p>
<h3>Paar tranen</h3>
<p>'De kleren die hij daar vindt, moet hij de rest van de week aan naar school.' Haar zoon was niet blij met haar actie en zou zelfs een paar traantjes hebben gelaten, maar daar was Cierra niet van onder de indruk. 'Zulk gedrag tolereer ik niet. Ik hoop dat dit hem leert een betere man te zijn.'</p>
<h3>Kritiek</h3>
<p>De post op Facebook werd massaal gedeeld. Cierra kreeg veel steun, maar ook kritiek. Zou haar zoon zich niet tegen haar gaan afzetten door er een online ding van te maken? 'Ik heb zijn toestemming gevraagd om dit te posten', reageerde de vrouw in een update. 'Ik wil hem leren dat geld en merken niet veranderen wie we als mensen zijn. Hij kan nog steeds een geweldig, leuk en geliefd kind zijn, zonder dure merkkleding.' </p>
<p>Bovendien zegt ze zich te realiseren dat ze ook zelf heeft bijgedragen aan de houding van haar zoon, omdat ze hem zelf te veel verwend heeft. 'Wij als ouders wilden hem alles geven wat we zelf vroeger niet hadden. Daar is hij te veel gewend aan geraakt.</p>
<h3>Trots</h3>
<p>En: eind goed, al goed, want als we zijn moeder mogen geloven, heeft haar zoon die dag zijn 'nieuwe' overhemd met trots gedragen. Les geleerd dus!</p>  
