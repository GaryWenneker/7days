---
id: 9deccfd84d2b4b4187b42f78488d11e2
type: nieuws
layout: post
title: "Zonder Neus op de foto"
permalink: /nieuws/zonder-neus-op-de-foto/
date: 2022-05-11T19:16:41.067Z
author: 7biA1WiYB
excerpt: "Wat kijkt Willem boos! Wat is er loos? 'De Neus' Holleeder zit weer achter de tralies. Hij wordt beschuldigd van betrokkenheid bij de moord op twee onderwereldfiguren. De afgelopen jaren liep de topcrimineel vrij rond in Amsterdam en was-ie een hit op menig selfie. Nu is de kans klein dat je 'm de komende tijd nog tegen het lijf loopt.  "
seo:
  description: "Zonder Neus op de foto"
  title: "Zonder Neus op de foto"
---
Wat kijkt Willem boos! Wat is er loos? 'De Neus' Holleeder zit weer achter de tralies. Hij wordt beschuldigd van betrokkenheid bij de moord op twee onderwereldfiguren. De afgelopen jaren liep de topcrimineel vrij rond in Amsterdam en was-ie een hit op menig selfie. Nu is de kans klein dat je 'm de komende tijd nog tegen het lijf loopt.  

    <p>Dat Willem Holleeder foute boel is staat buiten kijf. Hij zat negen jaar lang in de gevangenis voor de ontvoering van bierbaas Freddy Heineken. Eind 2007 werd hij wederom opgesloten, ditmaal vanwege afpersing.</p>
<p> In 2012 kwam hij vrij, maar zaterdag werd hij weer opgepakt. De politie houdt hem het liefste zo lang mogelijk achter de tralies, want ze denken dat hij achter de moorden op vastgoedhandelaar en crimineel Kees Houtman en kroegbaas Thomas van der Bijl zit. De twee waren namelijk getuigen tegen Holleeder. En het lijkt wel of iedereen die met de politie praat over Holleeder, dat moet bekopen met de dood.</p>
<p><strong>Grote griezel of selfie-ster?</strong><br> Klinkt als een crimineel die je liever niet tegenkomt in het donker. Maar dat is juist wat veel mensen wél wilden. Op Twitter verschenen de afgelopen jaren selfies van jongeren die De Neus tegen het lijf waren gelopen in Amsterdam. Op een paar handenvol onderwereldfiguren na zijn er waarschijnlijk weinig mensen bang voor Holleeder. Toen een 7Days-redacteur onlangs bijna tegen hem op liep, dacht ze eerst triomfantelijk: 'Gaaf! Dat was Holleeder!' voor ze zich een tikkeltje beschaamd realiseerde dat ze niet zomaar een BN'ner, maar een nogal zware jongen in de weg had gelopen.</p>
<p><strong><div class="media media-element-container media-default"><div id="file-1134" class="file file-image file-image-png">

        
  
  <div class="content">
    <img height="569" width="560" class="media-element file-default" src="https://7dagen.netlify.app/sites/default/files/28.png" alt="">  </div>

  
</div>
</div></strong></p>
<p><strong>Holleeder te populair</strong><br> Crimineel of niet, Holleeder was de afgelopen jaren ook een soort van cultfiguur. Niet voor niets mocht hij columns schrijven in De Nieuwe Revu en kwamen studenten in groten getale af op het televisieprogramma College Tour toen De Neus daar op 12 oktober 2012 te gast was. Geen goede tendens, klaagde onder andere VVD-politicus Jeanine Hennis Plasschaert op Radio 1. Het ergerde haar dat een crimineel een podium kreeg. 'Holleeder dreigt de status van een cultheld te krijgen, terwijl zijn slachtoffers tot op de dag van vandaag leven met de gevolgen van zijn daden, of het niet kunnen navertellen.'</p>
<p>Ook PVDA-Kamerlid Jeroen Recourt was het er niet mee eens: 'Maak hem geen knuffelcrimineel,' schreef hij op Twitter.</p>
<p><div class="media media-element-container media-default"><div id="file-1132" class="file file-video file-video-youtube">

        <h2 class="element-invisible"><a href="/files/college-tour-willem-holleeder-hd">college tour - Willem Holleeder HD</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="college tour - Willem Holleeder HD" src="https://www.youtube.com/embed/3ZIgZn_kiMQ?wmode=opaque&controls=" name="college tour - Willem Holleeder HD" frameborder="0" allowfullscreen="">Video van college tour - Willem Holleeder HD</iframe>
</div>
  </div>

  
</div>
</div>
<p><strong>Wil jij een selfie met Holleeder?</strong><br> De kans is groot dat binnenkort onomstotelijk wordt bewezen dat Holleeder opdracht gaf tot de liquidaties van Houtman en Van der Bijl. Als De Neus dan eindelijk wordt berecht voor moord, mag-ie waarschijnlijk de rest van z'n leven de cel in. Je moet het in het vervolg dus waarschijnlijk doen met je eigen neus op je selfie. Gelukkig maar, want het blijft toch een beetje een griezel. Of vind je het stiekem toch een beetje jammer? Vul onze poll in!</p>
<p><div class="media media-element-container media-default"><div id="file-1133" class="file file-image file-image-png">

        
  
  <div class="content">
    <img height="602" width="560" class="media-element file-default" src="https://7dagen.netlify.app/sites/default/files/30.png" alt="">  </div>

  
</div>
</div>
<p> </p>  
