---
id: 7f1924036e6743fbbf49f334da70d34a
type: nieuws
layout: post
title: "Doden bij terreurjacht België"
permalink: /nieuws/doden-bij-terreurjacht-belgië/
date: 2022-05-11T19:16:41.067Z
author: 7biA1WiYB
excerpt: "Bij een grote antiterreuractie in België zijn donderdag twee jihadverdachten omgekomen. Een derde verdachte is opgepakt. Niet alleen in België, maar ook in Duitsland en Frankrijk werden terreurverdachten gearresteerd. Wat is er precies aan de hand?  "
seo:
  description: "Doden bij terreurjacht België"
  title: "Doden bij terreurjacht België"
---
Bij een grote antiterreuractie in België zijn donderdag twee jihadverdachten omgekomen. Een derde verdachte is opgepakt. Niet alleen in België, maar ook in Duitsland en Frankrijk werden terreurverdachten gearresteerd. Wat is er precies aan de hand?  

    <p><strong>Wat is er gebeurd?</strong><br>Donderdagavond zijn in het Belgische plaatsje Verviers, vlakbij Luik, bij een politieactie twee jihadisten gedood. Zij vonden dat iedereen zich aan hun extreem strenge islamitische geloofsregels moest houden en wilden dat met geweld kenbaar maken. Een derde verdachte is zwaargewond geraakt en opgepakt. In het huis werden onder meer vier AK 47's, kleinere vuurwapens en explosieven gevonden. Ook zijn er politie-uniformen, valse documenten en walkie-talkie's gevonden.</p>
<p>De Belgische politie hield donderdag een grote antiterreuractie in het hele land, als onderdeel van een onderzoek naar mensen die voor de jihad naar Syrië waren gegaan. Er werden in totaal twaalf huiszoekingen gedaan. Alleen in Verviers vielen doden en een gewonde. In totaal zijn naast de ene opgepakte verdachte in Verviers nog twaalf anderen gearresteerd. Ook in de plaats Molenbeek werden wapens gevonden.<br><br><strong>Hoe kon het in Verviers misgaan?</strong><br>Toen de politie bij het huis van de jihadverdachten in Verviers aankwam, werden zij meteen onder vuur genomen. Bij dat vuurgevecht dat ontstond, kwamen dus twee verdachten om en raakte de derde gewond. De agenten bleven ongedeerd.<br>Verviers staat bekend als 'hotspot' voor geradicaliseerde moslims. België is een van de koplopers wat betreft het aantal Syriëgangers in Europa.<br><br><strong>Wat waren de verdachten van plan?</strong><br>Volgens <a href="http://www.hln.be/hln/nl/32616/Terreurdreiging-in-Belgie/article/detail/2183962/2015/01/16/Het-plan-prominente-Belg-ontvoeren-en-onthoofden.dhtml">Belgische media</a> zouden ze van plan zijn geweest om een belangrijke Belg te ontvoeren en onthoofden. Die onthoofding zou gefilmd en daarna verspreid moeten worden. Welke belangrijke Belg het doelwit was, is niet duidelijk. Vermoedelijk zou het gaan om een hooggeplaatst iemand van de politie of een overheidspersoon.<br><br><strong>Heeft dit te maken met de aanslag in Parijs vorige week?</strong><br>Dat is niet duidelijk. Het is moeilijk voor te stellen dat de inval helemaal los staat van de aanslagen in de Franse hoofdstad, maar vooralsnog wijst niets erop dat de verdachten die bij de inval in België omkwamen of in het onderzoek voorkomen, samenwerkten met de daders in Parijs.</p>
<p>Wel werkt België, sinds de aanslag op het Joods Museum in Brussel vorig jaar door een Franse Syriëganger, intensief samen met verschillende andere landen in de bestrijding van terreur. Frankrijk is één van de landen waarmee de Belgen nauw samenwerken, net als Nederland.<br><br><strong>Parijs</strong><br>Wat wel te maken heeft met de aanslag in Parijs, zijn de verhoren van twaalf mensen in de Franse stad. Negen mannen en drie vrouwen worden ondervraagd over mogelijke betrokkenheid bij de aanslagen op de redactie van Charlie Hebdo en een joodse supermarkt. Mogelijk hebben zij geholpen bij het vervoeren van wapens en voertuigen voor de daders. Acht van de twaalf mensen zijn aangehouden.</p>
<p><strong>Berlijn</strong><br>Ook in de Duitse hoofdstad Berlijn werd gisteravond een grote antiterreuractie gehouden. Daarbij werden twee Turkse mannen van 41 en 43 jaar gearresteerd. Zij zouden plannen hebben gehad om naar Syrië te vertrekken en en worden ervan verdacht geld te geven aan de strijders daar. Drie anderen, die nog niet zijn opgepakt, worden van hetzelfde verdacht. </p>
<p><em>Lees meer aan over de aanslagen in Parijs in ons <a href="https://original.sevendays.nl/dossier-charlie">Dossier Charlie</a>.</em></p>  
