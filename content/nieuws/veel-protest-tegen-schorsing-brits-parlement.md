---
id: 50c74d0041f74adeb6fb3a130a5d06b2
type: nieuws
layout: post
title: "Veel protest tegen schorsing Brits parlement"
permalink: /nieuws/veel-protest-tegen-schorsing-brits-parlement/
date: 2022-05-11T19:16:41.067Z
author: 7biA1WiYB
excerpt: "Een omstreden actie van de nieuwe Britse premier Boris Johnson. Hij maakte bekend dat de opening van het parlement voor enkele weken wordt uitgesteld. Veel mensen zijn daar boos over. Drie vragen en antwoorden over deze kwestie.  "
seo:
  description: "Veel protest tegen schorsing Brits parlement"
  title: "Veel protest tegen schorsing Brits parlement"
---
Een omstreden actie van de nieuwe Britse premier Boris Johnson. Hij maakte bekend dat de opening van het parlement voor enkele weken wordt uitgesteld. Veel mensen zijn daar boos over. Drie vragen en antwoorden over deze kwestie.  

    <h3>1. Wat heeft Boris Johnson besloten?</h3>
<p>Het Verenigd Koninkrijk moet de EU uiterlijk 1 november verlaten hebben. Premier Johnson wil per se dat Brexit doorgaat, ook zonder <a href="https://7dagen.netlify.app/nieuws/3-vragen-over-hoe-het-nu-gaat-met-brexit" target="_blank">afspraken met Brussel</a>. Gisteren werd bekend dat hij het parlement van 9 september tot 14 oktober naar huis stuurt. Koningin Elisabeth heeft daarmee ingestemd. Volgens Johnson heeft zijn regering tijd nodig om plannen te maken. Daarover is nu grote ophef.</p>
<p><a href="https://www.volkskrant.nl/nieuws-achtergrond/de-coup-van-boris-johnson-lijkt-vooral-een-slimme-provocatie-die-moet-leiden-tot-nieuwe-verkiezingen~bd30c89a/" target="_blank"><em>De Volkskrant</em></a> noemt zijn besluit een 'slimme provocatie', want als de regering hierdoor valt, komen er nieuwe verkiezingen. Boris Johnson gaat ervanuit dat hij die zal winnen.</p>
<h3>2. Waarom zijn veel mensen boos?</h3>
<p>Het nieuwe parlementaire jaar opent door het uitstel nu op 14 oktober. Dat is twee weken voor de Brexit-deadline. Volgens tegenstanders van de schorsing - en veel Britse media - hebben kritische parlementariërs daardoor minder tijd om over Brexit te debatteren én minder gelegenheid om de plannen van Johnson tegen te werken. Zij noemen de schorsing een 'coup', een ondermijning van de democratie.</p>
<p>Het vertrek uit de EU is zeer omstreden: bij het referendum koos een <a href="https://7dagen.netlify.app/nieuws/groot-brittanni%C3%AB-stapt-uit-de-europese-unie" target="_blank">nipte meerderheid </a>van 52 procent van de stemmers vóór het verlaten van de unie.</p>
<h3>3. Hoe laten tegenstanders van zich horen?</h3>
<p>Door een <a href="https://petition.parliament.uk/petitions/269157" target="_blank">online petitie</a> op een website van het Britse parlement die inmiddels al meer dan 1,3 miljoen keer is getekend. Als meer dan 100.000 mensen tekenen, kan er een debat komen over de schorsing. Die grens was gisteren al binnen enkele uren ruimschoots gehaald. De indiener van de petitie schrijft dat 'het parlement niet geschorst of ontbonden mag worden tenzij voldoende Brexit-uitstel is geregeld of het Britse vertrek uit de Europese Unie helemaal niet meer doorgaat.'</p>
<p>Ook vonden in het hele land demonstraties plaats, waarin geroepen werd om Johnsons aftreden.</p>  
