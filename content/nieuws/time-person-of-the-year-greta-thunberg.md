---
id: 2898cf8984ff4b07a966c38b9e46a7ff
type: nieuws
layout: post
title: "Time Person of the Year: Greta Thunberg"
permalink: /nieuws/time-person-of-the-year-greta-thunberg/
date: 2022-05-11T19:16:41.067Z
author: 7biA1WiYB
excerpt: "Eigenlijk kón het ook niet anders, na het volgepropte klimaatactiejaar dat ze erop heeft zitten. Greta Thunberg is door het Amerikaanse magazine Time uitgeroepen tot persoon van het jaar 2019.  "
seo:
  description: "Time Person of the Year: Greta Thunberg"
  title: "Time Person of the Year: Greta Thunberg"
---
Eigenlijk kón het ook niet anders, na het volgepropte klimaatactiejaar dat ze erop heeft zitten. Greta Thunberg is door het Amerikaanse magazine Time uitgeroepen tot persoon van het jaar 2019.  

    <p>De zestienjarige Zweedse is de jongste persoon <em>ever</em> die deze titel krijgt. Volgens <em>Time</em> gebeuren belangrijke veranderingen zelden zonder een belangrijk individu dat er aandacht voor vraagt. En in het geval van de ‘crisis van de aarde’ is dat zonder twijfel Greta.<br><div class="media media-element-container media-default"><div id="file-539183" class="file file-image file-image-jpeg">

        
  
  <div class="content">
    <img alt="Foto Time" title="Foto Time" height="3150" width="2363" class="media-element file-default" data-delta="1" src="https://7dagen.netlify.app/sites/default/files/foto%20Time%20-%202019%20PoY%20Greta%20Thunberg_0.jpg">  </div>

  
</div>
</div><br>Greta wist miljoenen te inspireren met haar wekelijkse <a href="https://7dagen.netlify.app/nieuws/greta-15-spijbelt-voor-het-klimaat" target="_blank">schoolstakingen</a>. Over de hele wereld gingen mensen in <a href="https://7dagen.netlify.app/brossenvoordebossen" target="_blank">marsen</a> de straat op om net als de jonge Zweedse meer actie te eisen van hun overheden om de opwarming van de aarde tegen te gaan. Greta vindt het zo urgent dat er snel goede maatregelen komen dat ze zelfs besloot dit jaar niet naar school te gaan, maar zich fulltime te wijden aan het geven van <a href="https://7dagen.netlify.app/nieuws/greta-vraagt-wereldleiders-hoe-durven-jullie" target="_blank">speeches</a> en het meedoen aan marsen. Ze reisde ervoor met een <a href="https://7dagen.netlify.app/nieuws/fotos-greta-16-met-boot-onderweg-naar-new-york" target="_blank">boot naar New York</a> en racete met een <a href="https://7dagen.netlify.app/nieuws/greta-op-catamaran-naar-klimaattop" target="_blank">catamaran</a> weer terug om net op tijd aan te kunnen schuiven bij de klimaattop die nu in volle gang is in Madrid. 
<h3>Alles gedaan</h3>
<p>'Van spijbelend schoolmeisje tot een ontmoeting met de secretaris-generaal van de VN', aldus <em>Time</em>. In een interview met het magazine zegt Greta zelf: ‘Ik hoop dat ik mijn kleinkinderen later kan vertellen dat we er alles aan hebben gedaan wat we konden. En dat we het voor hen en de volgende generaties hebben gedaan.'<br><br>Vorig jaar ging de titel Time Person of the Year naar de vermoorde Saoedische journalist <a href="https://7dagen.netlify.app/nieuws/saoedische-journalist-verdwenen-istanbul" target="_blank">Jamal Khashoggi</a> en andere vermoorde journalisten. In 2017 was het de <a href="https://7dagen.netlify.app/nieuws/aanjager-metoo-komt-terug-op-ontkenning" target="_blank">#metoo-beweging</a> die de eer te beurt viel.</p>  
