---
id: f8f74fc3be444fc8815903bf05a665b6
type: nieuws
layout: post
title: "Nederland heeft er een stukje land bij"
permalink: /nieuws/nederland-heeft-er-een-stukje-land-bij/
date: 2022-05-11T19:16:41.067Z
author: 7biA1WiYB
excerpt: "Waarschijnlijk heb je er niks van gemerkt, maar: ons land is sinds deze week ietsje groter. We hebben er een eilandje bijgekregen. Hoe zit dat?  "
seo:
  description: "Nederland heeft er een stukje land bij"
  title: "Nederland heeft er een stukje land bij"
---
Waarschijnlijk heb je er niks van gemerkt, maar: ons land is sinds deze week ietsje groter. We hebben er een eilandje bijgekregen. Hoe zit dat?  

    <p>Het nieuwste stukje Nederland, helemaal in de zuidelijkste punt van Limburg, is 16 hectare groot. Dat zijn ongeveer 8 voetbalvelden. Het gaat om een schiereilandje. Dat is een soort eiland, maar nét niet helemaal, want het zit nog gedeeltelijk vast aan het vasteland. Ons nieuwste schiereilandje is een geliefd wandelgebied. Er wonen geen mensen op het eilandje, maar wel dieren: paarden, koeien, ganzen en meerkoeten vinden het er heerlijk.</p>
<h3>Veilig</h3>
<p>Hoe kan het dat dit schiereiland, met de sjieke naam Presqu'île d'Eijsden, van de één op andere dag bij Nederland hoort? Tot vorige week hoorde het gebied nog bij ons buurland België. Maar omdat het stukje land over de grond alleen via Nederland te bereiken is, was het voor de Belgische politie wel erg moeilijk om het gebied veilig te houden. Zij moesten namelijk, als er iets aan de hand was, eerst toestemming aan ons land vragen om er naartoe te kunnen. Een andere optie voor de Belgen was om met een bootje over de Maas te varen, maar dat vonden ze wel erg veel gedoe.</p>
<h3>Weggeven</h3>
<p>En dus besloten de Belgen om het stuk land weg te geven. Nu het in Nederlandse handen is, zal het makkelijker worden voor de politie om het gebied veilig te houden voor iedereen.</p>
<p>Een verslaggever van het<em> <a href="https://www.ad.nl/binnenland/nederland-heeft-er-een-schiereilandje-bij~a86de398/">AD</a></em> sprak met wandelaar Jeddy Partouns. Het maakt hem weinig uit of het eilandje nu bij Nederland of België hoort, zegt hij. 'Het maakt de ganzen en de meerkoeten ook niks uit. Dus waarom zou het mij dan wat schelen?'</p>  
