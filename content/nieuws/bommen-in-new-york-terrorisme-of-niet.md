---
id: 10bfd2389de74ce195eff053a499e0ad
type: nieuws
layout: post
title: "Bommen in New York: terrorisme of niet?"
permalink: /nieuws/bommen-in-new-york-terrorisme-of-niet/
date: 2022-05-11T19:16:41.067Z
author: 7biA1WiYB
excerpt: "In de Amerikaanse stad New York zit de schrik er goed in. Bij een flinke explosie vielen daar zaterdagavond 29 gewonden. Een paar straten verderop werd nog een bom gevonden en ook in de naastgelegen staat New Jersey ontplofte iets.  "
seo:
  description: "Bommen in New York: terrorisme of niet?"
  title: "Bommen in New York: terrorisme of niet?"
---
In de Amerikaanse stad New York zit de schrik er goed in. Bij een flinke explosie vielen daar zaterdagavond 29 gewonden. Een paar straten verderop werd nog een bom gevonden en ook in de naastgelegen staat New Jersey ontplofte iets.  

    <h3>Bom 1: een exploderende vuilnisbak</h3>
<p>De zwaarste explosie klonk in de wijk Chelsea in Manhattan. Een 'oorverdovende knal' op een moment dat er veel mensen op straat waren, zo beschrijven buurtbewoners het. Wonderwel is geen van de 29 gewonden in levensgevaar. De meesten hoefden niet eens naar het ziekenhuis, maar konden ter plekke behandeld worden door ambulancemedewerkers. </p>
<p>Wat er precies ontplofte, is niet duidelijk. Maar volgens Amerikaanse media explodeerde er 'iets' in een vuilnisbak.</p>
<p><div class="media media-element-container media-default"><div id="file-21899" class="file file-image file-image-jpeg">

        
  
  <div class="content">
    <img alt="new york bommen explosie" title="Foto: EPA" height="712" width="850" class="media-element file-default" src="https://original.sevendays.nl/sites/default/files/omgeving.jpg">  </div>

  
</div>
</div>
<h3>Bom 2: een snelkookbom</h3>
<p>Niet lang daarna vond de politie vier straten verderop een snelkookbom. Zo'n explosief wordt in elkaar geknutseld met behulp van een snelkookpan, een telefoon en elektrische draadjes. Hulpdiensten konden de bom onschadelijk maken voordat hier ook gewonden vielen. </p>
<h3>Bom 3: een pijpbom in New Jersey</h3>
<p>En dan is er zaterdag nóg iets opvallends gebeurd. In de naastgelegen staat New Jersey was 's ochtends al een pijpbom (ook een soort doe-het-zelf-bom) ontploft bij een hardloopwedstrijd. Mede omdat de begintijd van de race plotseling was verplaatst, raakte ook hier gelukkig niemand gewond. </p>
<p><div class="media media-element-container media-default"><div id="file-21900" class="file file-image file-image-jpeg">

        
  
  <div class="content">
    <img alt="new york bommen explosie hond" title="Foto: EPA" height="584" width="850" class="media-element file-default" src="https://original.sevendays.nl/sites/default/files/hond_0.jpg">  </div>

  
</div>
</div><em>Een speurhond zoekt in Manhattan naar meer explosieven</em>
<h3>Terrorisme of niet? </h3>
<p>Of die bom in New Jersey iets met de gebeurtenissen in New York te maken heeft? Burgemeester Bill de Blasio betwijfelt het. Maar dat er opzet in het spel is, is wel duidelijk. Toch denkt hij niet aan terrorisme.</p>
<p>Het verschil tussen wel of geen terrorisme is best belangrijk: bij een 'gewone' aanslag wil de dader 'alleen maar' mensen pijn doen en verdriet veroorzaken. Dat is natuurlijk al erg genoeg, maar terrorisme heeft nog een groter doel: dan pleegt iemand aanslagen om de hele maatschappij te ontwrichten en dingen te laten veranderen. Meer over wat wel en geen terrorisme is, lees je <a href="https://original.sevendays.nl/nieuws/waarom-was-de-aanslag-m%C3%BCnchen-geen-terrorisme">hier</a>.</p>
<p>Wie de bommen in New York en New Jersey geplaatst kan of kunnen hebben? De politie doet onderzoek, maar heeft nog geen idee.</p>
<p><div class="media media-element-container media-default"><div id="file-21901" class="file file-image file-image-jpeg">

        
  
  <div class="content">
    <img alt="Bill DeBlasio New York bommen explosie" title="Foto: AFP" height="567" width="850" class="media-element file-default" src="https://original.sevendays.nl/sites/default/files/deblasio.jpg">  </div>

  
</div>
</div><em>Hoge politiemensen en burgemeester Bill de Blasio (met rode stropdas)</em>
<h3>'Bekende' bom</h3>
<p>Ondanks het 'goede' nieuws dat niets wijst op terrorisme, blijft deze aanslag schrikken voor de New Yorkers. Zeker omdat zo'n snelkookbom een paar jaar geleden nog een hoop ellende veroorzaakte in Boston. Bij <a href="https://original.sevendays.nl/nieuws/boston-bomber-voor-de-rechter">explosies bij de Boston Marathon</a> kwamen toen drie mensen om en vielen zo'n 260 gewonden.</p>
<p>Maar terrorisme of niet, bekende bom of niet: de New Yorkers laten zich niet kisten, benadrukte de burgemeester tegen de <em>New York Times</em>. 'Wat de oorzaak ook is, New Yorkers laten zich niet intimideren.'</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
