---
id: 74b3664ba87b4d8cbabb42568cd88833
type: nieuws
layout: post
title: "14.049 beetjes mondslijm om oude moordzaak op te lossen"
permalink: /nieuws/14049-beetjes-mondslijm-om-oude-moordzaak-op-te-lossen/
date: 2018-03-19T00:00:00.0000000Z
author: NathalieStrijker
auteur: Nathalie Strijker
avatar: /sites/default/files/styles/node_author/public/Nathalie_pasfoto.jpg?itok=fb-LHyYL
rubrieken:
  - nieuws
excerpt: "In Limburg hebben 14.049 mannen de afgelopen weken vrijwillig een beetje mondslijm afgestaan. Met de allernieuwste technieken gaat de politie dat nu onderzoeken, in de hoop zo de oude moordzaak op Nicky Verstappen op te lossen.  "
seo:
  description: "14.049 beetjes mondslijm om oude moordzaak op te lossen"
  title: "14.049 beetjes mondslijm om oude moordzaak op te lossen"
---
In Limburg hebben 14.049 mannen de afgelopen weken vrijwillig een beetje mondslijm afgestaan. Met de allernieuwste technieken gaat de politie dat nu onderzoeken, in de hoop zo de oude moordzaak op Nicky Verstappen op te lossen.  

    <p>In totaal kregen 21.500 mannen een oproep om via hun wangslijm wat DNA af te staan.  Niet iedereen is dus komen opdagen. Toch is de politie tevreden. 'Uiteraard is bij een opkomst van 100 procent de kans op succes het grootst'', zei projectleider Hans Ramaekers van de politie. 'Maar ook met deze opkomst kan het zo zijn dat we van alle familielijnen voldoende DNA-profielen hebben om goed onderzoek te doen.'</p>
<h3>Wie was Nicky Verstappen? </h3>
<p>Bijna twintig jaar geleden verdween Nicky (11). Hij was op een kamp vlak bij de Limburgse plaats Heerlen. De jongen verdween uit zijn tent en werd later dood gevonden in een natuurgebied. De dader is nooit gepakt maar op de kleding van Nicky zijn DNA-sporen aangetroffen. Duidelijk is dat die van een man zijn. </p>
<p><div class="media media-element-container media-default media-float-right"><div id="file-532573" class="file file-image file-image-jpeg">

        
  
  <div class="content">
    <img height="709" width="534" style="width: 300px; height: 398px; float: right;" class="media-element file-default" data-delta="1" src="/sites/default/files/download%20%282%29.jpg" alt="">  </div>

  
</div>
</div>
<h3>Waarom gebeurt er nu pas iets met dat DNA?</h3>
<p>Dit soort ‘verwantschapsonderzoek’ kan pas sinds een jaar of vijf. In 2015 zijn de voorbereidingen voor dit onderzoek begonnen. Met moderne technieken wordt nu een nieuwe poging gedaan om via het DNA toch nog de misdaad op te lossen. Door het DNA in het mondslijm van duizenden mannen uit de buurt te vergelijken, hoopt de politie de dader te vinden. </p>
<h3>Moest iedereen meedoen? </h3>
<p>Nee, meedoen was niet verplicht. Maar zelfs als de dader niet heeft meegewerkt, kan hij zo misschien toch opgespoord worden. Omdat zijn vader, broer of oom wel mee heeft gedaan bijvoorbeeld. Want aan het DNA is ook te zien of iemand familie is van de dader. Daarom zijn alle mannen van 18 tot en met 75 jaar opgeroepen. Van die achttienjarige kan de vader (of neef of opa) natuurlijk wel de dader zijn. Veel mannen uit de buurt hebben meegedaan omdat ze graag willen dat het mysterie wordt opgelost. Het kan alleen wel een jaar duren voor dit onderzoek is afgerond en de politie meer weet. </p>
<p><div class="media media-element-container media-default"><div id="file-532574" class="file file-image file-image-jpeg">

        
  
  <div class="content">
    <img height="6000" width="9000" style="width: 900px; height: 600px;" class="media-element file-default" data-delta="1" src="/sites/default/files/ANP-56040438.jpg" alt="">  </div>

  
</div>
</div><em>Ook de burgemeester doet mee</em>
<h4>Wat nu als de dader allang dood is? </h4>
<p>Als zijn familie nu wel DNA afstaat, kan hij dan toch nog gevonden worden. Uiteraard kan hij dan niet meer gehoord en veroordeeld worden, maar voor de familie van Nicky is het ook dan goed om te weten wie de dader is. Zij hebben nog steeds heel veel vragen over de moord. Hoe kijkt de familie van Nicky tegen dit onderzoek aan? Ze hebben laten weten dat ze heel blij zijn dat het eindelijk begonnen is. De moeder van Nicky liet deze week weten dat ze hoopt dat de verdachte zich zelf meldt. Voor de Limburgse regionale omroep L1 deed ze een emotionele oproep: ‘Houd ons niet langer in spanning. Bespaar die mensen het werk. Ze komen toch bij je uit. Ga jezelf aangeven.’ </p>  
