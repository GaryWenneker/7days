---
id: 2ebd467fe61041108038f24c9a228261
type: nieuws
layout: post
title: "Het is mis in de jeugdzorg, ministers grijpen in"
permalink: /nieuws/het-is-mis-in-de-jeugdzorg-ministers-grijpen-in/
date: 2022-05-11T19:16:41.067Z
author: 7biA1WiYB
excerpt: "Het gaat al jaren niet goed in de jeugdzorg. Kinderen en jongeren die hulp nodig hebben, moeten vaak te lang wachten. En daar zijn vooral jongeren met zware problemen de dupe van. Het kabinet neemt het systeem nu (weer) op de schop.
   "
seo:
  description: "Het is mis in de jeugdzorg, ministers grijpen in"
  title: "Het is mis in de jeugdzorg, ministers grijpen in"
---
Het gaat al jaren niet goed in de jeugdzorg. Kinderen en jongeren die hulp nodig hebben, moeten vaak te lang wachten. En daar zijn vooral jongeren met zware problemen de dupe van. Het kabinet neemt het systeem nu (weer) op de schop.
   

    <p>Jeugdzorg is wat het woord zegt: zorg voor de jeugd. Zorgen dat kinderen en jongeren veilig kunnen opgroeien. Jeugdzorg-organisaties helpen kinderen, jongeren en hun ouders daarbij. Dat kan op verschillende manieren: thuis of in een opvanghuis, kort of lang. Vaak krijgen kinderen en jongeren de hulp vrijwillig, maar het gebeurt ook dat de kinderrechter besluit om bijvoorbeeld een kind of jongere uit huis te plaatsen.</p>
<h3>Jeugdwet</h3>
<p>Tot 2015 was deze zorg van 'bovenaf' geregeld: landelijk dus. De nieuwe Jeugdwet ging daarna in, die ervoor zorgde dat gemeenten die zorg op zich moesten nemen. Het idee was dat die gemeenten dichter bij het kind zouden staan. Maar de nieuwe aanpak, die ook gepaard ging met flinke bezuinigingen, bracht een hoop gedoe met zich mee. De gemeenten hadden niet genoeg geld en kennis om deze taak op zich te nemen.</p>
<p>Het gevolg? Veel kinderen die hulp nodig hadden, moesten daar (te) lang op wachten. Vooral kinderen en jongeren met complexe problemen werden daar de dupe van. Een schrijnend voorbeeld is het verhaal van de inmiddels overleden <a href="https://7dagen.netlify.app/nieuws/noa-17-dit-leven-wil-ik-niet-meer" target="_blank">Noa</a>, die in haar boek felle kritiek uitte op de volgens haar 'bizarre' wachtlijsten. Deskundigen slaan al jaren alarm om deze ontwikkeling.</p>
<h3>'Onacceptabel' </h3>
<p>Nu zegt dus ook het kabinet dat het systeem op deze manier niet goed werkt. De gemeenten moeten juist weer méér gaan samenwerken. En sommige taken worden zelfs helemaal van het bordje van de gemeente gehaald. Ministers Hugo De Jonge (Volksgezondheid) en Sander Dekker (Rechtsbescherming) komen met hun plannen, die ze in een brief aan de Tweede Kamer schreven. Dat deden ze nadat een keihard rapport van de inspecties voor de Gezondheidszorg en Jeugd en voor Justitie en Veiligheid dat vandaag openbaar is gemaakt.</p>
<p>Daarin is te lezen dat de jeugdbescherming en -reclassering in Nederland op een 'onacceptabel laag niveau' zijn beland. Mishandelde en verwaarloosde kinderen zijn daar het slachtoffer van. Volgens de inspecties moet er nú meer geld en personeel komen. Ook vinden ze dat het stelsel anders moet, en dat is dus waar het kabinet nu mee aan de slag gaat. Maar voorlopig komt er nog geen extra geld voor de jeugdzorg.</p>  
