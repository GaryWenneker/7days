---
id: 82cb595a455b44ca91745044e8bd9719
type: nieuws
layout: post
title: "Vragen over gifgasaanval in Syrië"
permalink: /nieuws/vragen-over-gifgasaanval-in-syrië/
date: 2022-05-11T19:16:41.067Z
author: 7biA1WiYB
excerpt: "Een mogelijke gifgasaanval in Syrië heeft de wereld opgeschrikt. Wat is er zaterdag gebeurd? En wat zijn de gevolgen? Vier vragen over het nieuws uit Douma.  "
seo:
  description: "Vragen over gifgasaanval in Syrië"
  title: "Vragen over gifgasaanval in Syrië"
---
Een mogelijke gifgasaanval in Syrië heeft de wereld opgeschrikt. Wat is er zaterdag gebeurd? En wat zijn de gevolgen? Vier vragen over het nieuws uit Douma.  

    <p><div class="media media-element-container media-default"><div id="file-532958" class="file file-image file-image-jpeg">

        
  
  <div class="content">
    <img alt="Kaartje Douma" title="Kaartje Douma" height="600" width="704" class="media-element file-default" data-delta="1" src="https://7dagen.netlify.app/sites/default/files/Douma_0.jpg">  </div>

  
</div>
</div><br><strong>Wat is er precies gebeurd?</strong><br>Er zou zaterdag een vat met een chemisch middel gedropt zijn op de Syrische stad Douma, niet ver van hoofdstad Damascus. Bij de gifgasaanval zouden tientallen doden zijn gevallen en duizend gewonden. We schrijven hier expres ‘zou’ en ‘zouden’ omdat het moeilijk is nieuws uit Syrië te controleren. Er zijn bijna geen journalisten meer in het land dat door de zeven jaar durende oorlog totaal verwoest is. Maar hulpverleners zeggen dat het ziekenhuis van Douma vol ligt met mensen die verschijnselen van vergiftiging hebben. De Syrische oppositie heeft schokkende foto’s verspreid van slachtoffers. Daar zijn ook jonge kinderen op te zien. Persbureau Reuters heeft de foto’s onderzocht en zegt dat ze echt lijken te zijn.<br><br><strong>Waarom is Douma doelwit?</strong><br>Douma is het deel in Syrië waar nog een grote groep rebellen zit. Het Syrische leger heeft de stad afgesloten van de buitenwereld en bombardeerde de wijken zeer hevig. Inwoners van Douma hebben daar zwaar onder te lijden. Sommigen konden vluchten maar velen zitten in de knel. Hun huizen zijn verwoest, er is bijna geen eten meer… En nu komt er ook nog een gruwelijke gifaanval overheen.  <br><div class="media media-element-container media-default"><div id="file-532961" class="file file-image file-image-jpeg">

        
  
  <div class="content">
    <img alt="Douma  Foto AFP" title="Het leger rijdt door de straten van Douma (8 april 2018)  Foto AFP" height="3840" width="5760" class="media-element file-default" data-delta="1" src="https://7dagen.netlify.app/sites/default/files/ANP-56809204_0.jpg">  </div>

  
</div>
</div><br><strong>Wie zit daarachter?</strong><br>President Assad en zijn leger, die in de strijd steun krijgen van Rusland en Iran. Ten minste… dat zeggen mensen uit de Syrische oppositie en hulpverleners van een internationale medische organisatie die actief is in Douma. Assad ontkent. Bondgenoot Iran ook. De berichten over de gifgasaanval zijn niet op feiten gebaseerd, zegt Iran. De Amerikanen zeggen er hard aan te werken om achter de ware feiten te komen. Ondertussen is de situatie nog ingewikkelder geworden. Zondag werd een militair vliegveld bij de stad Homs met raketten aangevallen. Maar door wie? Assad zegt: de Amerikanen. Die ontkennen. De Russen zeggen: Israël. Dat heeft nog niet gereageerd. Een hoop onduidelijkheid dus in dit toch al zo ingewikkelde conflict.<br><br><strong>Hoe reageren andere landen?</strong><br>Geschokt. Een aanval met gifgas is een grote oorlogsmisdaad. De VN-Veiligheidsraad heeft vandaag een spoedzitting om te overleggen over wat er nu moet gebeuren. De Nederlandse minister van Buitenlandse Zaken Blok is voor een onafhankelijk onderzoek naar de aanval. ‘Syrische burgers lijden onder het geweld. Nederland is tegen elke inzet van chemische wapens’, zei hij zondag. De Amerikaanse president Trump reageert zoals we van hem gewend zijn. Via Twitter. En fel. De gifgasaanval noemt hij ‘SICK’' en Assad 'een beest’. De Syrische president en zijn bondgenoten Poetin en Iran zullen ‘een hoge prijs betalen’, dreigt Trump. Wat hij daarmee bedoelt is niet zeker. Wel zeker is dat Trump na een eerdere gifgasaanval in Syrië een Syrische legerbasis liet bombarderen. Dat is nu <a href="https://7dagen.netlify.app/nieuws/amerika-schiet-raketten-op-syri%C3%AB-wat-nu">precies een jaar geleden</a>.<br>   
