---
id: 4e3025e13917400582afaf9ed0349eda
type: nieuws
layout: post
title: "Vasco (12) op Lombok: 'Ik dacht: hier eindigt ons leven'"
permalink: /nieuws/vasco-12-op-lombok-ik-dacht-hier-eindigt-ons-leven/
date: 2022-05-11T19:16:41.067Z
author: 7biA1WiYB
excerpt: "Het Indonesische eiland Lombok werd donderdag weer getroffen door een zware aardbeving. Bij de beving van maandag kwamen 347 mensen om het leven en zijn veel huizen verwoest. Vasco (12) uit Groningen was daar op vakantie en maakte het allemaal mee.  "
seo:
  description: "Vasco (12) op Lombok: 'Ik dacht: hier eindigt ons leven'"
  title: "Vasco (12) op Lombok: 'Ik dacht: hier eindigt ons leven'"
---
Het Indonesische eiland Lombok werd donderdag weer getroffen door een zware aardbeving. Bij de beving van maandag kwamen 347 mensen om het leven en zijn veel huizen verwoest. Vasco (12) uit Groningen was daar op vakantie en maakte het allemaal mee.  

    <p>Vasco, zijn zus en zijn ouders waren op Bali en gingen naar Gili Trawangan om te relaxen. Dat is een klein eiland naast Lombok dat bekend staat om de mooie witte stranden en blauwe zee. Het gezin was daar nog maar tweeënhalf uur, toen de grond begon te trillen terwijl ze een drankje aan het drinken waren op het terras. 'Mijn moeder vroeg: "horen jullie dat ook?", mijn vader zei gelijk: "Een aardbeving!". We werden over de grond gesleurd, de stroom viel uit en veel mensen liepen schreeuwend en rennend over de weg. Achter ons was iemand aan het overgeven van de spanning en je zag allemaal muren van huizen naar beneden vallen.'</p>
<h3>Prikkeldraad</h3>
<p>De vier gingen een heuvel op, omdat er ook kans zou zijn op een tsunami: dat zijn extreem hoge golven die het land kunnen overspoelen. Om zo hoog mogelijk te komen, klom Vasco met zijn vader in een boom. 'Door alle adrenaline voelde ik niet eens dat ik door prikkeldraad was geklommen. Ik dacht ineens: "Waarom is mijn knie nat?." Het been van mijn vader lag ook helemaal open.'</p>
<h3>Geen veilige plek</h3>
<p>Vasco heeft ongeveer een half uur in de boom gezeten. 'Op dat moment dacht ik echt: hier eindigt ons leven. Er kwamen mensen naar ons toe om te zeggen dat we uit de boom moesten klimmen omdat dat geen fijne plek is als de grond trilt. <em>(Het verhaal gaat verder na de foto). </em></p>
<p><div class="media media-element-container media-default"><div id="file-534293" class="file file-image file-image-jpeg">

        
  
  <div class="content">
    <img alt="Vasco" title="Vasco" height="1600" width="1200" style="font-family: &quot;Lucida Grande&quot;, &quot;Lucida Sans Unicode&quot;, sans-serif; font-size: 13.008px; font-weight: normal; height: 667px; width: 500px;" class="media-element file-default" data-delta="1" src="https://7dagen.netlify.app/sites/default/files/ca91ad3c-4bd0-4830-b0f4-d7807f247778.jpeg">  </div>

  
</div>
</div><em>Vasco in Indonesië. </em>
<p>Het is ondertussen midden in de nacht, erg donker en koud. Vasco en zijn gezin besluiten om terug te gaan naar hun hotel, om warme spullen te halen. 'We vroegen de route aan mensen die we onderweg tegenkwamen. Een vrouw zat te huilen voor haar huis omdat alles kapot was. Overal waar we keken waren de huizen plat. Een paar hotels stonden nog maar die waren ook erg beschadigd. Binnen was het nog te gevaarlijk, dus daarom zijn we op het strand gaan slapen. Daar voelde ik nog twee naschokken. Eentje was heel zwaar en toen was ik weer even in paniek.'</p>
<h3>Ziekenboot</h3>
<p>De volgende dag werd het gezin aangesproken door iemand die de wonden van Vasco en zijn vader wilde verbinden. 'Omdat wij wonden hadden mochten we mee met de ziekenboot naar Lombok. Daar waren we heel blij mee, want er gingen verder geen boten. Op Lombok wilde geen taxi ons meenemen, want zij wilden alleen maar lokale mensen vervoeren. We konden daarna toch mee met een bus naar de haven. Daar was ik wel weer even in paniek, want als boten aankomen en weggaan voel je de grond trillen. Daardoor kwam het gevoel weer terug.'</p>
<h3>Nog een aardbeving</h3>
<p>Vanaf de haven van Lombok ging het gezin naar het eiland Bali, dat ernaast ligt. 'Daar kreeg mijn moeder de volgende dag een melding dat er weer een aardbeving was geweest. Gelukkig hebben we die niet gevoeld. Maar het was wel de druppel: we willen nu echt naar huis. Zaterdag vliegen we naar Nederland. Ik vind het wel heel sneu voor mijn vader. Hij heeft dit negen maanden geleden al gepland, maar onze veiligheid is belangrijker.' </p>
<p><div class="media media-element-container media-default"><div id="file-534294" class="file file-image file-image-jpeg">

        
  
  <div class="content">
    <img alt="Foto: ANP" title="Foto: ANP" height="3360" width="4976" class="media-element file-default" data-delta="2" src="https://7dagen.netlify.app/sites/default/files/ANP-58786760.jpg">  </div>

  
</div>
</div><em>Hulpverleners aan het werk op Lombok.</em>  
