---
id: fb2ca222bf7a45299f4f502518dabca2
type: nieuws
layout: post
title: "Nederlandse sporttalenten over hun voorgangers"
permalink: /nieuws/nederlandse-sporttalenten-over-hun-voorgangers/
date: 2022-05-11T19:16:41.067Z
author: 7biA1WiYB
excerpt: "Vanaf zaterdag vindt in Tbilisi (Georgië) het European Youth Olympic Festival (EYOF) plaats. Het EYOF is een Europees voorproefje op de echte Olympische Spelen voor sporttalenten tussen de 14 en 18 jaar. Er doen 53 Nederlandse talenten mee in vier sporten. Vier van die talenten vertellen over hun ambities en voorgangers op het EYOF.  "
seo:
  description: "Nederlandse sporttalenten over hun voorgangers"
  title: "Nederlandse sporttalenten over hun voorgangers"
---
Vanaf zaterdag vindt in Tbilisi (Georgië) het European Youth Olympic Festival (EYOF) plaats. Het EYOF is een Europees voorproefje op de echte Olympische Spelen voor sporttalenten tussen de 14 en 18 jaar. Er doen 53 Nederlandse talenten mee in vier sporten. Vier van die talenten vertellen over hun ambities en voorgangers op het EYOF.  

    <p><strong>Nyls Korstanje (16) – zwemmen</strong><br><em>(doet mee op de 50m vrij, 100m vrij, 200m vrij, 100m vlinderslag, 4x100m vrij gemengd en de 4x100m wisselslag gemengd)</em></p>
<p>‘Ik heb wel een idee wie een bekende voorganger van mij is. Dat is onze chef de mission (teamchef, red.), Pieter van den Hoogenband. Hij won in 1993 een gouden medaille op het EYOF. Daarna heeft hij Olympisch goud gewonnen. Dat deed hij door niet alleen zijn favoriete afstand, de honderd meter vrij, te zwemmen. Daarom doe ik ook aan veel afstanden mee. Echt specialisme is niet heel handig.'</p>
<p>'Of het allemaal vol te houden is? Als ik op alle afstanden de finale haal, moet ik achttien keer starten. Dat is ontzettend zwaar. Ik wil me focussen op de vijftig en honderd meter vrij. Ik weet dat ik één van de kanshebbers ben, maar ik kan ook tevreden thuiskomen zonder medaille. Als ik een Nederlands of persoonlijk record zwem, bijvoorbeeld.’</p>
<p><strong>Margit de Voogd (17) – Judo</strong><br><em>(doet mee in de klasse tot zeventig kilogram)</em></p>
<p>‘Wie mij is voorgegaan? Ik weet alleen dat Kim Polling in mijn gewichtsklasse judoot. Oh, won zij zilver op het EYOF? Dat wist ik niet, maar ze is natuurlijk een supergoede judoka. Ze is drie keer Europees kampioen geworden. Ik volg haar en kijk ook tegen haar op. Wat zij na haar EYOF-medaille heeft gepresteerd, daar droom ik natuurlijk van. Toch staan de Spelen van 2020 nog niet rood omcirkeld in mijn agenda. Ik denk niet dat ik dat ga halen. Ik ben dan nog steeds best jong.'</p>
<p>'Pieter van den Hoogenband hoopt dat we als Nederlandse ploeg twee medailles in elke sport halen. Ik denk dat we dat kunnen halen. Bij de judogroep zitten zeker medaillekandidaten! Ik moest me kwalificeren via de European Cups, waarvan ik er ook één heb gewonnen. In Tbilisi ga ik voor het podium.’</p>
<p><div class="media media-element-container media-default"><div id="file-5452" class="file file-image file-image-jpeg">

        
  
  <div class="content">
    <img title="Foto: NOC*NSF" height="1745" width="3072" class="media-element file-default" src="https://7dagen.netlify.app/sites/default/files/7D%20EJOF-2015-teamoverdracht-selfie.jpg" alt="">  </div>

  
</div>
</div><em>Tijdens de teampresentatie op Papendal maakte chef de mission Pieter van den Hoogenband een selfie met zijn team.</em>
<p><strong>Brian Versluis (17) – atletiek</strong><br><em>(Doet mee op de 800 meter hardlopen)</em></p>
<p>‘Bram Som heeft ooit op het EYOF een medaille gewonnen op de achthonderd meter. Ik weet wie hij is dankzij tv, maar ik ken hem niet persoonlijk. Zijn belangrijkste prestatie is zijn EK-winst in 2006. Of ik dat in de toekomst kan halen? Nou, eerst maar eens zorgen dat ik binnen Nederland bij de senioren de beste word. De achthonderd meter is voor mij een ideale afstand. Ik vind vijftienhonderd meter net te ver en de vierhonderd meter is leuk voor de snelheid, maar er zit geen tactiek aan vast. Bij de achthonderd meter loop je in één baan, je moet invoegen. Daardoor is de wedstrijd heel anders, een tactisch spel.'</p>
<p>'Ik kom in Tbilisi veel onbekende tegenstanders tegen, ik heb nog niet zoveel internationale ervaring. Ik heb online al gezien dat er jongens met hele snelle tijden bij zitten. Misschien is de finale voor mij niet eens haalbaar, maar ik wil alles geven. Het is gewoon spannend, zo’n groot toernooi. Aan de andere kant kan ik ook niet meer wachten. Het is gewoon hartstikke leuk.’</p>
<p><strong>Morgan Spruijtenburg (15) – turnen</strong><br><em>(doet mee aan de meerkamp)</em></p>
<p>‘De enige turner die ik kan bedenken die voor mij een EYOF-medaille heeft gewonnen, is Céline van Gerner. Zij werd derde in de meerkamp, de teamwedstrijd en op de balk. Ik train bij dezelfde club als Céline. Ze heeft in 2012 de Olympische Spelen gehaald, dat lijkt mij ook heel cool. Zeker als ik haar verhalen hoor.'</p>
<p>'De meerkamp vind ik heel leuk om te doen. Het onderdeel vloer is mijn favoriet. Je kunt daar meer dan op de andere onderdelen echt je eigen oefening doen. Echt iets van jou, wat niemand anders precies hetzelfde zal doen. Een minst favoriet onderdeel? Dat heb ik niet. Soms leer je nieuwe dingen voor een bepaald onderdeel, waardoor je het opeens heel leuk gaat vinden. Ik heb nog niet over een medaille op het EYOF gedroomd. Ik hoop het gewoon goed te doen.’</p>
<p><strong>Wat is het EYOF?</strong><br>Het European Youth Olympic Festival is een voorproefje op de echte Olympische Spelen. Zo logeren de sporters net als op de Spelen in een olympisch dorp, is er een openings- en sluitingsceremonie en natuurlijk een olympische vlam. Er staan negen olympische sporten op het programma: atletiek, basketbal, handbal, judo, tennis, turnen, volleybal, wielrennen en zwemmen. Nederland doet mee bij atletiek, judo, turnen en zwemmen. Het evenement wordt om de twee jaar gehouden. </p>
<p><em>Foto's: NOC*NSF</em></p>  
