---
id: 9eec05ed15d349a5a554322e48bc01af
type: nieuws
layout: post
title: "Drie nieuwe antipestfuncties op Facebook"
permalink: /nieuws/drie-nieuwe-antipestfuncties-op-facebook/
date: 2022-05-11T19:16:41.067Z
author: 7biA1WiYB
excerpt: "Het gebeurt nog veel te vaak: cyberpesten. Facebook heeft nu nieuwe functies waardoor het makkelijker wordt om online pesten tegen te gaan. Dit zijn er drie:  "
seo:
  description: "Drie nieuwe antipestfuncties op Facebook"
  title: "Drie nieuwe antipestfuncties op Facebook"
---
Het gebeurt nog veel te vaak: cyberpesten. Facebook heeft nu nieuwe functies waardoor het makkelijker wordt om online pesten tegen te gaan. Dit zijn er drie:  

    <h3>1. Verwijderen of verbergen</h3>
<p>Stel: iemand deelt een leuke foto van zichzelf en het regent reacties over hoe lelijk zijn haar die dag zit. Voor dat soort situaties heeft Facebook nu een functie waarmee meerdere reacties tegelijk kunnen worden verwijderd of verborgen.</p>
<h3>2. Familie of vrienden</h3>
<p>Niet alleen mensen die zelf worden gepest kunnen iets tegen het cyberpesten doen. In een blog vertelt Facebook: 'Soms voelt het niet prettig om te klagen over iemand die je pest. En in sommige gevallen hebben slachtoffers niet door dat het gebeurt.' Daarom kunnen nu ook familieleden en vrienden het melden als ze denken dat er iemand wordt gepest.</p>
<h3>3. Bekende mensen</h3>
<p>Ook bekende mensen zullen beter beschermd gaan worden. Facebook accepteert het niet meer als heel Nederland premier Rutte voor rotte vis uitmaakt.</p>
<p>Is een opmerking van Facebook gehaald die echt niet beledigend was bedoeld of haalt Facebook die ene vervelende opmerking maar niet weg? Dan kunnen gebruikers altijd nog bezwaar maken tegen de beslissing. Pesten anderen jou op Facebook? Kijk dan <a href="https://www.facebook.com/safety/bullying" target="_blank">hier </a>wat je eraan kunt doen.</p>  
