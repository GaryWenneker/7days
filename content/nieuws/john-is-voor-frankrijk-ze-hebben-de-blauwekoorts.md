---
id: e7dbb198a4a549d6841de92e4696e268
type: nieuws
layout: post
title: "John is voor Frankrijk: ‘Ze hebben de blauwekoorts’"
permalink: /nieuws/john-is-voor-frankrijk-ze-hebben-de-blauwekoorts/
date: 2022-05-11T19:16:41.067Z
author: 7biA1WiYB
excerpt: "Ook zonder Oranje valt er nog genoeg te juichen op het WK voetbal in Rusland. De afgelopen weken volgden we fans van landen die wél meedoen. Deze week: John (15) uit Voorhout is voor Frankrijk.  "
seo:
  description: "John is voor Frankrijk: ‘Ze hebben de blauwekoorts’"
  title: "John is voor Frankrijk: ‘Ze hebben de blauwekoorts’"
---
Ook zonder Oranje valt er nog genoeg te juichen op het WK voetbal in Rusland. De afgelopen weken volgden we fans van landen die wél meedoen. Deze week: John (15) uit Voorhout is voor Frankrijk.  

    <p>‘Ik heb nog nooit zo’n spannende wedstrijd gezien waar maar één doelpunt is gevallen’, vertelt John over de wedstrijd tegen België. ‘Beide landen pakten de hele tijd de bal af. Het was heel close. In het begin dacht ik dat het nog wel eens moeilijk kon worden, maar na de rust wist ik dat Frankrijk zou winnen’, vertelt hij trots. </p>
<h3>In de finale</h3>
<p>En dat deden ze: het werd 1-0 en daardoor staan ze zondag in de finale tegen Kroatië. Samuel Umtiti kopte de bal erin vanuit een hoekschop. ‘Ik zag eerst niet wat er gebeurde, want er stonden allemaal mensen voor me te springen. Maar in de herhaling zag ik het beter. Hij heeft het echt goed gedaan.’ John vindt het wel opvallend dat Olivier Giroud nog steeds als spits wordt opgesteld, terwijl hij het hele WK nog geen doelpunt heeft gemaakt. ‘Hij heeft nogal veel verprutst maar ook veel kansen gehad. Misschien komt het daardoor.’</p>
<h3>Toeters en bellen</h3>
<p>John is niet alleen fan van het Franse voetbalelftal, maar van het hele land. Hij komt er meerdere keren per jaar. ‘Mijn moeder komt er vandaan en ik heb er veel familie wonen. We gaan er elke vakantie naartoe of zij komen hier.’ Tijdens een eerder EK heeft hij er veel wedstrijden gezien. De sfeer is volgens hem dan hetzelfde als bij ons: ‘Franse fans halen ook alle toeters en bellen uit de kast en overal zie je de Franse vlag. Ze hebben daar de blauwekoorts in plaats van de oranjekoorts, zoals wij hier.’ Voor welke kleur John zelf zou kiezen als Nederland ook mee doet? ‘Die vraag krijg ik heel vaak. Vroeger was ik altijd voor Nederland. Maar als ik daar ben, ben ik ineens voor Frankrijk. Ik denk dat ik gewoon voor beide juich.’</p>
<h3> Concurrentie</h3>
<p>De klasgenoten van John begrijpen allemaal dat hij voor Frankrijk is, maar zagen hem dinsdag toch even als concurrent: ‘Heel veel mensen waren voor België. Dat snap ik wel, want dat was ik anders ook geweest. Zij hebben het heel goed gedaan en dit is het verste wat ze ooit zijn gekomen. Het was wel heel speciaal geweest als zij in de finale hadden gestaan.’ John stapt vandaag in het vliegtuig naar Frankrijk om de finale met zijn hele familie bij zijn opa en oma te kijken. Dat wordt een makkie voor Frankrijk: ‘Van Kroatië kunnen ze makkelijk winnen.’</p>
<p><div class="media media-element-container media-default"><div id="file-533978" class="file file-image file-image-jpeg">

        
  
  <div class="content">
    <img alt="Foto AFP" title="Foto AFP" height="2677" width="4016" class="media-element file-default" data-delta="1" src="https://7dagen.netlify.app/sites/default/files/AFP-58359818.jpg">  </div>

  
</div>
</div>  
