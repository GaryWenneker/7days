---
id: 70db2f6aeb8940fe9a396c2ea8eb0604
type: nieuws
layout: post
title: "Actie tegen killerrobots"
permalink: /nieuws/actie-tegen-killerrobots/
date: 2022-05-11T19:16:41.067Z
author: 7biA1WiYB
excerpt: "Killerrobots. Klinkt als iets uit een film. Maar het duurt niet lang meer voor deze volautomatische moordmachines echt ingezet kunnen worden. Foute boel, vinden mensenrechtenorganisaties. Ze willen een verbod. Vandaag praten ze daarover bij de VN. Vier vragen over killerrobots.  "
seo:
  description: "Actie tegen killerrobots"
  title: "Actie tegen killerrobots"
---
Killerrobots. Klinkt als iets uit een film. Maar het duurt niet lang meer voor deze volautomatische moordmachines echt ingezet kunnen worden. Foute boel, vinden mensenrechtenorganisaties. Ze willen een verbod. Vandaag praten ze daarover bij de VN. Vier vragen over killerrobots.  

    <p><strong>1. Wat zijn killerrobots?</strong><br>Apparaten die volledig zelfstandig mensen kunnen doden. Ze bestaan nu nog niet. Maar techneuten zijn ze wel aan het maken en de ontwikkelingen gaan zo snel dat ze binnen twintig jaar werkelijkheid kunnen zijn. Wapens waarbij <em>nauwelijks</em> menselijk handelen nodig is, bestaan al wel. Denk maar aan drones die vanuit een commandocentrum op duizenden kilometers afstand bestuurd kunnen worden. De Verenigde Staten rusten de onbemande vliegtuigjes uit met wapens om terreurverdachten in bijvoorbeeld Pakistan en Afghanistan te doden.</p>
<p>De kritiek op gewapende drones is groot. De Amerikaanse regering doodt er soms mensen mee zonder dat er bewijs is of zonder dat die verdachte een direct gevaar vormt. En zonder dat de verdachte de mogelijkheid heeft zich over te geven. Een oneerlijke strijd en tegen alle mensenrechten in. Een paar stappen verder en je bent van drones bij killerrobots aangekomen. Volgens experts zijn de VS, China, Israël, Duitsland, Rusland, Zuid-Korea en Groot-Brittannië al bezig met dergelijke technieken.</p>
<p><em>Het Amerikaanse Vice is bezig met een film over killerrobots. Hier zie je de trailer:</em></p>
<p><iframe allowfullscreen="" frameborder="0" height="500" src="https://www.youtube.com/embed/DWineSFVKv8" width="850"></iframe></p>
<p><strong>2. Geen sci-fi dus?</strong><br>‘Killerrobots zijn zeker geen sciencefiction.’ Dat zegt de Amerikaanse expert in kunstmatige intelligentie dr. Noel Sharkey. Sharkey waarschuwt al een paar jaar voor de gevaren van automatische robotwapens. Samen met andere wetenschappers, Nobelprijswinnaars en mensenrechtenorganisaties. Twee jaar geleden gaven ze in Londen het startsein voor een wereldwijde campagne tegen killerrobots.</p>
<p><strong>3. Wat zijn de gevaren?</strong><br>Voor killerrobots gelden dezelfde bezwaren als voor drones maar dan nog sterker, zeggen mensenrechtenorganisaties. Want stel dat zo’n machine doorslaat en wild om zich heen begint te schieten… En wie is verantwoordelijk als de robot de verkeerde doodt? De robotbouwer? De programmeur? De regering die de opdracht gaf? En wat gebeurt er als ze in verkeerde handen vallen? ‘Gewapende robots die doden zonder enige menselijke tussenkomst, mogen nooit worden gebouwd’, vindt Steve Goose van Human Rights Watch. De organisatie schreef een rapport over killerrobots, <em>Mind the Gap</em>, en richtte de actiegroep <em>Stop Killer Robots</em> op. Volgens HRW moet het <em>altijd</em> een mens zijn die de laatste beslissing neemt over leven en dood op het slagveld. En niet een machine.</p>
<p><div class="media media-element-container media-default"><div id="file-2804" class="file file-image file-image-jpeg">

        
  
  <div class="content">
    <img alt="killerrobots" height="935" width="1015" style="width: 850px; height: 783px;" class="media-element file-default" src="https://original.sevendays.nl/sites/default/files/mind%20the%20gap.jpg">  </div>

  
</div>
</div>
<p><strong>4. Verbieden dus die dingen?</strong><br>Absoluut, vinden mensenrechtenorganisaties. Zij pleiten voor een internationaal verbod op het gebruiken en ook het ontwikkelen van de killerrobots. Voor het te laat is. Dus praten ze daar vandaag over met de VN, op een topoverleg over autonome wapens in het Zwitserse Genève. Wordt vervolgd...</p>  
