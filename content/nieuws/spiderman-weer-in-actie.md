---
id: 7aad729f74644229a9b930ca5920b84d
type: nieuws
layout: post
title: "'Spiderman' weer in actie"
permalink: /nieuws/spiderman-weer-in-actie/
date: 2022-05-11T19:16:41.067Z
author: 7biA1WiYB
excerpt: "De beroemde Franse klimmer Alain Robert is zondag weer in actie gekomen. Snel als een spin beklom hij een van de hoogste gebouwen van Dubai. Weten we meteen hoe hij aan z’n bijnaam komt.  "
seo:
  description: "'Spiderman' weer in actie"
  title: "'Spiderman' weer in actie"
---
De beroemde Franse klimmer Alain Robert is zondag weer in actie gekomen. Snel als een spin beklom hij een van de hoogste gebouwen van Dubai. Weten we meteen hoe hij aan z’n bijnaam komt.  

    <p>Spiderman. Zo wordt Alain Robert (52) ook wel genoemd. De Fransman doet niets liever dan klimmen. En dan klautert hij niet tegen een bergtop of een rotswand op, maar een gebouw of een toren. Hoe hoger hoe beter. En het liefst zonder enige vorm van beveiliging.</p>
<p><div class="media media-element-container media-default"><div id="file-2676" class="file file-image file-image-jpeg">

        
  
  <div class="content">
    <img alt="Spiderman Alain Robert climber" title="Foto: AFP" height="5184" width="3456" style="height: 1275px; width: 850px;" class="media-element file-default" src="https://7dagen.netlify.app/sites/default/files/ANP-32172037.jpg">  </div>

  
</div>
</div>
<p>Zondag beklom Robert de 75 verdiepingen hoge Cayan Tower in Dubai ook freestyle. Zijn enige hulpmiddelen waren klimschoenen aan zijn voeten en stroefmakend poeder en plakkerige tape aan zijn vingertoppen. Het was geen makkelijke klim. Spiderman had weinig ruimte om zijn voeten neer te zetten, het gebouw had scherpe randen en er stond een stevige bries. Maar Robert liet zich niet afleiden. Onder aanmoediging van het publiek wist hij in zeventig minuten de 307-meter hoge top te bereiken.</p>
<p><iframe allowfullscreen="" frameborder="0" height="500" src="https://www.youtube.com/embed/TxktwU-ghGo" width="850"></iframe></p><p><strong>Andere hoogtepunten</strong><br>Nu kan Robert dus de Cayan Tower toevoegen aan de lange lijst met klimstunts die al op zijn naam staan.  De Taiwanese Taipei Tower, de Eiffeltoren in Parijs, het Amerikaanse Empire State Building, een hoog hotel in Cuba. You name it, he’s done it. In 2011 leverde hij een huzarenstukje af door 's werelds hoogste gebouw te bedwingen, de 828 meter hoge Burj Khalifa (ook in Dubai). Daar deed hij toen zes uur over.</p>
<p>Je verwacht het misschien niet bij deze stuntklimmer, maar wist je dat Robert last heeft van hoogtevrees? Dat schrijft hij tenminste op zijn site.</p>  
