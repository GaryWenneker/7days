---
id: 0eaf3c3adbb94b41a5586a096f1a7f76
type: nieuws
layout: post
title: "Grote actie om Wadden schoon te houden"
permalink: /nieuws/grote-actie-om-wadden-schoon-te-houden/
date: 2022-05-11T19:16:41.067Z
author: 7biA1WiYB
excerpt: "Zwemmen, een wandeling maken en… afval opruimen. Strandbezoekers op de Waddeneilanden hoeven zich voorlopig niet te vervelen. Op de stranden worden grote prullenbakken geplaatst om de rommel uit de 345 containers op te ruimen die in januari van vrachtschip MSC Zoe vielen.  "
seo:
  description: "Grote actie om Wadden schoon te houden"
  title: "Grote actie om Wadden schoon te houden"
---
Zwemmen, een wandeling maken en… afval opruimen. Strandbezoekers op de Waddeneilanden hoeven zich voorlopig niet te vervelen. Op de stranden worden grote prullenbakken geplaatst om de rommel uit de 345 containers op te ruimen die in januari van vrachtschip MSC Zoe vielen.  

    <p>Doordat de inhoud van die honderden containters aan blijft spoelen zijn de stranden op de Waddeneilanden nog steeds niet helemaal schoon. Daarom staan er nu containers en prullenbakken bij de strandovergangen. Hier kunnen strandbezoekers dan alles in gooien wat ze vinden. Er hangen ook informatieborden om mensen te waarschuwen voor chemisch afval, dat misschien nog aan kan spoelen. Dat is één van de plannen die zijn uitgevoerd uit het maatregelenpakket van Rijkswaterstaat, de eilanden en natuurorganisaties. </p>
<p>Toeristen lieten eerder al zien dat ze graag willen helpen met opruimen: vlak na de ramp kwamen veel mensen er speciaal voor naar het eiland.</p>
<h3>Zo weinig mogelijk schade</h3>
<p>En er staat nog meer in de plannen van Rijkswaterstaat, zoals: De stranden worden nog anderhalf jaar lang geïnspecteerd. Ook wordt er advies gevraagd over het opruimen van microplastic: stukjes die kleiner zijn dan een centimeter. Met deze acties willen de organisaties ervoor zorgen dat de natuur zo weinig mogelijk schade overhoudt aan de containerramp. En alle kosten? Die gaan naar rederij MSC.</p>  
