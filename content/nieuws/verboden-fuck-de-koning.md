---
id: f538db3c6e584a7983f686e89f67414c
type: nieuws
layout: post
title: "Verboden: 'fuck de koning'"
permalink: /nieuws/verboden-fuck-de-koning/
date: 2022-05-11T19:16:41.067Z
author: 7biA1WiYB
excerpt: "‘Fuck de koning, fuck de koningin en fuck het koningshuis!’ Dat riep activist Abulkasim Al-Jaberi tijdens een demonstratie tegen Zwarte Piet in november vorig jaar. De koningshuis-tegenstander moet van het Openbaar Ministerie voor de rechter verschijnen omdat zijn woorden beledigend zijn voor Willem-Alexander en Máxima. Wanneer kun je beter wel een blad voor de mond nemen en wanneer niet?   "
seo:
  description: "Verboden: 'fuck de koning'"
  title: "Verboden: 'fuck de koning'"
---
‘Fuck de koning, fuck de koningin en fuck het koningshuis!’ Dat riep activist Abulkasim Al-Jaberi tijdens een demonstratie tegen Zwarte Piet in november vorig jaar. De koningshuis-tegenstander moet van het Openbaar Ministerie voor de rechter verschijnen omdat zijn woorden beledigend zijn voor Willem-Alexander en Máxima. Wanneer kun je beter wel een blad voor de mond nemen en wanneer niet?   

    <p>Het is best simpel: God mag je wél beledigen, maar de koning niet. Op initiatief van de SP werd in 2013 het verbod op ‘smalende godslastering’ uit het Wetboek van Strafrecht geschrapt. Voor 2013 mocht je God dus niet beledigen, erna wel.</p>
<p><strong>Vijf jaar cel</strong><br>Het verbod op zogeheten majesteitsschennis daarentegen staat nog in volle glorie in dat wetboek. Er staat: ‘Opzettelijke belediging van de Koning wordt gestraft met gevangenisstraf van ten hoogste vijf jaren of geldboete van de vierde categorie.’ Dat is een boete van maximaal 20.250 euro. En wie de echtgenoot van de koning (Máxima) of de troonopvolger (prinses Amalia) beledigt, kan vier jaar de gevangenis in vliegen. Onze vrijheid van meningsuiting, die vaststaat in de grondwet, is dus wettelijk beperkt door dit artikel in het strafboek. <br><br>Natuurlijk vlieg je heus niet meteen de bak in na het beledigen van de koning. Cabaretiers als Hans Teeuwen en Youp van ’t Hek hebben niets te vrezen. Satirische boodschappen, of maatschappelijke discussie kunnen niet bestraft worden op basis van Europese regels.<br>Toch wordt het verbod nog wel eens ingezet. Een man die in 2010 een waxinelichthouder gooide naar de koets tijdens Prinsjesdag kreeg vijf maanden cel. Volgens de rechter had hij de waardigheid aangetast van  toenmalig koningin Beatrix, Willem-Alexander en Máxima.</p>
<p><strong>'Ordinair'</strong><br>Ook Al-Jaberi werd gearresteerd en door de politie van het podium gehaald tijdens zijn speech. Volgens het Openbaar Ministerie weigert de man een opgelegde boete van 500 euro te betalen. Daarom moet hij voor de rechter komen. ‘Buiten proporties’, vindt zijn advocaat. Ook burgemeester Eberhard van der Laan van Amsterdam moest lachen om de arrestatie. Dat zei hij afgelopen weekend tijdens het Festival van het Vrije Woord. Hij liet weten de uitspraak ordinair te vinden, maar niet strafwaardig.</p>
<p><strong>UPDATE 7 mei: op dit nieuws kwam een storm van kritiek van mensen die de rechtszaak overdreven vonden. Het OM heeft daarom besloten '<a href="http://www.nu.nl/algemeen/4045172/kijkt-opnieuw-zaak-uitspraak-fuck-koning.html">opnieuw naar de zaak te kijken</a>'. Misschien hoeft Al-Jaberi dus níet naar de rechter verschijnen.</strong></p>  
