---
id: cbd8e2e90e71487990282a9859a461e1
type: nieuws
layout: post
title: "Opvangprobleem voor miljoenen vluchtelingen"
permalink: /nieuws/opvangprobleem-voor-miljoenen-vluchtelingen/
date: 2022-05-11T19:16:41.067Z
author: 7biA1WiYB
excerpt: "De crisis rond de opvang van vluchtelingen wordt met de dag groter. Landen als Griekenland en Italië kunnen de gigantische stroom asielzoekers bijna niet meer aan. Maandag stak de EU opnieuw de koppen bij elkaar om te kijken hoe deze mensen eerlijk over de Europese landen verdeeld kunnen worden. Waar komen de vluchtelingen vandaan? En wat voor routes leggen ze af? - Door Cora van der Weij en Carolien Plasschaert  "
seo:
  description: "Opvangprobleem voor miljoenen vluchtelingen"
  title: "Opvangprobleem voor miljoenen vluchtelingen"
---
De crisis rond de opvang van vluchtelingen wordt met de dag groter. Landen als Griekenland en Italië kunnen de gigantische stroom asielzoekers bijna niet meer aan. Maandag stak de EU opnieuw de koppen bij elkaar om te kijken hoe deze mensen eerlijk over de Europese landen verdeeld kunnen worden. Waar komen de vluchtelingen vandaan? En wat voor routes leggen ze af? - Door Cora van der Weij en Carolien Plasschaert  

    <p><div class="media media-element-container media-default"><div id="file-6315" class="file file-image file-image-jpeg">

        
  
  <div class="content">
    <img title="Fot AFP" height="1996" width="3000" class="media-element file-default" src="https://7dagen.netlify.app/sites/default/files/AFP-31978864kobane.jpg" alt="">  </div>

  
</div>
</div>
<p><strong>Hotspot Syrië</strong><br>Veel vluchtelingen komen uit Afghanistan, Eritrea, Irak en Somalië. Maar verreweg de meesten komen uit Syrië. Ze zwerven rond in eigen land, kloppen aan bij buurlanden of steken de zee over naar het veiligere en rijkere Europa. Volgens UNHCR, de vluchtelingenorganisatie van de VN, is het aantal Syriërs <em>on the run</em> nu gelijk aan de helft van de totale bevolking.</p>
<p><strong>Opvang</strong><br>Europese landen vangen samen zo’n 270.000 Syriërs op. Maar het meeste werk ligt op de schouders van Syrië’s buurlanden. Jordanië, Libanon, Irak en Turkije kunnen dat nauwelijks meer aan. Turkije (dat met 1,8 miljoen Syriërs de meeste mensen opvangt) bouwt sinds een paar weken een megakamp voor 55.000 mensen. De hulpvoorraden voedsel en medicijnen raken ondertussen op. UNHCR zegt vijf miljard euro nodig te hebben, waarvan nu een kwart binnen is.</p>
<p><div class="media media-element-container media-default"><div id="file-6316" class="file file-image file-image-jpeg">

        
  
  <div class="content">
    <img title="Foto AFP" height="2835" width="4252" class="media-element file-default" src="https://7dagen.netlify.app/sites/default/files/AFP-32752991migrants.jpg" alt="">  </div>

  
</div>
</div><br><strong>De zeeroute</strong><br>Veel vluchtelingen die naar Europa willen, proberen dat via zee. De eerste helft van dit jaar heeft UNHCR 137.000 bootvluchtelingen geteld, 80% meer dan in dezelfde periode vorig jaar. In 2015 zijn al 1700 migranten verdronken in de golven. In heel vorig jaar waren dat er 3500. De migranten betalen een smak geld aan smokkelaars om vanuit Libië naar Italië te komen. Vanwege het rustige zomerweer hebben dit jaar ook 63.000 mensen in kleine rubberboten de oversteek gewaagd vanuit Turkije naar een van de Griekse eilanden.
<p>De Grieken, die tot aan hun nek in de financiële problemen zitten, hebben grote moeite de asielzoekers op te vangen. Zo is er in een opvangcentrum op Lesbos maar één douche voor driehonderd mensen.</p>
<p><div class="media media-element-container media-default"><div id="file-6317" class="file file-image file-image-jpeg">

        
  
  <div class="content">
    <img title="Foto AFP" height="3280" width="4928" class="media-element file-default" src="https://7dagen.netlify.app/sites/default/files/AFP-33031064migrants.jpg" alt="">  </div>

  
</div>
</div>
<p><strong>Opstopping bij Milaan</strong><br>De meeste migranten die aankomen in Griekenland en Italië proberen door te reizen naar Noord-Europa om daar asiel aan te vragen. Zij reizen met smokkelaars mee of nemen de bus of de trein.</p>
<p>Vooral het station van de Italiaanse stad Milaan is een soort doorvoerplek voor vluchtelingen geworden. Mannen, vrouwen en kinderen bivakkeren in de stationshal of buiten. Slapen doen ze onder een stuk folie. De meesten lukt het uiteindelijk de grens over te komen.</p>
<p><div class="media media-element-container media-default"><div id="file-6318" class="file file-image file-image-jpeg">

        
  
  <div class="content">
    <img title="Foto EPA" height="2732" width="4096" class="media-element file-default" src="https://7dagen.netlify.app/sites/default/files/EPA-33276362hungary.jpg" alt="">  </div>

  
</div>
</div>
<p><strong>De Balkan-route</strong><br>Hongarije is naast Griekenland en Italië het derde EU-land dat de meeste migranten naar zich toe ziet komen. De route gaat over land via Turkije, Bulgarije, Macedonië naar Servië. Daar steken ze, vaak door het water, de grens over. Hongarije hanteert sinds kort een streng migratiebeleid en volgens peilingen is 75% van de bevolking het daarmee eens. De meeste vluchtelingen reizen dan ook door, vaak naar familie elders in Europa. Dat gaat makkelijk, want Hongarije hoort bij de EU-landen waartussen je zonder paspoort vrij kunt reizen. Het land fungeert dus als de poort naar Europa.</p>
<p>De Hongaarse regering is de toestroom zat en begon half juli tot grote woede van de EU aan de bouw van een vier meter hoog anti-migrantenhek dat langs de complete 175 kilometer lange grens met Servië moet komen.</p>
<p><div class="media media-element-container media-default"><div id="file-6319" class="file file-image file-image-jpeg">

        
  
  <div class="content">
    <img title="Foto ANP" height="2319" width="3662" class="media-element file-default" src="https://7dagen.netlify.app/sites/default/files/ANP-33128212calais.jpg" alt="">  </div>

  
</div>
</div>
<p><strong>Jungle bij Calais</strong><br>Zijn ze eenmaal binnen de EU, dan stromen de vluchtelingen door naar landen als Duitsland, Frankrijk en Zweden. Ook Groot-Brittannië is geliefd. Daar zijn de omstandigheden voor migranten om snel werk te vinden gunstig. Vaak woont er al familie waar ze zich bij kunnen aansluiten. Maar Het Kanaal vormt een barrière. In afwachting van een mogelijkheid om over te steken, verblijven veel vluchtelingen in een tentenkamp bij Calais genaamd The Jungle. Een tekort aan eten en hygiëne zorgen er voor oplopende spanningen en vechtpartijen.</p>
<p>Regelmatig proberen migranten in de vrachtwagens te klimmen die bij de veerboot naar Groot-Brittannië staan te wachten, om zo als verstekeling mee te kunnen. Ook komt het voor dat hele groepen migranten de trucks bestormen en de chauffeurs bedreigen. Daarom gaan Groot-Brittannië en Frankrijk deze zomer bouwen aan een veilige zone voor vrachtwagens die met de boot over moeten. Er komen hekken, controleapparaten en snuffelhonden.</p>
<p><strong>Hoe nu verder?</strong><br>Deze week was er een speciale vergadering in Brussel. Daar sprak de EU voor de zoveelste keer over een eerlijkere verdeling van in eerste instantie veertigduizend asielzoekers over de lidstaten. Nederland zal de komende twee jaar 2047 mensen opvangen, zoals de Europese Commissie heeft gevraagd. De eersten worden vanaf september verwacht. De Europese Commissie wil het liefst dat elk EU-land een verplicht aantal vluchtelingen opneemt. Maar daar voelen de meeste landen niets voor. Het is de bedoeling dat er uiterlijk in december een oplossing is voor de opvang van alle vluchtelingen binnen de Europa.</p>
<p><em>Meer weten over het Europese vluchtelingenprobleem? In ons <a href="https://7dagen.netlify.app/dossier-vluchtelingen">dossier vluchtelingen</a> kun je al onze artikelen teruglezen.</em></p>  
