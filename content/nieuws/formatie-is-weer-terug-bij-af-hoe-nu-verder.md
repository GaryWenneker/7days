---
id: bc5c82c28cdf44a0b2df0f0532497a94
type: nieuws
layout: post
title: "Formatie is weer terug bij af, hoe nu verder?"
permalink: /nieuws/formatie-is-weer-terug-bij-af-hoe-nu-verder/
date: 2022-05-11T19:16:41.067Z
author: 7biA1WiYB
excerpt: "VVD, CDA, D66 en GroenLinks. Na uren vergaderen komen de vier partijen er opnieuw niet met elkaar uit. Ze gaan definitief geen kabinet vormen!  "
seo:
  description: "Formatie is weer terug bij af, hoe nu verder?"
  title: "Formatie is weer terug bij af, hoe nu verder?"
---
VVD, CDA, D66 en GroenLinks. Na uren vergaderen komen de vier partijen er opnieuw niet met elkaar uit. Ze gaan definitief geen kabinet vormen!  

    <p>Het is de tweede keer dat de partijen een poging deden. <a href="https://7dagen.netlify.app/nieuws/formatie-mislukt-wie-willen-nog-met-elkaar">Vorige maand</a> liepen de gesprekken ook al vast. Net als bij de eerste mislukte formatiepoging, werden Mark Rutte (VVD), Sybrand Buma (CDA), Alexander Pechtold (D66) en Jesse Klaver (GroenLinks) het gister weer niet eens over het thema migratie. GroenLinks stemde niet in met het voorstel op dat gebied en dus is de formatie weer terug bij af. Herman Tjeenk Willink leidt de formatie en moet op zoek naar een andere samenstelling.</p>
<h3>Hoe zit het ook al weer?</h3>
<p>Op 15 maart mocht Nederland naar de stembus. Toen werd duidelijk hoeveel zetels elke partij krijgt. Na de verkiezingen begon het formeren, want er moet een nieuwe regering komen. De vorige regering bestond uit VVD en PvdA. Omdat die nu geen meerderheid meer hebben in de Tweede Kamer, moet een nieuwe meerderheid worden gezocht. En dat blijkt knap lastig!</p>
<h3>Belangrijk: meerderheid!</h3>
<p>Zo'n meerderheid is belangrijk, want bij het uitvoeren van plannen geldt: meeste stemmen gelden. De Tweede Kamer heeft 150 zetels, voor een meerderheid zijn dus 76 zetels nodig. Bij de Tweede Kamerverkiezingen heeft geen enkele partij een absolute meerderheid gehaald. De VVD is met 33 zetels de grootste en aan zet om een nieuwe regering te vormen.</p>
<p>Niet alleen in de Tweede Kamer is een meerderheid nodig. Dit geldt ook voor de Eerste Kamer. Daar wordt namelijk óók over alle plannen van de regering gestemd. Op basis van de verkiezingsuitslag zijn de volgende combinaties van partijen mogelijk. </p>
<p><div class="media media-element-container media-default"><div id="file-416301" class="file file-image file-image-png">

        
  
  <div class="content">
    <img alt="Verkiezingsuitslag: mogelijke coalities met VVD" title="Beeld: 7Days" height="420" width="1392" class="media-element file-default" data-delta="1" src="https://7dagen.netlify.app/sites/default/files/coalities.png">  </div>

  
</div>
</div>
<h3>Moeilijke puzzel</h3>
<p>De eerste optie die werd onderzocht was VVD, CDA, D66 en GroenLinks. Toen dat mislukte, werd er gekeken of GroenLinks kon worden vervangen door een andere partij. ChristenUnie, SP en PvdA waren partijen die voordehand lagen, maar ook dat leverde problemen op. Want: D66 wil niet met de ChristenUnie, de SP wil niet met de VVD en de PvdA wil helemaal niet regeren. Die partij verloor tijdens de verkiezingen maar liefst 29 zetels. Een bijna onmogelijke puzzel. Ook de PVV (de op een na grootste partij) is niet echt in beeld. Geen van de partijen wil samenwerken met Geert Wilders. </p>
<h3>Nieuwe verkiezingen?</h3>
<p>Uiteindelijk werd GroenLinks er weer bijgehaald, maar dus zonder succes. Hoe nu verder? De komende dagen worden nieuwe samenstellingen onderzocht. Ook zal er worden gekeken naar samenstellingen van partijen die geen meerderheid hebben in de Tweede Kamer. Wat er gebeurt als de formatiepuzzel helemaal niet opgelost wordt? Dan kunnen er nieuwe verkiezingen worden uitgeschreven. Al zitten weinig partijen daar op te wachten. En de kiezers al helemaal niet.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op 7Days!</em></p>  
