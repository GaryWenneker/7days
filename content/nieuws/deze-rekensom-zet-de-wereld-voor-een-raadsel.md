---
id: 6fbf4b335fe7492db7faa6ffcd61ac98
type: nieuws
layout: post
title: "Deze rekensom zet de wereld voor een raadsel"
permalink: /nieuws/deze-rekensom-zet-de-wereld-voor-een-raadsel/
date: 2022-05-11T19:16:41.067Z
author: 7biA1WiYB
excerpt: "De internationale ontwikkelingsorganisatie Oxfam kwam maandag met een schokkende rekensom. Het antwoord op het vraagstuk is supersimpel en mega-ingewikkeld tegelijk. Weet jij de oplossing?  "
seo:
  description: "Deze rekensom zet de wereld voor een raadsel"
  title: "Deze rekensom zet de wereld voor een raadsel"
---
De internationale ontwikkelingsorganisatie Oxfam kwam maandag met een schokkende rekensom. Het antwoord op het vraagstuk is supersimpel en mega-ingewikkeld tegelijk. Weet jij de oplossing?  

    <p><strong>De som</strong><br>Tel al het geld dat de armste 3,6 miljard mensen ter wereld hebben, bij elkaar op. De bedragen daarvoor vind je terug in een <a href="http://publications.credit-suisse.com/tasks/render/file/index.cfm?fileid=C26E3824-E868-56E0-CCA04D4BB9B9ADD5" target="_blank">onderzoek van de bank Credit Suisse</a>. Trek daar vervolgens het Bill Gates, Carlos Slim, Warren Buffett en de 59 andere rijksten der aarde bij elkaar op. De exacte bedragen vind je op de <a href="http://www.forbes.com/billionaires/list/" target="_blank">site van zakentijdschrift Forbes</a>. Hoeveel houd je over?</p>
<p><strong>Het antwoord</strong><br>Niks.</p>
<iframe allowfullscreen="" class="giphy-embed" frameborder="0" height="420" src="//giphy.com/embed/tCPx027IE3Iru" width="560"></iframe><p><strong>De uitleg</strong><br>De 62 rijkste mensen ter wereld hebben samen een vermogen van 1,61 biljoen euro. Dat is 1.611.000.000.000 euro. En dat is ongeveer evenveel als alle spaarvarkens van de armste helft van de wereldbewoners bij elkaar.</p>
<p>Het is voor het eerst dat er zo weinig rijke stinkerds nodig zijn om het inkomen van de arme helft te evenaren. Vijf jaar geleden had je daar nog 388 miljardairs voor nodig. Bovendien bezit de rijkste 1% van de wereld nu evenveel als de overige 99%. Het gat tussen arm en rijk wordt dus steeds groter.<br><br><div class="media media-element-container media-default"><div id="file-15363" class="file file-image file-image-jpeg">

        
  
  <div class="content">
    <img alt="De kloof tussen arm en rijk wordt steeds groter" title="Beeld Oxfam" height="523" width="777" class="media-element file-default" src="https://original.sevendays.nl/sites/default/files/Kloof%20arm%20rijk%20Oxfam.JPG">  </div>

  
</div>
</div><br><strong>De oplossing?</strong><br>Een belangrijke oorzaak voor de groeiende kloof tussen arm en rijk is <a href="http://www.oxfamnovib.nl/62-rijksten-bezitten-evenveel-als-armste-helft-wereldbevolking.html" target="_blank">volgens Farah Karimi</a>, directeur van het Nederlandse Oxfam Novib, ‘het perverse belastinggedrag van extreem rijke mensen en internationale bedrijven’.<br><br>Geschat wordt dat bijna zeven biljoen euro aan privévermogens is weggesluisd naar belastingparadijzen, waar mensen bijna geen belasting hoeven te betalen. Zo houden ze lekker veel geld over.
<iframe allowfullscreen="" class="giphy-embed" frameborder="0" height="248" src="//giphy.com/embed/HgRCL6irM8unm" width="560"></iframe>
<p>Neem het continent Afrika. Daar wordt bijna een derde van het geld van de rijke Afrikanen op deze wijze achtergehouden. Daarmee lopen Afrikaanse landen zo’n 12,8 miljard euro belastinggeld per jaar mis. Geld dat genoeg zou zijn om voor de gezondheidszorg van vier miljoen kinderen te betalen en om alle kinderen in Afrika te onderwijzen.<br><br>Karimi en haar collega’s roepen regeringsleiders dan ook op om een einde te maken aan belastingparadijzen. Deze oproep komt niet op een toevallig moment. Sinds woensdag vergaderen regeringsleiders en andere invloedrijke lui over de toekomst van de wereldeconomie in (het voormalige belastingparadijs) Zwitserland.</p>
<p><em>Altijd op de hoogte blijven van het nieuws dat voor jongeren interessant is? Meld je aan voor onze <a href="https://original.sevendays.nl/whatsapp">WhatsApp-dienst</a>, download onze <a href="https://original.sevendays.nl/app">app</a> of neem een <a href="https://original.sevendays.nl/abonnement">proefabonnement</a> op de krant.</em></p>  
