---
id: bdd3ecb33870473b9ddeeae54da4fb0d
type: nieuws
layout: post
title: "IS-meisje wil naar huis"
permalink: /nieuws/is-meisje-wil-naar-huis/
date: 2022-05-11T19:16:41.067Z
author: 7biA1WiYB
excerpt: "De Oostenrijkse Samra (17) en Sabina (15) waren in april weggelopen naar Syrië om zich aan te sluiten bij IS. Maar nu wil Samra weer naar huis. Het is nog maar de vraag of dat gaat lukken.  "
seo:
  description: "IS-meisje wil naar huis"
  title: "IS-meisje wil naar huis"
---
De Oostenrijkse Samra (17) en Sabina (15) waren in april weggelopen naar Syrië om zich aan te sluiten bij IS. Maar nu wil Samra weer naar huis. Het is nog maar de vraag of dat gaat lukken.  

    <p>Samra en Sabina bekeerden zich, vlak voor hun vertrek in april, tot de islam. Volgens het schoolhoofd schreven ze vanaf dat moment 'I love Al-Qaeda' (de terroristische organisatie die ook achter de aanslagen van 11 september 2001 zat) op tafels en muren. Ook probeerden ze hun vrienden over te halen zich ook te bekeren. Vlak voor ze wegliepen, hebben ze gezegd dat ze naar Syrië zouden gaan en korte tijd later waren ze ook echt weg.</p>
<p><strong>Allah dienen</strong><br>Ze lieten een briefje achter voor hun ouders: 'Zoek ons niet. We gaan Allah dienen - en voor hem sterven als het moet.' Al snel verschenen er foto's van de meisjes in burka op sociale media. In zo'n gewaad is het hele lichaam op de ogen na compleet bedekt, veel meer dan een hoofddoek dus.</p>
<p>De Oostenrijkse politie was bang dat deze foto's meer jonge meisjes over zouden halen naar Syrië te vertrekken. Dit is niet onterecht: twee andere meisjes, die rond dezelfde tijd weg wilden lopen, werden nog net tegengehouden. </p>
<p><strong>Getrouwd en zwanger</strong><br>In september kwamen de meisjes al groot in het nieuws omdat één van de twee dood zou zijn. Dat is gelukkig toch niet zo. Ze zijn wel getrouwd met Tsjetsjeense IS-strijders en op dit moment allebei zwanger. En nu wil Samra naar huis. Volgens de Oostenrijkse krant Österreich heeft ze contact opgenomen met haar ouders en wil ze terug naar huis, omdat het haar teveel is geworden. Sabina zou, volgens dezelfde krant, nog niet klaar zijn om naar huis te gaan.</p>
<p>Dat naar huis komen kan überhaupt heel moeilijk worden. Een woordvoerder van het Oostenrijkse ministerie voor Binnenlandse Zaken: 'Terugkeren is een probleem. Als mensen eenmaal vertrokken zijn naar IS, is teruggaan bijna onmogelijk.' Dit omdat IS-strijders dat koste wat kost willen voorkomen. En zelfs geweld niet schuwen om iemand bij hen te laten blijven.</p>
<p><strong>Cijfers</strong><br>Samra en Sabina zijn zeker niet de enige. Volgens cijfers van RT News zijn er op dit moment naar schatting 11.000 buitenlandse strijders uit 17 landen aanwezig bij IS. 2000 hiervan, bijna 20%, komen uit West Europa. In de top vijf van landen met de meeste naar IS vertrokken burgers staat Nederland op vijf met ongeveer zo'n 152.</p>
<p>Meer lezen over de opmars van IS en de mensen die zich erbij aansluiten? <a href="https://7dagen.netlify.app/dossier-is">Hier</a> vind je ons complete dossier IS. </p>  
