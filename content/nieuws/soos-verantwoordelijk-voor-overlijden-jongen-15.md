---
id: 3d25881e2bfb41e48c450fbc2833fdf7
type: nieuws
layout: post
title: "Soos verantwoordelijk voor overlijden jongen (15)"
permalink: /nieuws/soos-verantwoordelijk-voor-overlijden-jongen-15/
date: 2022-05-11T19:16:41.067Z
author: 7biA1WiYB
excerpt: "Jongerensoos ‘t Waeske in het Limburgse dorp Guttencoven is volgens de rechtbank in Maastricht verantwoordelijk voor de dood van Max (15) uit Born.   "
seo:
  description: "Soos verantwoordelijk voor overlijden jongen (15)"
  title: "Soos verantwoordelijk voor overlijden jongen (15)"
---
Jongerensoos ‘t Waeske in het Limburgse dorp Guttencoven is volgens de rechtbank in Maastricht verantwoordelijk voor de dood van Max (15) uit Born.   

    <p>Max overleed in oktober 2016 nadat hij op een Halloweenfeestje in de soos was geweest. Hij was dronken de snelweg opgelopen en werd daar aangereden. Hij overleefde aanrijding niet. Volgens de rechtbank had Max zeker vijf halve liters bier op en was hij gedesoriënteerd. In het ziekenhuis vonden ze een alcoholpromillage van 1,6 in zijn bloed. Bij een promillage van 1,7 kunnen jongeren bewusteloos en in coma raken.</p>
<h3>Boete</h3>
<p>De rechtbank ziet een verband tussen het dronken maken van Max en zijn dood. Daarom werd 't Waeske dinsdag veroordeeld tot een geldboete van 7.500 euro onvoorwaardelijk (die moet betaald worden) en 7.500 voorwaardelijk (die moet betaald worden als de veroordeelde zich niet aan bepaalde voorwaarden houdt). Voor de voorwaardelijke boete kreeg de soos een proeftijd van drie jaar.</p>
<p>Daarnaast moet er een geldboete van duizend euro betaald worden wegens het schenken van alcohol aan minderjarigen. Gebeurt dat nog eens dat moet de soos voor een half jaar dicht.</p>
<h3>Minderjarigen</h3>
<p>De rechtbank neemt het de soos heel kwalijk dat er alcohol aan minderjarigen werd geschonken. Sterker nog, 't Waeske stond bekend als <em>the place to be</em> voor minderjarigen die wilden drinken, zei de rechter.</p>
<p>Ook bestuursleden die op de bewuste avond in de soos waren, werden flink aangepakt. Volgens de rechtbank verhinderden zij niet dat Max bier dronk. Ze zorgden er ook niet voor dat hij veilig thuis kon komen, en dat terwijl Max zichtbaar dronken was. Daarmee is de soos ernstig tekort geschoten in zorg en aandacht voor jongeren, aldus de rechtbank.</p>
<p><em>RTL Nieuws sprak met de ouders van Max. Dat interview lees je <a href="https://www.rtlnieuws.nl/nieuws/artikel/4425031/zijn-eerste-dronkenschap-werd-max-campo-15-fataal" target="_blank">hier</a>. </em></p>  
