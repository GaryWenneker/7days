---
id: 5ea0ca75d12b49488ddc7ab2433082b6
type: nieuws
layout: post
title: "Mazelenepidemie legt Samoa plat"
permalink: /nieuws/mazelenepidemie-legt-samoa-plat/
date: 2022-05-11T19:16:41.067Z
author: 7biA1WiYB
excerpt: "Een mazelenuitbraak op het Polynesische eiland Samoa kostte al 62 mensen het leven. De overheid legt vandaag en morgen alle voorzieningen stil zodat een verdere verspreiding kan worden voorkomen.  "
seo:
  description: "Mazelenepidemie legt Samoa plat"
  title: "Mazelenepidemie legt Samoa plat"
---
Een mazelenuitbraak op het Polynesische eiland Samoa kostte al 62 mensen het leven. De overheid legt vandaag en morgen alle voorzieningen stil zodat een verdere verspreiding kan worden voorkomen.  

    <p>De overheid probeert de uitbraak enigszins in bedwang te houden door mensen, en met name kinderen en jongeren, weg te houden van evenementen en andere openbare plekken. Kleinere weggetjes zijn afgesloten en alleen de hoofdwegen zijn nog toegankelijk. Aan mensen wordt met klem gevraagd om thuis te blijven. Premier Tuilaepa Sailele Malielegaoi riep eerder al de noodtoestand uit.</p>
<h3>Rode vlaggen</h3>
<p>De uitbraak van mazelen is het gevolg van de lage vaccinatiedichtheid op Samoa. Volgens gezondheidsorganisatie WHO komt dit vooral door de antivaccinatiecampagnes op het eiland. Onder de doden zijn veel jonge kinderen die niet zijn ingeënt.</p>
<p>Gezinnen die niet zijn gevaccineerd hangen nu rode vlaggen op bij hun huizen. Hiermee geven ze aan dat ze nu toch nog ingeënt willen worden. Busjes van de overheid rijden rond om die inentingen te geven.</p>
<h3>Polynesië</h3>
<p>Samoa heet officieel de Onafhankelijke Staat Samoa. Tot 1997 heette het West-Samoa. Het is een republiek in Polynesië en het land werd in 1962 onafhankelijk van Nieuw-Zeeland. Er wonen ongeveer 220.000 inwoners verspreid over zo'n 2831 vierkante kilometer.</p>  
