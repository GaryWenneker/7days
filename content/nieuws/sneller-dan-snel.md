---
id: ef1959c463544200a806eca0fb397df8
type: nieuws
layout: post
title: "Sneller dan snel"
permalink: /nieuws/sneller-dan-snel/
date: 2022-05-11T19:16:41.067Z
author: 7biA1WiYB
excerpt: "Een trein die twee keer in één week zijn eigen snelheidsrecord verbreekt: de Maglev mag trots op zichzelf zijn. Zonder wielen haalde deze Japanse trein vandaag een snelheid van 603 kilometer per uur. Weer dertien kilometer harder dan gisteren.  "
seo:
  description: "Sneller dan snel"
  title: "Sneller dan snel"
---
Een trein die twee keer in één week zijn eigen snelheidsrecord verbreekt: de Maglev mag trots op zichzelf zijn. Zonder wielen haalde deze Japanse trein vandaag een snelheid van 603 kilometer per uur. Weer dertien kilometer harder dan gisteren.  

    <p>In 40 minuten van Assen naar Antwerpen: dat moet kunnen met deze supertrein. Helaas gaat-ie op dat traject niet rijden. Wel tussen de Japanse hoofdstad Tokio en Nagoya. De reis van 286 kilometer zal dan nog maar zo'n 40 minuten duren.</p>
<p><strong>Proefrit</strong><br>Het flitsvoertuig is hypermodern. Dankzij een speciale techniek zweeft de trein boven een magnetisch spoor. De voorkant lijkt wel een skischans, zo lang en plat is zijn neus. De ritten deze week waren alleen nog maar een proef. In 2027 gaat het pas echt van start. En een beetje jammer: dan mag de magneettrein niet harder dan 500 kilometer per uur. Maar ach, dan zou je nog steeds in een uurtje van Amsterdam naar Parijs sjezen. Niet gek!</p>  
