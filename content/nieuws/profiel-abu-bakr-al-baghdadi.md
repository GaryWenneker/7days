---
id: b43ad8da01794a799bcc8d3f6dfb3e88
type: nieuws
layout: post
title: "Profiel: Abu Bakr al Baghdadi"
permalink: /nieuws/profiel-abu-bakr-al-baghdadi/
date: 2022-05-11T19:16:41.067Z
author: 7biA1WiYB
excerpt: "Hij heeft zijn eigen jihadleger, is een gevreesde moordenaar en is bezig met een gewelddadige opmars in Irak en Syrië. Deze week riep hij daar een streng-islamitische kalifaat uit. Maar over Abu Bakr al Baghdadi, de zelfbenoemde kalief (leider) van die nieuwe 'staat', is niet veel bekend. Zijn bijnamen zijn niet voor niets 'de onzichtbare sjeik' en de 'nieuwe Osama Bin Laden'.   "
seo:
  description: "Profiel: Abu Bakr al Baghdadi"
  title: "Profiel: Abu Bakr al Baghdadi"
---
Hij heeft zijn eigen jihadleger, is een gevreesde moordenaar en is bezig met een gewelddadige opmars in Irak en Syrië. Deze week riep hij daar een streng-islamitische kalifaat uit. Maar over Abu Bakr al Baghdadi, de zelfbenoemde kalief (leider) van die nieuwe 'staat', is niet veel bekend. Zijn bijnamen zijn niet voor niets 'de onzichtbare sjeik' en de 'nieuwe Osama Bin Laden'.   

    <p>Door het weekblad <em>Time</em> werd hij onlangs uitgeroepen tot de gevaarlijkste man van de wereld. De Verenigde Staten hebben een beloning van tien miljoen dollar op het hoofd van deze überschurk gezet. Maar vangen wordt lastig, want niemand weet precies hoe hij eruitziet.</p>
<p><strong>Masker</strong><br>Lange tijd droeg hij altijd een masker, als hij al in het openbaar verscheen. Ook waren er maar twee vage foto's van hem in omloop. De ene vind je op de site van het Amerikaanse ministerie van Buitenlandse Zaken. 'Wanted', staat erboven. Te zien is een man met een rond, serieus gezicht. De andere foto toont een bebaarde man in een zwart pak. Pas deze zomervakantie verscheen hij ook wel eens op videobeelden en is hij wat beter herkenbaar.</p>
<p>Hij zou ongeveer 45 jaar zijn, geboren in de Iraakse stad Samarra. Toen de Amerikanen in 2003 het land binnenvielen om dictator Saddam Hussein weg te jagen, werkte hij als imam. De oorlog zorgde ervoor dat zijn geloofsideeën radicaler werden en hij besloot militair te worden. In de jaren daarna werkte hij zich op tot de leider van een islamitische legergroep, die zich ISIS en later IS ging noemen. Inmiddels heeft dat leger zich tot op ongeveer zestig kilometer van Bagdad gevochten.</p>
<p><strong>Kalifaat </strong><br>Deze week riep Baghdadi het veroverde gebied uit tot kalifaat: een islamitische staat met de bijbehorende strenge regels. Roken, alcohol, ‘zondige’ muziek en seks voor het huwelijk zijn verboden. Iedereen die zich tegen de denkbeelden van IS verzet, kan rekenen op gruwelijke straffen als onthoofding of amputatie van andere lichaamsdelen. </p>
<p>Volgens inlichtingendiensten sloten de afgelopen jaren ongeveer twaalfduizend moslimstrijders, onder wie drieduizend uit westerse landen, zich bij Baghdadi aan om te vechten. 'Baghdadi heeft indrukwekkend veel gedaan', zei Ruchard Barrett deze week tegen persbureau AFP. Hij is voormalig antiterrorisme-chef bij de Britse inlichtingendienst. 'Hij heeft steden veroverd en enorme hoeveelheden mensen gemobiliseerd. Hij trekt meedogenloos moordend door Irak en Syrië.'</p>
<p><strong>Wist je dat...</strong><br>… Baghdadi niet aan videoboodschappen doet? <br>… De ISIS-leider claimt een afstammeling te zijn van de profeet Mohammed? <br>… hij Islamitische Studies en Geschiedenis studeerde aan de universiteit in Bagdad? </p>  
