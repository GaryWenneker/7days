---
id: 3d96f4efb8b24fdca6f36e0af25f8456
type: nieuws
layout: post
title: "Politie in de war door dubbelganger"
permalink: /nieuws/politie-in-de-war-door-dubbelganger/
date: 2022-05-11T19:16:41.067Z
author: 7biA1WiYB
excerpt: "Timor Ivanov (22, rechts op de foto) uit Groningen werd deze week twee keer aangehouden door de politie. Niet omdat hij iets fout deed, maar omdat hij lijkt op iemand die wordt gezocht.   "
seo:
  description: "Politie in de war door dubbelganger"
  title: "Politie in de war door dubbelganger"
---
Timor Ivanov (22, rechts op de foto) uit Groningen werd deze week twee keer aangehouden door de politie. Niet omdat hij iets fout deed, maar omdat hij lijkt op iemand die wordt gezocht.   

    <p>Zijn haar is op dezelfde manier naar beneden gekamd en hij heeft bijna dezelfde gezichtsuitdrukking. Timor Ivanov lijkt erg op Azim A. (20, links op de foto) uit Groningen. Gebeurt vaker, maar voor Timor heeft dit een groot nadeel: Azim A. wordt gezocht omdat hij twee weken geleden een student zou hebben neergeschoten in Groningen. Die raakte zwaargewond.</p>
<p><span style="font-size: 1.231em; font-weight: bold;">Doelwit 27</span></p>
<p>Timor zat afgelopen donderdag met een vriend in een broodjeszaak, toen er twintig agenten kwamen binnenstormen. ‘Ze begonnen aan me te trekken en zeiden dat ik mee moest komen. Pas toen ik mijn bankpasje met mijn naam erop liet zien, geloofden ze dat ik het niet was’, vertelt Timor. Diezelfde avond bracht hij zijn vriend naar het station, toen hij doorhad dat twee mannen hem in de gaten hielden.</p>
<p>‘Het waren undercoveragenten. Ik zag ook al een politieauto staan. Om erger te voorkomen liep ik zelf maar naar de auto toe, maar toen ik voor de agent stond zei hij in zijn microfoon: “Doelwit 27 is in zicht”. Ik zei: “Jullie moeten mij niet hebben”, maar toch werd ik staande gehouden. Er vloog zelfs een politiehelikopter over het station. Het voelde echt alsof ik in een spel zat.’</p>
<h3>Direct weer naar huis</h3>
<p>De politie begrijpt dat dit lastig is voor Timor, maar weet ook dat het niet anders kan. ‘Dat wij hem twee keer aanspraken laat juist zien dat we heel intensief met de zoekactie bezig zijn’, zegt een woordvoerder. Timor vindt zelf dat er toch echt grote verschillen zijn tussen hem en Azim. ‘Ik heb een gouden tand, een smaller gezicht, een moedervlek op mijn kin en blauwe ogen. En ik heb mijn haar inmiddels laten knippen.’</p>
<h3>Veel aandacht</h3>
<p>Timor heeft een dubbel gevoel over de actie. ‘Ik ben heel veel geïnterviewd deze week. Ik ben rapper, dus ik ben wel blij met de media-aandacht. Maar het is voor mij nu gevaarlijk om de straat op te gaan. Dat is geen fijn gevoel. Het is nu mijn probleem geworden, terwijl ik er niks mee te maken heb.’ De politie is nog bezig met de zoektocht naar Azim, maar volgens een woordvoerder hoeft Timor niet meer bang te zijn dat hij weer wordt aangesproken. ‘Mijn collega’s zijn extra alert. We weten dat Timor op Azim lijkt en daar houden we nu ook rekening mee. En dat hij nu een ander kapsel heeft helpt natuurlijk ook.’</p>
<p><strong>Update 8 november: </strong>Azim A. is na een zoektocht van meer dan drie weken aangehouden door de politie. Hij had zich in een studentenflat in Groningen verstopt. In de woning waren nog twee mensen, die zijn ook gearresteerd. De politie onderzoekt of ze iets te maken hebben met de schietpartij.</p>
<div class="kader">
<p><img class="kaderafbeelding" src="https://7dagen.netlify.app/sites/default/files/ff.png"></p>
<p>Vond je dit interessant? Lees dan ook eens: <a href="https://7dagen.netlify.app/raar/iraanse-messi-dubbelganger-de-problemen">Messi-dubbelganger in de problemen</a>.</p>
<p><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;">Altijd op de hoogte blijven van nieuws dat voor jongeren interessant is? Volg ons via </em><em style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;"><a href="https://7dagen.netlify.app/whatsapp" style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;">WhatsApp</a></em><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;">,</em><em style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;"><a href="https://7dagen.netlify.app/whatsapp" style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;"> </a></em><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;"><a href="https://www.snapchat.com/add/sevendaysnl">Snapchat</a>, <a href="https://www.facebook.com/7Daysnl?ref=bookmarks">Facebook </a>of <a href="https://instagram.com/7DAysnl/">Instagram</a>. Of </em><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;">neem een </em><a href="https://abonneren.sevendays.nl/abonneren/abonnementen/ae/artikel" style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;"><em style="box-sizing: inherit;">proefabonnement </em></a><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;">op de krant!</em></p>
</div>
  
