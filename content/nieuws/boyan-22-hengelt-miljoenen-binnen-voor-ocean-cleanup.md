---
id: 6b6ee1cf6e4b4ba49eed709e175350d1
type: nieuws
layout: post
title: "Boyan (22) hengelt miljoenen binnen voor Ocean Cleanup"
permalink: /nieuws/boyan-22-hengelt-miljoenen-binnen-voor-ocean-cleanup/
date: 2022-05-11T19:16:41.067Z
author: 7biA1WiYB
excerpt: "Al het plastic uit de oceanen opruimen: dat is de grote droom van Boyan Slat (22). En die droom lijkt werkelijkheid te worden. De jonge Nederlandse uitvinder heeft inmiddels zo veel donaties gekregen, dat dit najaar een grote proef kan worden uitgevoerd.  "
seo:
  description: "Boyan (22) hengelt miljoenen binnen voor Ocean Cleanup"
  title: "Boyan (22) hengelt miljoenen binnen voor Ocean Cleanup"
---
Al het plastic uit de oceanen opruimen: dat is de grote droom van Boyan Slat (22). En die droom lijkt werkelijkheid te worden. De jonge Nederlandse uitvinder heeft inmiddels zo veel donaties gekregen, dat dit najaar een grote proef kan worden uitgevoerd.  

    <p>In een half jaar tijd wist Slat bijna 21 miljoen euro op te halen voor het project. Zo kreeg hij onder andere een donatie van de bekende Amerikaanse investeerder Peter Thiel. Die denkt dat The Ocean Cleanup dé oplossing is voor het plasticprobleem in de oceanen.</p>
<p>Door de gulle giften staat de teller op 31,5 miljoen euro. Genoeg om nog dit jaar in de Stille Oceaan, tussen Hawaï en Californië, 'voor het echie' te gaan experimenteren met de door Boyan bedachte techniek om plastic uit zee te vissen.</p>
<p><div class="media media-element-container media-default"><div id="file-417059" class="file file-image file-image-jpeg">

        
  
  <div class="content">
    <img alt="Boyan Slat over zijn Ocean Cleanup" title="Beeld: ANP" height="924" width="1556" class="media-element file-default" data-delta="1" src="https://7dagen.netlify.app/sites/default/files/ANP-46281688.jpg">  </div>

  
</div>
</div>
<h3>Meer plastic dan vissen</h3>
<p>Al sinds zijn zestiende is Boyan bezig met het plasticprobleem. 'Ik was toen op vakantie in Griekenland en kwam tijdens het duiken meer plastic zakken dan vissen tegen', vertelde Boyan destijds aan <em>7Days. </em>'Dus ik vroeg me af: waarom kunnen we dat niet opruimen? Dat heb ik toen onderzocht voor mijn profielwerkstuk.’ </p>
<h3>Lange drijvende armen</h3>
<p>Na zijn eindexamen ging Boyan studeren in Delft, maar het probleem van de plastic soep liet hem niet los. 'Al dat plastic is heel slecht voor het milieu. Vissen eten het op en kunnen er dood aan gaan. En ook wij krijgen het door de vissen binnen.' Boyan besloot zijn studie op pauze te zetten. 'Ik vroeg me af: waarom zou je met schepen over de oceanen achter plastic aan varen als de oceaan zelf ook in beweging is?’ Zo kwam hij op het idee voor een systeem met lange drijvende armen, waar de wind en stroming ronddobberend plastic vanzelf naartoe brengt. 'Zo ruimt de oceaan eigenlijk zichzelf op!'</p>
<p><div class="media media-element-container media-default"><div id="file-417060" class="file file-image file-image-jpeg">

        
  
  <div class="content">
    <img alt="Boyan Slat over zijn Ocean Cleanup" title="Beeld: AFP" height="860" width="1356" class="media-element file-default" data-delta="1" src="https://7dagen.netlify.app/sites/default/files/ANP-27939273.jpg">  </div>

  
</div>
</div>
<h3>65 onderzoekers</h3>
<p>In 2013 begon Boyan met The Ocean Cleanup. Van alle kanten kreeg hij steun én geld. Maar ook kritiek. 'Door alle aandacht kwamen er ook artikelen van mensen die zeiden dat het een belachelijk idee was. Daar heb ik wel slapeloze nachten van gehad.' Maar Boyan zette door. Vorig jaar onthulde hij een prototype. En straks kan Boyan, samen met 65 onderzoekers en technici die aan het project meewerken, de eerste grote test gaan doen.</p>
<p>De plastic rommel tussen Hawaï en Californië is één van de vijf plekken waar het plastic samenklontert. Als het aan Boyan ligt, is al het plastic voor zijn dertigste uit de oceanen gevist.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
