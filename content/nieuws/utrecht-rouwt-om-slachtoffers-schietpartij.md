---
id: b1c60a215a864f6ba6720ed97cc70689
type: nieuws
layout: post
title: "Utrecht rouwt om slachtoffers schietpartij"
permalink: /nieuws/utrecht-rouwt-om-slachtoffers-schietpartij/
date: 2022-05-11T19:16:41.067Z
author: 7biA1WiYB
excerpt: "Utrecht werd gisterochtend opgeschrikt door een schietpartij in een tram waarbij drie mensen om het leven kwamen. Vijf slachtoffers liggen in het ziekenhuis. De verdachte van de schietpartij werd aan het einde van de dag gearresteerd.  "
seo:
  description: "Utrecht rouwt om slachtoffers schietpartij"
  title: "Utrecht rouwt om slachtoffers schietpartij"
---
Utrecht werd gisterochtend opgeschrikt door een schietpartij in een tram waarbij drie mensen om het leven kwamen. Vijf slachtoffers liggen in het ziekenhuis. De verdachte van de schietpartij werd aan het einde van de dag gearresteerd.  

    <p>Terwijl de schutter door de politie werd gezocht, riep de gemeente Utrecht mensen op om voor hun veiligheid binnen te blijven. Veel kinderen moesten op school blijven, zij mochten pas aan het einde van de middag naar huis. Moskeeën en ook de universiteit in Utrecht waren gesloten. </p>
<h3>Motief</h3>
<p>De man die van de schietpartij verdacht wordt is 37 jaar. De politie kent hem van eerdere strafbare feiten waaronder diefstal, poging tot doodslag, drugsbezit en mishandeling. Waarom hij gisteren in de tram op mensen begon te schieten is nog niet helemaal duidelijk.</p>
<p>Wel blijkt uit het onderzoek tot nu toe dat er geen relatie is tussen de hoofdverdachte en de slachtoffers. Het Openbaar Ministerie houdt nog steeds rekening met een terroristisch motief. Een briefje dat in de vluchtauto is gevonden zou daarvoor de reden zijn. Het OM liet weten dat andere motieven ook worden onderzocht.</p>
<p>Twee mannen, een van 23 en een van 27 jaar, werden ook aangehouden. Wat zij met de zaak te maken hebben is niet bekend. De tram waarin de schietpartij plaatsvond, is naar een speciale plek gebracht voor onderzoek. De andere trams rijden sinds vandaag gewoon weer.</p>
<h3>Rouw</h3>
<p>In Utrecht heerst verdriet over de slachtoffers. Op het Christelijk Gymnasium is vandaag een speciale bijeenkomst omdat de vader van twee leerlingen een van de dodelijke slachtoffers is. De vlag hangt er vandaag halfstok, als teken van rouw.</p>
<p>Bij het schietpartij kwam ook een meisje van 19 jaar om het leven. Het derde slachtoffer is een man van 28 jaar. Vijf andere mensen liggen gewond in het ziekenhuis, drie van hen - twee vrouwen, een van 20 en een van 21 jaar en een 74-jarige man - zijn er ernstig aan toe.</p>
<p>Op de plaats van de schietpartij werden vanochtend bloemen gelegd. Ook op overheidsgebouwen hangen de vlaggen vandaag halfstok.</p>  
