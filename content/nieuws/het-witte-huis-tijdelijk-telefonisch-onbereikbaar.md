---
id: 7e02344745b548bfba593c4b7bed6ff8
type: nieuws
layout: post
title: "Het Witte Huis tijdelijk telefonisch onbereikbaar"
permalink: /nieuws/het-witte-huis-tijdelijk-telefonisch-onbereikbaar/
date: 2022-05-11T19:16:41.067Z
author: 7biA1WiYB
excerpt: "Wie het telefoonnummer van het Witte Huis in Washington belt, krijgt sinds zaterdag een voicemail met een nogal ongewone mededeling.  "
seo:
  description: "Het Witte Huis tijdelijk telefonisch onbereikbaar"
  title: "Het Witte Huis tijdelijk telefonisch onbereikbaar"
---
Wie het telefoonnummer van het Witte Huis in Washington belt, krijgt sinds zaterdag een voicemail met een nogal ongewone mededeling.  

    <p>De twee grootste politieke partijen in Amerika, de Republikeinen en de Democraten, hebben namelijk ruzie. Daarom zijn sinds zaterdag veel overheidsdiensten, zoals musea, pretparken en gemeenteloketten, gesloten. Honderdduizenden ambtenaren zijn naar huis gestuurd en krijgen tijdelijk niet betaald. De Amerikaanse president Donald Trump, die de Republikeinen vertegenwoordigt, geeft de Democraten de schuld van deze ‘shutdown’.</p>
<h3>Ruzie</h3>
<p>De ruzie tussen de twee partijen gaat over de verdeling van geld, maar ook over de ‘Dreamers’. Dat zijn ongeveer 800.000 jongeren die als kind illegaal met hun ouders Amerika binnenkwamen. Ze zijn opgegroeid in Amerika en kennen het land waar ze geboren zijn vaak helemaal niet. Dankzij een wet die in 2012 ingevoerd is door oud-president Barack Obama, mochten deze jongeren legaal in Amerika blijven. President Trump wil die wet intrekken zodat ze moeten vertrekken.</p>
<h3>Op slot</h3>
<p>Omdat de ruziënde partijen niet tot een oplossing kwamen, moest de overheid tijdelijk ‘dicht’. Daarom neemt nu ook in het Witte Huis niemand de telefoon op. Wie belt krijg een bandje te horen met de volgende tekst: ‘We kunnen uw telefoontje helaas niet beantwoorden, omdat de Democraten van het Congres de overheidsfinanciering gegijzeld houden voor een debat over immigratie dat hier niets mee te maken heeft. Door dit probleem is de overheid in <em>shutdown</em>. We kijken ernaar uit om uw telefoontjes te beantwoorden wanneer de overheid weer open is.’</p>  
