---
id: aceddfb74fc240aeb34a0115c02d97d8
type: nieuws
layout: post
title: "Vuurwerkshow of zelf knallen met Oudjaar?"
permalink: /nieuws/vuurwerkshow-of-zelf-knallen-met-oudjaar/
date: 2022-05-11T19:16:41.067Z
author: 7biA1WiYB
excerpt: "Afgeknalde vingers en oogletsel door vuurpijlen. Elke jaarwisseling belanden er weer veel mensen na een vuurwerkongeluk op de eerste hulp. Dat kan veiliger, vindt Stichting Maatschappij en Veiligheid.   "
seo:
  description: "Vuurwerkshow of zelf knallen met Oudjaar?"
  title: "Vuurwerkshow of zelf knallen met Oudjaar?"
---
Afgeknalde vingers en oogletsel door vuurpijlen. Elke jaarwisseling belanden er weer veel mensen na een vuurwerkongeluk op de eerste hulp. Dat kan veiliger, vindt Stichting Maatschappij en Veiligheid.   

    <p>De organisatie riep begin dit jaar op tot het organiseren van professionele vuurwerkshows. Slechts acht gemeenten doen dat dit jaar. Alleen in Amsterdam, Rotterdam, Den Haag, Apeldoorn, Hilversum en Zoetermeer, Zaltbommel en de Groningse plaats Ten Boer zijn dit jaar centrale vuurwerkshows. In Rotterdam is dit al jaren een groot succes. Vanaf de Erasmusbrug kijken elk jaar zo’n zestigduizend mensen naar het vuurwerkspektakel.</p>
<h3>Minder slachtoffers</h3>
<p>Bij een vuurwerkshow wordt het vuurwerk afgestoken door professionals. Dat zorgt niet alleen voor prachtig vuurwerk maar ook voor minder slachtoffers. Daarnaast wordt er minder schade aangericht als mensen het niet zelf afsteken, denkt de veiligheidsorganisatie. Er zijn gemeenten die het consumentenvuurwerk helemaal willen verbieden. Maar dat vindt de Tweede Kamer een stap te ver gaan.</p>
<h3><div class="media media-element-container media-default media-float-left"><div id="file-420151" class="file file-image file-image-jpeg">

        
  
  <div class="content">
    <img alt="Julia" title="Julia" height="1600" width="964" style="width: 100px; height: 166px; float: left;" class="media-element file-default" data-delta="1" src="https://7dagen.netlify.app/sites/default/files/WhatsApp%20Image%202017-11-29%20at%2013.38.26_1.jpeg">  </div>

  
</div>
</div>Julia (15) uit Den Haag is voor vuurwerkshows, ze zegt daarover:</h3>
<p>‘Een vuurwerkshow is een goed alternatief. Het zorgt voor een mooie afsluiter van het jaar zonder dat er overlast wordt veroorzaakt. Ik snap dat mensen vuurwerk afsteken leuk vinden, maar het is ook gevaarlijk. Voor de knalliefhebbers kunnen ze altijd een club opzetten: hier kunnen ze dan onder begeleiding afsteken.‘</p>
<h3><div class="media media-element-container media-default media-float-left"><div id="file-420152" class="file file-image file-image-jpeg">

        
  
  <div class="content">
    <img alt="Jop" title="Jop" height="1600" width="900" style="width: 100px; height: 178px; float: left;" class="media-element file-default" data-delta="1" src="https://7dagen.netlify.app/sites/default/files/WhatsApp%20Image%202017-11-29%20at%2013.10.16.jpeg">  </div>

  
</div>
</div>Jop (14) uit Naarden is tegen vuurwerkshows, hij zegt daarover:</h3>
<p>‘Ik spaar zodat ik voor de jaarwisseling pijlen en knallers kan kopen. Het geeft een kick als je een mooie pijl ziet die je zelf hebt aangestoken. Het zelf vuurwerk afsteken is een traditie zoals Sinterklaas en kerst. Een vuurwerkshow is misschien mooi, maar het afsteken afschaffen is stom. Ik denk dat er dan juist meer mensen illegaal vuurwerk gaan kopen.’ </p>
<p> </p>  
