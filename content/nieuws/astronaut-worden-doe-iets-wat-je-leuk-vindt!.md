---
id: 058ec75c37f04a818d90c15e2f27b170
type: nieuws
layout: post
title: "Astronaut worden? 'Doe iets wat je leuk vindt!'"
permalink: /nieuws/astronaut-worden-doe-iets-wat-je-leuk-vindt!/
date: 2022-05-11T19:16:41.067Z
author: 7biA1WiYB
excerpt: "Hoe is het om in de ruimte te zijn? Met een grote show in Ziggo Dome gaat André Kuipers (58) dat laten zien. 'Ik wil mijn ervaringen overbrengen.'  "
seo:
  description: "Astronaut worden? 'Doe iets wat je leuk vindt!'"
  title: "Astronaut worden? 'Doe iets wat je leuk vindt!'"
---
Hoe is het om in de ruimte te zijn? Met een grote show in Ziggo Dome gaat André Kuipers (58) dat laten zien. 'Ik wil mijn ervaringen overbrengen.'  

    <p>Hoewel de show pas voor 11 november op de agenda staat, is de astronaut nu al druk bezig met de voorbereidingen van <a href="https://www.spacexperience.nl/">SpaceXperience</a>. 'We zijn aan het bepalen hoe de show eruit gaat zien. Zo zijn we bezig met het uitzoeken van de muziek en de artiesten. Maar ook met de techniek, licht en geluid.'</p>
<h3>Van grapje tot plan</h3>
<p>Het belooft een groot spektakel te worden. 'We gaan veel gebruik maken van licht- en geluidseffecten. De mensen in de zaal moeten het gevoel krijgen alsof ze echt in de ruimte zijn', legt André uit. 'De spanning van het opstijgen, het bijzondere van het zweven en de spectaculaire landing.'</p>
<p>Een grote show in Ziggo Dome, hoe bedenk je zoiets? 'Het begon eigenlijk als grapje. Ik vertel al vaak over ruimtevaart in het theater. Toen zei ik voor de grap dat ik wel een show in Ziggo Dome zou willen doen. Mensen die daar werken, hoorden dat en nu gaat het er echt van komen.'</p>
<h3>Techniek saai? Nee!</h3>
<p>Of het nu in een theater of in een grote zaal is, André vindt het leuk en belangrijk om over zijn vak te vertellen. Hij hoopt dat er dan meer jongeren voor een technische opleiding kiezen. 'Er is een tekort aan mensen met een technische achtergrond. Techniek heeft een negatief imago en daar moet verandering in komen, want het is juist heel mooi. En we hebben er allemaal mee te maken, denk bijvoorbeeld maar eens aan je mobiele telefoon of een live uitzending op televisie.'</p>
<h3>Astronaut worden?</h3>
<p>Maar welke opleiding kun je nu het beste volgen als je astronaut wilt worden? 'Er is eigenlijk niet echt één studie die je moet volgen. Astronauten hebben dan ook allemaal iets anders gestudeerd. Ik ben arts, maar er zijn astronauten die bijvoorbeeld piloot of wetenschapper zijn', legt André uit.</p>
<p>Jongeren die dromen over een leven als astronaut hoeven dus niet te kiezen voor een bepaalde opleiding, als het maar iets met techniek of wetenschap te maken heeft. 'Veel belangrijker is dat je iets doet wat je echt leuk vindt. De kans om astronaut te worden is niet zo groot. De weg ernaartoe moet dus vooral heel leuk zijn. En als je iets leuk vindt, ben je er vaak ook goed in.'</p>
<h3>Terug in de Ruimte</h3>
<p>Zelf ziet André het wel zitten om nog een keer de ruimte in te gaan. 'Maar die kans is niet zo groot', verwacht hij. Toch is hij nog dagelijks bezig met ruimtevaart. Zo opent hij op vrijdag 26 mei een nieuwe tentoonstelling in het Space Expo in Noordwijk.</p>
<p>‘Er zijn allemaal voorwerpen te zien die in de ruimte zijn geweest’, vertelt André over<em> Terug uit de Ruimte</em>. De astronaut is nu bijna vijf jaar terug van zijn laatste ruimtereis en laat spullen zien die hij toen bij zich had. ‘Mijn ruimtepak bijvoorbeeld.’ Ook kun je zijn Sojoez-capsule (zie onderstaande foto) van dichtbij bekijken. Bekijk <a href="http://www.space-expo.nl/">hier</a> meer info over de tentoonstelling.</p>
<p><div class="media media-element-container media-default"><div id="file-417548" class="file file-image file-image-jpeg">

        
  
  <div class="content">
    <img alt="André Kuipers" title="Foto: ANP" height="3712" width="5568" style="width: 900px; height: 600px;" class="media-element file-default" data-delta="1" src="https://7dagen.netlify.app/sites/default/files/ANP-47583612_0.jpg">  </div>

  
</div>
</div>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
