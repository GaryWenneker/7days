---
id: ff6febc92795457f90c83ca00372cd38
type: nieuws
layout: post
title: "Wat weten we over de dood van Romy en Savannah?"
permalink: /nieuws/wat-weten-we-over-de-dood-van-romy-en-savannah/
date: 2022-05-11T19:16:41.067Z
author: 7biA1WiYB
excerpt: "De dood van Romy uit Hoevelaken en Savannah uit Bunschoten (allebei 14) heeft heel Nederland geschokt. Twee verdachten staan op donderdag voor de rechter. Dit is wat we tot nu toe weten.  "
seo:
  description: "Wat weten we over de dood van Romy en Savannah?"
  title: "Wat weten we over de dood van Romy en Savannah?"
---
De dood van Romy uit Hoevelaken en Savannah uit Bunschoten (allebei 14) heeft heel Nederland geschokt. Twee verdachten staan op donderdag voor de rechter. Dit is wat we tot nu toe weten.  

    <h3>De verdwijning</h3>
<p>Op donderdag 1 juni wordt Savannah uit Bunschoten als vermist opgegeven. Ze is om 15 uur ’s middags op de fiets naar een vriendin gegaan om huiswerk te maken maar is daar nooit aangekomen. Haar fiets wordt een dag later gevonden maar van het meisje ontbreekt ieder spoor. Tot maandag 5 juni. Dan vindt een voorbijganger haar lichaam in het water op een industrieterrein in Bunschoten. Ze is door een misdrijf om het leven gekomen.</p>
<p><div class="media media-element-container media-default"><div id="file-417709" class="file file-image file-image-jpeg">

        
  
  <div class="content">
    <img height="2705" width="4500" style="width: 900px; height: 541px;" class="media-element file-default" data-delta="1" src="https://7dagen.netlify.app/sites/default/files/ANP-51739017.jpg" alt="">  </div>

  
</div>
</div><em>Politie doet onderzoek bij De Kronkels, het industrieterrein waar het lichaam van Savannah is gevonden (foto ANP)</em>
<p>Romy uit Hoevelaken komt op vrijdag 2 juni niet thuis uit school. Haar lichaam wordt al snel gevonden in een sloot bij Achterveld. Ook zij is door een misdrijf om het leven gekomen. </p>
<h3>Geen verband </h3>
<p>Hoewel de twee zaken veel op elkaar lijken, gaat de politie niet uit van een verband. Er zijn dan ook twee losse politieteams met deze zaken bezig die waar nodig informatie uitwisselen. Wel roept de burgemeester van Bunschoten op extra alert te zijn. ‘Jonge mensen doen er goed aan om zoveel mogelijk bij elkaar te blijven en niet onnodig alleen naar een meer verlaten plaats te gaan’, zei hij in een <a href="https://www.youtube.com/watch?v=nQQEd_h6MHk" target="_blank">videoboodschap</a>. Tegelijkertijd moeten jongeren zich ook niet onnodig bang laten maken, laat Marjolein Aelberts van Slachtofferhulp Nederland aan de NOS weten.</p>
<h3>Aanhoudingen</h3>
<p>In beide zaken wordt er maandag iemand aangehouden. In de zaak van Savannah is dat een zestienjarige jongen uit Den Bosch. Lange tijd werd gehoopt dat het meisje nog in leven zou zijn en zich bij hem schuilhield. Wat hun precieze relatie was, wil de politie niet zeggen, maar het lijkt erop dat ze de verdachte kent via social media. In de zaak van Romy is een veertienjarige jongen uit Lunteren aangehouden. Die heeft toegegeven dat hij haar seksueel heeft misbruikt. Ze kenden elkaar van school, liet het Openbaar Ministerie weten. Donderdag stonden beide jongens voor de rechter-commissaris.</p>
<h3>Condoleance</h3>
<p>De school van Savannah was maandag open voor leerlingen en hun ouders om troost bij elkaar te vinden. Ook is er een stilteruimte ingericht en is er een herdenkplek gemaakt waar knuffels, bloemen en kaartjes liggen. Op <a href="http://www.condoleance.nl/16518" target="_blank">het condoleanceregister</a> dat is geopend stromen ook veel berichten binnen. Savannah wordt woensdag begraven in besloten kring. </p>
<p><div class="media media-element-container media-default"><div id="file-417710" class="file file-image file-image-jpeg">

        
  
  <div class="content">
    <img height="3555" width="4666" style="width: 900px; height: 686px;" class="media-element file-default" data-delta="1" src="https://7dagen.netlify.app/sites/default/files/ANP-51757449.jpg" alt="">  </div>

  
</div>
</div><em>Kaarsen, bloemen en knuffels voor Romy (foto ANP)</em>
<p>Ook in Hoevelaken werd maandag stilgestaan bij de dood van Romy, tijdens een speciale bijeenkomst. De familie was er niet bij. ‘Die is thuis’, vertelde burgemeester Renkema. ‘Ze wil deze moeilijke tijd in eigen omgeving in rust verwerken.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op 7Days!</em></p>  
