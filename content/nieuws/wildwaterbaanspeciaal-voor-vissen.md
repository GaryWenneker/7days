---
id: 5bad6dd5ebfa4e00888f50798bd8a9ad
type: nieuws
layout: post
title: "Wildwaterbaan...speciaal voor vissen"
permalink: /nieuws/wildwaterbaanspeciaal-voor-vissen/
date: 2022-05-11T19:16:41.067Z
author: 7biA1WiYB
excerpt: "Tussen Friesland en Noord-Holland komt middenin het IJsselmeer een splinternieuwe wildwaterbaan van drie kilometer lang. Maar helaas voor jou, de baan is alleen voor vissen.  "
seo:
  description: "Wildwaterbaan...speciaal voor vissen"
  title: "Wildwaterbaan...speciaal voor vissen"
---
Tussen Friesland en Noord-Holland komt middenin het IJsselmeer een splinternieuwe wildwaterbaan van drie kilometer lang. Maar helaas voor jou, de baan is alleen voor vissen.  

    <p>Via deze nieuwe baan kunnen vissen straks keihard van de Waddenzee naar het IJsselmeer zwemmen. Het plan voor een vissenbaan was er al langer, maar nu is er eindelijk ook genoeg geld om het uit te voeren.</p>
<h3>Zuiderzee</h3>
<p>In 1932 werd de Afsluitdijk aangelegd. De Zuiderzee werd toen ineens een meer, het IJsselmeer. Fijn voor mensen, want die waren zo beter beschermd tegen overstromingen. Maar pech voor de vissen, want die konden niet meer van het zoute water van de Waddenzee naar het zoete water in het IJsselmeer zwemmen. Terwijl sommige soorten juist heel graag dáár willen paren.</p>
<h3>Zeehond </h3>
<p>Wouter van der Heij van de Waddenvereniging is één van de bedenkers van de vissenrivier. ‘Het is niet zomaar een gat door de dijk. Het wordt een kunstmatige rivier waar water snel doorheen stroomt, een soort wildwaterbaan voor vissen dus inderdaad. Ze worden door een drie kilometer lange kronkelende, hard stromende stroom meegezogen door een gat onder de Afsluitdijk.’ </p>
<p>Volgens Van der Heij is de opening zo groot dat de kans bestaat dat er zo nu en dan ook een zeehond doorheen glipt. ‘Dat wordt voor ons ook afwachten. We gaan het uitgebreid volgen en bestuderen.’ </p>
<p>Eind van dit jaar begint de bouw. Als het goed is kunnen in 2022 de eerste vissen de wildwaterbaan in.</p>
<p><div class="media media-element-container media-default"><div id="file-526366" class="file file-image file-image-jpeg">

        
  
  <div class="content">
    <img height="885" width="1732" class="media-element file-default" data-delta="1" src="https://7dagen.netlify.app/sites/default/files/credit%20vrienden%20van%20de%20blije%20vis.jpg" alt="">  </div>

  
</div>
</div><em>Zo komt de vissenbaan er ongeveer uit te zien</em>  
