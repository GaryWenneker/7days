---
id: cadf287fbe324d0b96250d9f7b80cb79
type: nieuws
layout: post
title: "7 dingen die je nog niet wist over Geert Wilders"
permalink: /nieuws/7-dingen-die-je-nog-niet-wist-over-geert-wilders/
date: 2022-05-11T19:16:41.067Z
author: 7biA1WiYB
excerpt: "Op 15 maart worden de Tweede Kamerverkiezingen gehouden. Maar wie zijn die politici eigenlijk, waar Nederland straks op kan stemmen? PVV-voorman Geert Wilders is een van de bekendste gezichten uit Den Haag. Maar wist jij deze zeven dingen al over hem?  "
seo:
  description: "7 dingen die je nog niet wist over Geert Wilders"
  title: "7 dingen die je nog niet wist over Geert Wilders"
---
Op 15 maart worden de Tweede Kamerverkiezingen gehouden. Maar wie zijn die politici eigenlijk, waar Nederland straks op kan stemmen? PVV-voorman Geert Wilders is een van de bekendste gezichten uit Den Haag. Maar wist jij deze zeven dingen al over hem?  

    <h3>1. Geert Wilders was ooit Kamerlid voor de VVD</h3>
<p>Vijftien jaar lang was Geert Wilders actief voor de VVD. Over steeds meer punten bleken Wilders en de rest van zijn fractie andere ideeën te hebben. In 2004 leidde het tot een breuk. Wilders bleef op zijn zetel zitten en richtte in z'n eentje Groep Wilders op, die later de PVV zou worden.</p>
<h3>2. Geert Wilders heeft Indische roots</h3>
<p>De moeder van Geert Wilders is geboren in Soekaboemi, in het toenmalig Nederlands-Indië. Dat verklaart zijn deels exotische uiterlijk. Want stiekem heeft Wilders geen blond, maar <a href="http://www.geenstijl.nl/mt/archieven/2009/09/geniale_jeugdfoto_scheert_wild.html" target="_blank">donker </a>haar.</p>
<h3>3. Geert Wilders bemoeide zich op zijn tiende al met de politiek</h3>
<p>Laatst heeft een tijdschrift een oude <a href="https://original.sevendays.nl/nieuws/dit-schreef-kleine-wilders-10-de-schoolkrant" target="_blank">schoolkrant </a>opgeduikeld waar ene Geert Wilders (10 jaar) zijn mening deelde. Zo maakte hij zich zorgen om het milieu en riep hij mensen op om niet harder dan 100 kilometer per uur te rijden. Daar is-ie inmiddels van teruggekomen.</p>
<p><div class="media media-element-container media-default"><div id="file-415160" class="file file-image file-image-jpeg">

        
  
  <div class="content">
    <img alt="7 dingen die je nog niet wist over Geert Wilders" title="Beeld: ANP" height="699" width="1271" class="media-element file-default" data-delta="1" src="https://original.sevendays.nl/sites/default/files/ANP-48515865.jpg">  </div>

  
</div>
</div>
<h3>4. Geert Wilders mag niet zelf boodschappen doen</h3>
<p>Sinds oktober 2004 wordt Wilders, na meerdere doodsbedreigingen te hebben gekregen, permanent beveiligd. Daardoor kan-ie veel dingen niet meer zelf doen, vertelde hij aan het <em>AD</em>. Een stukje wandelen in de buurt, naar de Albert Heijn of post uit de brievenbus halen: Wilders mag het nooit alleen.</p>
<h3>5. Geert Wilders is een fanboy van Donald Trump</h3>
<p>Dat Wilders de 'Nederlandse Trump' <a href="http://www.metronieuws.nl/nieuws/binnenland/2016/07/wilders-vergelijkt-zichzelf-met-trump" target="_blank">wordt </a>genoemd, dat ziet-ie als compliment. De PVV-politicus reisde in 2016 nog af naar de Verenigde Staten, om daar een toespraak van Trump bij te wonen. </p>
<h3>6. Geert Wilders is gek van De Efteling</h3>
<p>En in het bijzonder van de Droomvlucht. Daar kan-ie wel tien keer achter elkaar in, schepte hij ooit op bij het <em>Jeugdjournaal</em>. Wilders zou het heerlijk vinden om even weg te dromen tussen de elfen en kabouters.</p>
<h3>7. Geert Wilders had ooit een stiekem Twitter-account</h3>
<p>Onder de nickname @zip15nl_frank volgde Wilders een illuster gezelschap aan Twitteraars: van Donald Duck tot pornoster Kim Holland. De PVV-voorman was niet blij met de ontdekking ervan. 'Nu moet ik een nieuw anoniem Twitteraccount aanmaken', liet hij weten</p>
<div class="kader">
<p><img class="kaderafbeelding" src="https://original.sevendays.nl/sites/default/files/ff.png"></p>
<p>Lees ook: <a href="https://original.sevendays.nl/nieuws/7-dingen-die-je-nog-niet-wist-over-mark-rutte">7 dingen die je nog niet wist over Mark Rutte</a></p>
</div>
  
