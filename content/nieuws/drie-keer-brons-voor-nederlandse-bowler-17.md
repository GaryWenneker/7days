---
id: e7389b3983904620a0aa577d6610356d
type: nieuws
layout: post
title: "Drie keer brons voor Nederlandse bowler (17)"
permalink: /nieuws/drie-keer-brons-voor-nederlandse-bowler-17/
date: 2022-05-11T19:16:41.067Z
author: 7biA1WiYB
excerpt: "Ja, bowlen is een echte sport. En nee, één strike is voor hem niks bijzonders meer. Yorick van Deutekom (17, links op de foto) verdedigde afgelopen week zijn juniorentitel op het EK in Reykjavik (IJsland). Helaas: hij ging 'slechts' met drie keer brons naar huis. We interviewden 'm toen hij nog midden in de race zat.  "
seo:
  description: "Drie keer brons voor Nederlandse bowler (17)"
  title: "Drie keer brons voor Nederlandse bowler (17)"
---
Ja, bowlen is een echte sport. En nee, één strike is voor hem niks bijzonders meer. Yorick van Deutekom (17, links op de foto) verdedigde afgelopen week zijn juniorentitel op het EK in Reykjavik (IJsland). Helaas: hij ging 'slechts' met drie keer brons naar huis. We interviewden 'm toen hij nog midden in de race zat.  

    <p>Yorick speelt maximaal één wedstrijd per dag, want bowlen op hoog niveau  is een stuk pittiger dan als amateur met een biertje en een bitterbal in je hand. 'Je moet een bal met zo'n vijfentwintig kilometer per uur naar een bepaald punt gooien. Dat vergt toch wat energie.'</p>
<p><strong>Tien keer sporten</strong><br>En die energie krijg je niet zomaar. Yorick traint er tot tien keer per week voor. Vijf keer daarvan doet hij krachttraining in de sportschool. 'Dan train ik echt álles: mijn benen, armen, borst... dat duurt zo'n anderhalf uur.' De andere vier tot vijf keer staat hij op de bowlingbaan. 'Steeds één tot twee uur.'</p>
<p>Kortom: een behoorlijk zware carrière dus. Al denken veel mensen van niet. 'Als ik over mijn bowlen vertel, reageren sommige mensen gewoon met "Ah tof!". Anderen vragen of dat wel een sport is. Ja, zeg ik dan. Maar veel mensen denken dan nog steeds van niet. Ach, dat maakt mij niet zoveel uit. Als zij dat vinden, mogen ze dat toch vinden?'</p>
<p><div class="media media-element-container media-default"><div id="file-17136" class="file file-image file-image-jpeg">

        
  
  <div class="content">
    <img alt="yorick van deutekom bowling bowlen EK" height="747" width="1328" class="media-element file-default" src="https://7dagen.netlify.app/sites/default/files/20160322%20Vooraf%20ontspannen%20halve%20finale.JPG">  </div>

  
</div>
</div>
<p><strong>Gescheiden ouders</strong><br>Of hij op een plakkerig kinderpartijtje met snoep en roze ballen ineens verliefd werd op het spel? Niet bepaald. Yoricks broer bowlde al bij een club. 'Mijn vader en moeder waren gescheiden en als mijn broer moest spelen, kon ik niet alleen thuisblijven. Ik moest elke keer op de bowlingbaan rondhangen, dus vroegen mensen of ik een keer wilde meedoen. Toen was ik acht. Twee jaar later was ik Nederlands kampioen.' </p>
<p>Toch kijkt hij nog graag naar de 'bitterbalbowlers' die er niks van bakken. 'Het is leuk om te zien, omdat het totaal anders is. Zij hebben echt hun eigen manier van gooien.' Zelf is-ie niet bepaald onder de indruk van één eigen strike. Pas bij een strike of drie wordt hij blij. 'Een echt slechte wedstrijd is er eentje waarbij ik ongeveer twee strikes heb gegooid, de rest spares.'</p>
<p><div class="media media-element-container media-default media-float-left"><div id="file-17137" class="file file-image file-image-jpeg">

        
  
  <div class="content">
    <img alt="yorick van deutekom bowling bowlen EK" height="850" width="500" style="float: left; margin-left: 5px; margin-right: 5px; width: 350px; height: 595px;" class="media-element file-default" src="https://7dagen.netlify.app/sites/default/files/yorick%203.jpg">  </div>

  
</div>
</div><strong>Lelijke schoentjes</strong><br>Ondanks zijn prestaties ontkomt zelfs Yorick niet aan die lelijke bowlingschoenen. 'Maar die van mij zijn net even wat charmanter. Ze zijn zwart met een klein beetje rood erin, niet zo opvallend dus.' In zijn koffer zaten ook nette kleren voor tijdens de wedstrijden. 'Meestal draag ik gewoon een polo en een pantalon. Niet altijd in de kleuren van Nederland, nee. In principe mag je gewoon je eigen bowlingshirt aan op de baan, zolang je er maar een beetje netjes uitziet.'
<p>Verder sleepte Yorick nog zes bowlingballen mee naar het EK in Reykjavik. 'Die wegen elk 7,5 kilo.' Om te voorkomen dat hij op de luchthaven een boete moest betalen omdat zijn bagage te zwaar was, zijn alle bowlingballen van de Nederlandse selectie keurig over de koffers van alle bowlers, ouders en begeleiders verdeeld. Maar dan nog moest de Noord-Hollander kiezen welke-ie meenam. 'Ik heb in totaal een stuk of achttien ballen. Die liggen niet verspreid door het huis hoor, de meeste liggen op de bowlingbaan.'</p>
<p><strong>Opleiding in Amerika</strong><br>Hoe Yoricks toekomst eruit ziet? Hij heeft geen idee. 'Ik ben nu bijna klaar met een anderhalf jaar durende opleiding van Defensie. Wat ik daarna ga doen, weet ik nog niet. Vorig jaar kreeg ik een aanbod uit de VS om daar een opleiding te volgen en te bowlen.' Dat feest ging niet door, omdat Yorick nog met zijn studie bezig was.</p>
<p>'Achteraf had ik het beter wel kunnen doen. Amerika is echt hét bowlingland, denk ik. Misschien kan ik alsnog komen, maar daar heb ik me niet in verdiept. En ik heb ook niet zo'n haast. Als ik klaar ben met het EK, ga ik er wel even naar kijken, denk ik.'</p>
<p><em>Altijd op de hoogte blijven van nieuws en tips waar je als jongere iets mee kunt? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuwsapp</a> of neem een proefabonnement op de <a href="https://abonneren.sevendays.nl/abonneren/abonnementen/ae/artikel">papieren 7Days</a>!</em></p>  
