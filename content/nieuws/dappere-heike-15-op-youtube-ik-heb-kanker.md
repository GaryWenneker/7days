---
id: 29e5c526554a4d05a53e7b4d3e0815aa
type: nieuws
layout: post
title: "Dappere Heike (15) op YouTube: 'Ik heb kanker'"
permalink: /nieuws/dappere-heike-15-op-youtube-ik-heb-kanker/
date: 2022-05-11T19:16:41.067Z
author: 7biA1WiYB
excerpt: "Een tijdje geleden begon de Belgische Heike Claeys (15) met vloggen. In haar YouTube-filmpjes praat ze over alles wat haar de hele dag bezighoudt. Deze week praatte Heike plotseling over iets heel anders. Ze heeft kanker. 'Ik heb lang gewacht met deze video, maar dit moest ik toch wel eventjes kwijt.’   "
seo:
  description: "Dappere Heike (15) op YouTube: 'Ik heb kanker'"
  title: "Dappere Heike (15) op YouTube: 'Ik heb kanker'"
---
Een tijdje geleden begon de Belgische Heike Claeys (15) met vloggen. In haar YouTube-filmpjes praat ze over alles wat haar de hele dag bezighoudt. Deze week praatte Heike plotseling over iets heel anders. Ze heeft kanker. 'Ik heb lang gewacht met deze video, maar dit moest ik toch wel eventjes kwijt.’   

    <p>‘Hoi ik ben Heike, en deze video wordt een beetje serieuzer.’ Met die woorden begint Heike haar vlog. ‘Ik ga namelijk vertellen wat er scheelt.’ Een paar weken terug ontdekte Heike een bultje in haar nek. Een bultje dat daar niet hoorde, vond ze. En dus liet ze het controleren in het ziekenhuis. </p>
<p><strong>Moeilijke termen</strong><br>‘Ik ben naar een pediater geweest’, legt Heike uit. ‘Dat is een dokter voor kinderen die nog geen 18 zijn.’ En daar moest ze allerlei testjes doen. Heike was wel vijf uur in het ziekenhuis. ‘Uiteindelijk zei de dokter dat er een klier was gevonden bij mijn luchtpijp’, vertelt Heike. ‘Hij gebruikte allemaal moeilijke termen en zei dingen die ik niet begreep, maar uiteindelijk vertelde hij dat ik de ziekte van Hodgkin heb.’</p>
<p>Heike begreep weinig van zijn uitleg, vertelt ze. ‘Maar aangezien hij er zo serieus over deed, had ik wel door dat er iets niet klopte.’ Thuis legde haar moeder het allemaal nog eens uit. ‘Ze zei: het is een soort kanker. Lymfklierkanker. Dus ja, ik heb kanker.’ </p>
<p><div class="media media-element-container media-default"><div id="file-20862" class="file file-video file-video-youtube">

        <h2 class="element-invisible"><a href="/files/uitleg">uitleg...</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="uitleg..." src="https://www.youtube.com/embed/bGCqjDpPU5U?wmode=opaque&controls=" name="uitleg..." frameborder="0" allowfullscreen="">Video van uitleg...</iframe>
</div>
  </div>

  
</div>
</div>
<p><b>Moe en misselijk</b><br>Eén klein lichtpuntje: het type kanker wat ze heeft is best goed te genezen, vertelde de arts. Om zo snel mogelijk te genezen, begon ze meteen aan een eerste chemokuur. Daarvoor moest ze naar een kinderziekenhuis in Gent. Heike: ‘Ik kreeg een infuus in mijn arm en zo kreeg ik alles in mijn lichaam. Ik word er moe en misselijk van en later ga ik mijn haar verliezen.’  </p>
<p><strong>Huilen helpt niet</strong><br>‘Ik heb lang gewacht met deze video, omdat ik nog niet klaar was om het te vertellen’, geeft Heike toe nadat ze alles heeft verteld. ‘Maar dit moest ik toch wel eventjes kwijt.' Aan een Belgische nieuwssite vertelt haar vader, Sam Claeys, dat Heike de video vooral maakte om het slechte nieuws op een rustige manier aan haar vrienden te vertellen. 'Toen ik het filmpje deelde op Facebook, ontplofte er een bom', zegt hij. Duizenden keren werd haar vlog bekenen en gedeeld. 'Om middernacht was ze nog altijd steunbetuigingen aan het lezen.' </p>
<p><strong>Nieuw hoofdstuk</strong><br>‘De steun die ik krijg van mensen helpt enorm', zegt Heike. 'Ik was verdrietig, maar ik moét me erbij neer gaan leggen.’ Huilen helpt niet, vindt ze. ‘Dit wordt een nieuw hoofdstuk van mijn leven. En ik ga ervan uit dat ik genees, dus alle andere leuke dingen moet ik even uitstellen tot daarna.’</p>
<p>Of ze het vloggen vanaf nu ook gaat uitstellen? 'Ik ga proberen te blijven uploaden want ik houd van YouTube. En ik vind dat mijn ziekte dat niet in de weg mag staan. '</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
