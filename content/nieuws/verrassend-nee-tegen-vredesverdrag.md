---
id: 8bc46c64869d44d1b2de402cc80c0bec
type: nieuws
layout: post
title: "Verrassend 'nee' tegen vredesverdrag"
permalink: /nieuws/verrassend-nee-tegen-vredesverdrag/
date: 2022-05-11T19:16:41.067Z
author: 7biA1WiYB
excerpt: "'Nee'. Dat zeggen de Colombianen luid en duidelijk tegen het vredesakkoord met terreurorganisatie FARC. Wat de gevolgen zijn van deze tegenstem? Tja, dat is minder duidelijk. Vier vragen over het FARC-vredesverdrag.  "
seo:
  description: "Verrassend 'nee' tegen vredesverdrag"
  title: "Verrassend 'nee' tegen vredesverdrag"
---
'Nee'. Dat zeggen de Colombianen luid en duidelijk tegen het vredesakkoord met terreurorganisatie FARC. Wat de gevolgen zijn van deze tegenstem? Tja, dat is minder duidelijk. Vier vragen over het FARC-vredesverdrag.  

    <p><div class="media media-element-container media-default"><div id="file-22220" class="file file-image file-image-jpeg">

        
  
  <div class="content">
    <img alt="Voorstanders van het vredesplan zijn bedroefd over de uitslag  Foto AFP" title="Voorstanders van het vredesplan zijn bedroefd over de uitslag  Foto AFP" height="541" width="850" class="media-element file-default" data-delta="1" src="https://7dagen.netlify.app/sites/default/files/ANP-47793100-klein.jpg">  </div>

  
</div>
</div><br><strong>Hoe zit het met dat 'nee'?</strong><br>Dat gebeurde gisteren. De Colombianen mochten naar de stembus om door te geven hoe zij over het vredesverdrag met de FARC denken. Deze rebellengroep, die zich verstopt houdt in de dichte jungle, begon in 1964 als een beweging die de arme Colombiaanse boerenbevolking wilde helpen. Maar de FARC groeide uit tot een gewelddadige groep die aanslagen pleegde, mensen ontvoerde en in drugs handelde. Tussen FARC en het Colombiaanse leger brak een hevige strijd uit die ruim vijftig jaar duurde. Daarbij kwamen ruim tweehonderdduizend mensen om en sloegen miljoenen op de vlucht. Het verdrag moest aan deze burgeroorlog een eind maken. Het plan, waaraan zes jaar is gewerkt, werd vorige week maandag al ondertekend door de Colombiaanse president Santos en de hoogste FARC-commandant. Maar, beloofde de president, het volk heeft hier ook een belangrijke stem in en ik zal me houden aan de uitslag. Als er tenminste genoeg mensen komen opdagen. Zondag was het zover. De Colombianen konden via een zogeheten <em>pleisbiscito</em>, een volksraadpleging, hun stem doorgeven.<br><br><strong>En?</strong><br>'Nee' dus. Van de in totaal zo'n 13 miljoen Colombianen die naar de stembus kwamen was 50,2 procent tegen het verdrag. Een verrassende uitkomst, want peilingen zeiden dat het ja-kamp zou winnen. En president Santos zal echt naar het volk moeten luisteren, want met een opkomst van bijna 40 procent is de uitslag ruim rechtsgeldig.<br><div class="media media-element-container media-default"><div id="file-22221" class="file file-image file-image-jpeg">

        
  
  <div class="content">
    <img alt="Deze jonge Colombiaan is een aanhanger van oud-president Uribe die een groot tegenstander van het vredesplan is  Foto AFP" title="Deze jonge Colombiaan is een aanhanger van oud-president Uribe die een groot tegenstander van het vredesplan is  Foto AFP" height="563" width="850" class="media-element file-default" data-delta="1" src="https://7dagen.netlify.app/sites/default/files/ANP-47793067-klein.jpg">  </div>

  
</div>
</div><br><strong>Wat stond er in dat verdrag?</strong><br>Dat de rebellen hun wapens zouden inleveren. Dat de FARC daarna verder zou mogen als politieke partij. En dat sommige rebellen een lagere straf zouden kunnen krijgen als ze een goede getuigenis zouden afleggen. Vooral op die laatste twee onderdelen hebben de nee-stemmers veel kritiek. Zij zien de FARC-rebellen als oorlogsmisdadigers en vinden het onverteerbaar als je die politieke macht en strafvermindering gaat geven. Daarmee beloon je misdaad, vinden zij.<br><br><strong>Hoe moet het nu verder?</strong><br>Dat is vaag. Net als bij de Britse Brexit was ook in Colombia met een 'nee' geen rekening gehouden. 'Een plan B is er niet', zei president Santos laatst al. Gaat het hele plan dan de prullenbak in en gaat de FARC-strijd door? Waarschijnlijk niet. 'De wapenstilstand blijft van kracht', zegt Santos. En ook de FARC heeft laten weten te willen blijven werken aan vrede. Terug naar de onderhandelingstafel, dat ligt het meest voor de hand.
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em><br> </p>  
