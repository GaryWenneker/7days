---
id: 603f9d99e7c54c2ca53195346a10323b
type: nieuws
layout: post
title: "Waarom was Sevendays.nl uit de lucht?"
permalink: /nieuws/waarom-was-sevendaysnl-uit-de-lucht/
date: 2022-05-11T19:16:41.067Z
author: 7biA1WiYB
excerpt: "Dinsdag was de website van 7Days voor lange tijd niet bereikbaar. Ook veel andere websites, waaronder die van Geenstijl en de rijksoverheid, lagen urenlang plat. Pas rond 10 uur 's avonds was de storing voorbij. Wat was er aan de hand?  "
seo:
  description: "Waarom was Sevendays.nl uit de lucht?"
  title: "Waarom was Sevendays.nl uit de lucht?"
---
Dinsdag was de website van 7Days voor lange tijd niet bereikbaar. Ook veel andere websites, waaronder die van Geenstijl en de rijksoverheid, lagen urenlang plat. Pas rond 10 uur 's avonds was de storing voorbij. Wat was er aan de hand?  

    <p><strong>Wat was er aan de hand?</strong><br>Een DDos-aanval, meldt de website van Rijksoverheid.nl vandaag. Gisteren was de grote hostingprovider Prolocation, dat allerlei websites 'opslaat' op servers zodat jij ze kunt bezoeken, nog druk aan het onderzoeken waar hun plotselinge storing vandaan kwam.  Vanmorgen bevestigden ze inderdaad doelwit te zijn geweest van een cyberaanval. </p>
<p><strong>Hoe groot was de schade?</strong></p>
<p>Best wel groot. Dat we hier op de redactie de hele dag geen nieuw leesvoer voor jou konden uploaden, is tot daar aan toe. Maar ministers konden de hele dag geen Kamerstukken rondsturen en lezen en werden dus ernstig beperkt in hun werk. En dat nota bene op <a href="https://www.saferinternetday.nl/">Safer Internet Day</a>. </p>
<p><strong>Wat is een DDos-aanval?</strong><br>Bij een DDos-aanval gebeurt ongeveer hetzelfde als wanneer jij met twintig vrienden en duizenden andere kapers klaar zit om kaartjes te kopen voor een populair festival: de site kan al het dataverkeer binnen de kortste keren niet meer aan. Alleen bij een aanval gebeurt zoiets niet per ongeluk, maar doelbewust. En in dit geval was het geen aanval op één website, maar op de plek waar een heleboel websites worden gehost.</p>
<p><strong>Hoe werkt dat?</strong><br>Hackers met kwade bedoelingen zorgen ervoor dat ze massa's computers besmetten met schadelijke software. 'Botnets' noem je zulke netwerken. Zij kunnen die computers besturen en opdracht geven een website honderden keren per minuut te bezoeken. Zonder dat de eigenaar het doorheeft. </p>
<p><strong>Wie deed dit?</strong><br>Het is erg moeilijk om daar achter te komen. De laatste tijd zijn er grote aanvallen geweest op bijvoorbeeld de Rabobank. Wie daar verantwoordelijk voor was, weten we nog steeds niet. Dikke kans dat de aanvallers ook deze keer wegkomen met hun actie. </p>
<p><strong>Dat dat zomaar kan...</strong><br>Ja, daar maakt de Rijksoverheid zich ook zorgen over. De website Geenstijl.nl kon gisteren via een back-up bijna de hele dag worden bereikt. Waarom heeft de Rijksoverheid niet zo'n functie? De PvdA heeft om opheldering gevraagd. Het kabinet kan hier Kamervragen over verwachten. </p>  
