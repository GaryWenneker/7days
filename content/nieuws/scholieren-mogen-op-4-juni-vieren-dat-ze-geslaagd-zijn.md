---
id: c173496f3fdd4919bf52e4b1343c78b8
type: nieuws
layout: post
title: "Scholieren mogen op 4 juni vieren dat ze geslaagd zijn"
permalink: /nieuws/scholieren-mogen-op-4-juni-vieren-dat-ze-geslaagd-zijn/
date: 2022-05-11T19:16:41.067Z
author: 7biA1WiYB
excerpt: "Leerlingen die geslaagd zijn voor hun eindexamen kunnen dat op donderdag 4 juni vieren. Dat maakte minister Slob vandaag bekend. En er is nog meer duidelijkheid over de slaag-zak-regeling.  "
seo:
  description: "Scholieren mogen op 4 juni vieren dat ze geslaagd zijn"
  title: "Scholieren mogen op 4 juni vieren dat ze geslaagd zijn"
---
Leerlingen die geslaagd zijn voor hun eindexamen kunnen dat op donderdag 4 juni vieren. Dat maakte minister Slob vandaag bekend. En er is nog meer duidelijkheid over de slaag-zak-regeling.  

    <p>De centrale eindexamens voor middelbare scholieren gaan dit jaar niet door vanwege corona. Scholen bepalen op basis van schoolexamens - die eerder in het jaar zijn afgenomen - of leerlingen geslaagd zijn of niet. Deschoolexamens tellen normaal gesproken voor de helft mee voor het eindexamen. Maar omdat dit jaar alles anders gaat door corona, wordt het nu zo bepaald.</p>
<h3>Eén verandering</h3>
<p>Om vast te stellen of een leerling is geslaagd, is een regeling bedacht: normaal gesproken mogen leerlingen maximaal één vijf voor een van de kernvakken hebben. Die kernvakken zijn Nederlands, Engels of wiskunde. Daarnaast mogen ze maximaal één 5 en één 4 op de eindlijst hebben. Ook moeten scholieren gemiddeld voor alle vakken op het centraal examen een 5,5 of hoger hebben gehaald. Maar die laatste regel komt nu te vervallen. De slaag-zak-regeling blijft dus nagenoeg hetzelfde, op het laatste punt na.</p>
<h3>Herkansen</h3>
<p>Onder gewone omstandigheden mogen leerlingen normaal één centraal examen herkansen. Dit jaar is er geen centraal examen en zijn er dus ook geen herkansingen. Daarom komen er 'resultaatverbeteringstoetsen' die de scholen zelf maken. Deze tellen voor 50% mee voor het eindcijfer. Behalve wanneer het resultaat lager is dan het schoolexamen, dan telt het eerder behaalde cijfer. Een leerling mag nu voor twee vakken zo'n toets afnemen.</p>
<h3>Vlaggen uit</h3>
<p>Donderdag 4 juni is de dag waarop scholieren kunnen vieren dat ze geslaagd zijn. Hoe ze het gaan vieren, hangt af van de coronacrisis en de situatie op die dag laat minister Slob aan <a href="https://nos.nl/artikel/2329805-slob-4-juni-landelijke-dag-voor-geslaagde-scholieren-spelregels-definitief.html" target="_blank">NOS</a> weten: 'Hoe we het einde van de examens precies gaan vieren, hangt af van de omstandigheden op 4 juni. Maar ik hoop dat er die dag veel vlaggen met schooltassen uit kunnen, zoals de jaarlijkse traditie. De meeste eindexamenkandidaten hebben keihard gewerkt de afgelopen jaren. Ik gun ze in deze ongekende crisis met dit landelijke moment toch een mooie afsluiting van hun middelbare schoolloopbaan.'</p>  
