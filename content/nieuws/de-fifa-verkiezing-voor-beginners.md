---
id: 0ae9937cdc73414d8f32ae3229902f5d
type: nieuws
layout: post
title: "De FIFA-verkiezing voor beginners"
permalink: /nieuws/de-fifa-verkiezing-voor-beginners/
date: 2022-05-11T19:16:41.067Z
author: 7biA1WiYB
excerpt: "Diepgewortelde corruptie, een ernstig beschadigd imago én een rondsnuffelende FBI. De opvolger van Sepp Blatter krijgt er allemaal mee te maken. Vrijdag kiest de FIFA een nieuwe voorzitter. Wat is er ook alweer allemaal aan de hand? Een lesje FIFA-verkiezing voor beginners.  "
seo:
  description: "De FIFA-verkiezing voor beginners"
  title: "De FIFA-verkiezing voor beginners"
---
Diepgewortelde corruptie, een ernstig beschadigd imago én een rondsnuffelende FBI. De opvolger van Sepp Blatter krijgt er allemaal mee te maken. Vrijdag kiest de FIFA een nieuwe voorzitter. Wat is er ook alweer allemaal aan de hand? Een lesje FIFA-verkiezing voor beginners.  

    <p>De belangrijkste taak van de nieuwe FIFA-voorzitter: puinruimen en het imago van de voetbalbond oppoetsen. De beerput ging afgelopen jaar namelijk helemaal open.</p>
<p><strong>Bestuurders gearresteerd</strong><br>Het begint allemaal op 27 mei 2015 tijdens een eerdere voorzittersverkiezing in het Zwitserse Zürich. Daar grijpt de politie op verzoek van de FBI zes FIFA-bestuurders in de kraag op verdenking van corruptie. Ze zouden gesjoemeld hebben met het toekennen van WK’s en de verkoop van kaartjes en tv-rechten voor voetbaltoernooien.</p>
<p><strong>Blatter opnieuw de baas, oh nee niet</strong><br>Ondanks de arrestaties gaat de verkiezing gewoon door. Sepp Blatter, op dat moment al zeventien jaar de voorzitter én niet gearresteerd, wordt herkozen. Maar niet veel later stapt hij toch op. Vanuit de voetbalwereld is veel kritiek op hem. De corruptie vond tenslotte plaats terwijl hij de baas was. </p>
<p><strong>Blatter blijft nog even, oh nee niet</strong><br>Er moeten dus nieuwe verkiezingen worden gehouden. De FIFA zet de datum daarvoor op 26 februari 2016, tot die tijd is Blatter officieel nog voorzitter. Maar ook dat duurt niet lang. </p>
<p>Samen met UEFA-voorzitter Michel Platini wordt hij voor jaren geschorst. De reden: Blatter heeft Platini bijna twee miljoen van FIFA’s geld toegeschoven, zonder duidelijke reden. </p>
<p><div class="media media-element-container media-default"><div id="file-16347" class="file file-image file-image-jpeg">

        
  
  <div class="content">
    <img alt="blatter FIFA verkiezing voorzitter" title="Foto: AFP" height="500" width="850" class="media-element file-default" src="https://7dagen.netlify.app/sites/default/files/ANP-34326981_0.jpg">  </div>

  
</div>
</div><em>Oude baas Sepp Blatter kreeg afgelopen juli een gelddouche. <a href="https://7dagen.netlify.app/video/gelddouche-voor-sepp-blatter">Tegen zijn zin in.</a></em>
<p><strong>Tijd voor schoon schip</strong><br>Met zo’n grote puinhoop is het voor de FIFA dus zaak om schoon schip te maken. Slecht nieuws is dat aan alle huidige kandidaten iets negatiefs kleeft (<a href="https://7dagen.netlify.app/nieuws/wie-wordt-de-nieuwe-fifa-baas">lees dit artikel maar</a>). </p>
<p>Ook lijken ze qua ideeën op elkaar. Zo willen ze allemaal dat voor iedereen duidelijker wordt hoe de FIFA werkt en dat er een betere check komt op de eerlijkheid van bestuurders. De meesten komen niet verder dan het benoemen van die ideeën. Een duidelijk plan van aanpak heeft niemand. Het zijn de ultieme open deuren na de corruptieophef. </p>
<p><strong>Zieltjes winnen</strong><br>Daarnaast zijn alle kandidaten voorstander van een WK met meer deelnemers en een verhoging van het jaarlijkse zakgeld dat nationale bonden van de FIFA krijgen voor ontwikkeling van het voetbal. Logisch, want daarmee win je stemmen bij de talloze kleine voetballanden. Hun stem telt net zo zwaar als die van het handjevol grote voetballanden. En uiteindelijk gaat het dáár om: wie heeft vrijdag de meeste vriendjes gemaakt en wordt de machtigste man in de voetbalwereld?<br><br><em>Wie zijn die vijf figuren die vandaag mogelijk de nieuwe FIFA-baas worden? We stellen ze <a href="https://7dagen.netlify.app/nieuws/wie-wordt-de-nieuwe-fifa-baas">hier</a> aan je voor. En weten hoe die corruptie-zaak precies in elkaar steekt? Lees ons <a href="https://7dagen.netlify.app/dossier-fifa">Dossier FIFA</a>.</em></p>  
