---
id: 32eeb15955db470ea60e7f88cd81f275
type: nieuws
layout: post
title: "Halloweenfeest in zwembad Tilburg loopt uit de hand"
permalink: /nieuws/halloweenfeest-in-zwembad-tilburg-loopt-uit-de-hand/
date: 2022-05-11T19:16:41.067Z
author: 7biA1WiYB
excerpt: "Tijdens een Halloweenfeest afgelopen zaterdag in zwembad Stappegoor in Tilburg, heeft een groep jongeren zich zo misdragen dat het feest eerder moest worden afgeblazen.   "
seo:
  description: "Halloweenfeest in zwembad Tilburg loopt uit de hand"
  title: "Halloweenfeest in zwembad Tilburg loopt uit de hand"
---
Tijdens een Halloweenfeest afgelopen zaterdag in zwembad Stappegoor in Tilburg, heeft een groep jongeren zich zo misdragen dat het feest eerder moest worden afgeblazen.   

    <p>Bij het feest waren ongeveer vijfhonderd mensen aanwezig: van jonge kinderen met hun ouders tot tieners. Zo'n veertig jongeren hebben zich volgens het <em><a href="https://www.bd.nl/tilburg-e-o/vier-meisjes-belaagd-tijdens-halloweenfeest-in-zwembad-stappegoor-smolders-vraagt-spoeddebat-aan~ae51da34/" target="_blank">Brabants Dagblad</a>  </em>ernstig misdragen. Ze duwden kinderen onder water en vielen meisjes lastig.</p>
<h3>Overlast</h3>
<p>Het feest zou tot half elf duren, maar het zwembadpersoneel besloot het zwembad vanwege de onrust al eerder te sluiten. Voor die sluiting werden al zes jongens op straat gezet omdat ze te veel overlast veroorzaakten. </p>
<p>Later op de avond ging het opnieuw mis toen een groep jongeren zich voor het zwembad verzamelde. Ze gooiden een steen door het raam en vernielden een rolluik.</p>
<h3>Toegangsverbod</h3>
<p>In de dezelfde krant zegt een woordvoerder van het zwembad dat het onduidelijk is waarom het mis ging. Vorig jaar was een Halloweenfeest zonder problemen verlopen.</p>
<p>Volgens <em><a href="https://www.omroepbrabant.nl/nieuws/2879222/Tilburgse-politiek-wil-optreden-tegen-ongeregeldheden-in-zwembad-Stappegoor" target="_blank">Omroep Brabant</a> </em>waren er dit keer jongeren binnen gekomen die eigenlijk een toegangsverbod hadden. Zij waren betrokken bij eerdere incidenten in het zwembad. Voor straf mochten ze er niet meer in. Een vingerscan waarmee bij de ingang de identiteit van bezoekers gecheckt kan worden, werd bij het feest afgelopen zaterdag niet gebruikt. </p>
<p>De Tilburgse gemeenteraad wil weten wat er precies is gebeurd en voert daarom maandag een spoeddebat.</p>  
