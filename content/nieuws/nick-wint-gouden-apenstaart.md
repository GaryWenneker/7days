---
id: 63ab236b155f488a951d7b9ebb9249b6
type: nieuws
layout: post
title: "Nick wint Gouden Apenstaart"
permalink: /nieuws/nick-wint-gouden-apenstaart/
date: 2022-05-11T19:16:41.067Z
author: 7biA1WiYB
excerpt: "Nick (13) uit Rotterdam kan niet alleen zelf programmeren, maar hij legt via filmpjes op zijn site Jorcademy ook nog eens uit hóe hij dat doet. Zodat jij ook weer weet hoe dat moet. Het leverde hem een mooie prijs op: de Gouden Apenstaart. - Door Jacqueline Ancona en Kim Einder  "
seo:
  description: "Nick wint Gouden Apenstaart"
  title: "Nick wint Gouden Apenstaart"
---
Nick (13) uit Rotterdam kan niet alleen zelf programmeren, maar hij legt via filmpjes op zijn site Jorcademy ook nog eens uit hóe hij dat doet. Zodat jij ook weer weet hoe dat moet. Het leverde hem een mooie prijs op: de Gouden Apenstaart. - Door Jacqueline Ancona en Kim Einder  

    <p>De Gouden Apenstaart gaat elk jaar naar jongeren (t/m 16 jaar) die fraaie dingen op internet maken. Bijvoorbeeld een eigen site hebben, een game ontwikkelden of een app maakten. <em>7Days </em>Jongere van het Jaar 2014 Jiami won al eerder een Gouden Apenstaart voor haar blog <a href="http://lifesplash.nl/">Lifesplash.nl</a> en dit jaar is die eer dus voor de site <a href="http://www.jorcademy.nl/">Jorcademy </a>van Nick! In korte filmpjes legt Nick bijvoorbeeld uit hoe je Minecraft-monsters maakt in het gratis computerprogramma <a href="https://scratch.mit.edu/">Scratch</a>.</p>
<p><strong>Awards</strong><br>Nick kreeg zijn prijs vanmiddag in het Nederlands Instituut voor Beeld en Geluid in Hilversum tijdens de uitreiking van de Kinder Media Awards. De twee andere genomineerden waren Narita Derks (16) van <a href="http://teenkicks.nl/">Teenkicks.nl</a> (website/magazine voor tieners) en <a href="http://www.jonggedroomd.nl/">Jonggedroomd.nl</a>, dat wordt gemaakt door zestien kinderen van tussen de tien en veertien jaar (website over de toekomstdromen van vier groepjes jongeren).</p>
<p>'Eerlijk gezegd had ik dit niet verwacht', zegt Nick als hij direct na de bekendmaking nogal beduusd het podium oploopt en meteen geïnterviewd wordt door presentator Sipke-Jan Bouwsema. 'Ik had het niet verwacht omdat ik heel jong ben. En de andere waren natuurlijk ook heel erg goed', zegt hij. </p>
<p><div class="media media-element-container media-default"><div id="file-2410" class="file file-image file-image-jpeg">

        
  
  <div class="content">
    <img height="2473" width="2448" style="height: 859px; width: 850px;" class="media-element file-default" src="https://7dagen.netlify.app/sites/default/files/7D%20nick%202.jpg" alt="">  </div>

  
</div>
</div>
<p><strong>'Broodnodig'</strong><br>Programmeren is superbelangrijk, legt een trotse Nick achteraf uit aan <em>7Days</em>. 'Broodnodig' zelfs. En daarom is hij zijn website gestart. 'Er zijn weinig kinderen die nu programmeren, vooral in Europa. Terwijl er eigenlijk heel veel vraag naar is. Bijvoorbeeld om games te maken.' Wat hem betreft moeten er meer jonge programmeurs komen om meer websites en apps te bouwen. Want op school leer je alleen de computer <em>gebruiken</em>, je leert niet hoe de software werkt. 'Daarom moest er een website gemaakt worden met tips en trucs, dacht ik.' </p>
<p>Toen hij zijn tuturials maakte, kreeg hij geen enkele hulp. Nou ja, af en toe wat commentaar van zijn vader, maar daar is hij juist wel blij mee. Een tip voor andere jongeren met programmeerambities heeft hij ook. 'Begin met Scratch, dan hoef je geen code in te typen, maar moet je een soort blokjes slepen waar de programmeertaal in zit. Daarna kun je overstappen op programmeertalen.' </p>  
