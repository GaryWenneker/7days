---
id: be97fed7d6fb4420b87f84f5ed2e6788
type: nieuws
layout: post
title: "50 kilo kwijt door te lopen naar school en gezond eten"
permalink: /nieuws/50-kilo-kwijt-door-te-lopen-naar-school-en-gezond-eten/
date: 2022-05-11T19:16:41.067Z
author: 7biA1WiYB
excerpt: "Twee jaar geleden zat de Amerikaanse Michael (18) niet lekker in zijn vel. De tiener uit Canton in Ohio woog zo'n 152 kilo en werd gepest met zijn gewicht. Hij voelde zich onzeker en ongelukkig. Daarom hakte hij op een dag de knoop door en besloot-ie af te vallen.  "
seo:
  description: "50 kilo kwijt door te lopen naar school en gezond eten"
  title: "50 kilo kwijt door te lopen naar school en gezond eten"
---
Twee jaar geleden zat de Amerikaanse Michael (18) niet lekker in zijn vel. De tiener uit Canton in Ohio woog zo'n 152 kilo en werd gepest met zijn gewicht. Hij voelde zich onzeker en ongelukkig. Daarom hakte hij op een dag de knoop door en besloot-ie af te vallen.  

    <p>'Door mijn hoge gewicht was mijn zelfvertrouwen nul', zegt Michael in een interview met <em><a href="https://edition.cnn.com/2019/05/14/health/ohio-teen-loses-115-pounds-walking-to-school-trnd/index.html" target="_blank">CNN</a>. </em> Hij kreeg door zijn overgewicht niet alleen te maken met nare opmerkingen, maar ook met gezondheidsproblemen.</p>
<h3>Lopen</h3>
<p>Daarom besloot Michael op een dag dat hij het anders wilde. Hij maakte een eenvoudig plan dat bestond uit gezonder eten én elke dag naar school lopen. Dagelijks wandelde hij twee keer twintig minuten, ook als het regende of sneeuwde. Als mensen hem een lift aanboden, wees hij die af. De tijden waarop de schoolbus reed, was Michael al snel vergeten.</p>
<h3>Fastfood</h3>
<p>Gezond eten was nog een hele uitdaging door Michael's bijbaantje in een fastfoodrestaurant. Op dagen dat hij toch zwichtte voor een ongezonde snack zei hij tegen zichzelf: 'Elke dag is weer een nieuwe dag'. En dat bleek te werken, want nu - twee jaar later - is Michael ruim 52 kilo lichter.</p>
<p>Door zijn gewichtsverlies is hij ook minder verlegen geworden. Vroeger durfde Michael meisjes niet aan te spreken, maar nu is hij niet bang meer om een meisje mee uit te vragen.</p>
<h3>Schijnwerper</h3>
<p>Michael's school gebruikt zijn verhaal nu om andere jongeren te inspireren. 'Het is een voorbeeld van moedige, persoonlijke ontwikkeling die zeldzaam is voor een scholier,' vertelde de directeur aan <em>CNN</em>. Hij besloot daarom een speciale 'In de schijnwerpers'-rubriek te maken op de Facebook-pagina van de school. Hierin kreeg Michael - uiteraard - een mooi plekje! </p>
<iframe allow="encrypted-media" allowtransparency="true" frameborder="0" height="727" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FCantonCitySchoolDistrict%2Fposts%2F1288930997914648&amp;width=500" width="500"></iframe>  
