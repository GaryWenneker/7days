---
id: 602afd4e71654b7b99b8663cf0cca6eb
type: nieuws
layout: post
title: "Grote Denkers voor Dummies: Kant"
permalink: /nieuws/grote-denkers-voor-dummies-kant/
date: 2022-05-11T19:16:41.067Z
author: 7biA1WiYB
excerpt: "Denken tot je hersens kraken en je hoofd van wijsheid uit elkaar spat. Deze week mag het, want het is de Week van de Klassieken. Een mooie reden om de grootste denkers aller tijden eens op een rijtje te zetten. Een intellectuele discussie met ze aangaan kan helaas niet meer, want ze zijn allemaal al dood. De denker van vandaag: Immanuel Kant (1724 – 1804)  "
seo:
  description: "Grote Denkers voor Dummies: Kant"
  title: "Grote Denkers voor Dummies: Kant"
---
Denken tot je hersens kraken en je hoofd van wijsheid uit elkaar spat. Deze week mag het, want het is de Week van de Klassieken. Een mooie reden om de grootste denkers aller tijden eens op een rijtje te zetten. Een intellectuele discussie met ze aangaan kan helaas niet meer, want ze zijn allemaal al dood. De denker van vandaag: Immanuel Kant (1724 – 1804)  

    <p>Durf te denken! Daar komt in drie woorden de theorie van de Duitse Immanuel Kant op neer. Tegelijk wijst Kant juist op de grenzen van het menselijk verstand. Hij wilde laten zien dat er een grens is aan wat we kunnen weten. In de tijd van Kant deden filosofen vaak uitspraken over bijvoorbeeld het leven na de dood. Kant deed dat voor het eerst af als onzinnig speculeren.</p>
<h3>Niet zomaar wat doen</h3>
<p>In één van zijn bekendste werken, <em>Kritiek van de praktische rede</em>, schrijft Kant over hoe mensen zich zouden moeten gedragen. Een echt vrij mens doet niet zomaar wat, maar is zich er juist van bewust dat zijn gedrag goed moet zijn. Dat maakt mensen anders dan dieren, zo stelde hij. Kant had hier zelfs een regel met een ingewikkelde naam voor bedacht: het ‘categorisch imperatief’. Die houdt in dat je altijd moet handelen volgens een regel waarvan je tegelijkertijd kunt willen dat het een algemene wet wordt. Oftewel: wat gij niet wil dat u geschiedt, doe dat ook een ander niet! </p>
<h3>Kwart over drie</h3>
<p>Wees een pietje precies! Immanuel Kant kon alleen maar denken als zijn dag extreem gestructureerd verliep. Hij liet zich om stipt 5 uur wekken en elke dag ging hij op exact hetzelfde tijdstip wandelen, zijn buren konden hun klok erop gelijk konden. Als Kant langs het raam liep, was het altijd precies kwart over drie. </p>
<h2>Beroemde citaten:</h2>
<p>'De mens is een ziekte op de huid van de aarde.'</p>
<p>'Wetenschap is georganiseerde kennis. Wijsheid is georganiseerd leven.'</p>  
