---
id: e11d99c1608040f4bf6e801a4b5df55b
type: nieuws
layout: post
title: "Jongeren zijn pietendiscussie zat"
permalink: /nieuws/jongeren-zijn-pietendiscussie-zat/
date: 2022-05-11T19:16:41.067Z
author: 7biA1WiYB
excerpt: "De zwartepietendiscussie is zo vlak voor de intocht van Sinterklaas weer in volle hevigheid losgebarsten. Voor- en tegenstanders laten overal van zich horen. En daar zijn jullie wel klaar mee, blijkt uit onderzoek van 7Days onder bijna driehonderd lezers.  "
seo:
  description: "Jongeren zijn pietendiscussie zat"
  title: "Jongeren zijn pietendiscussie zat"
---
De zwartepietendiscussie is zo vlak voor de intocht van Sinterklaas weer in volle hevigheid losgebarsten. Voor- en tegenstanders laten overal van zich horen. En daar zijn jullie wel klaar mee, blijkt uit onderzoek van 7Days onder bijna driehonderd lezers.  

    <p>Hoewel in het <em>Sinterklaasjournaal </em>alleen roetveegpieten te zien zijn, lijkt de discussie in het land over hoe zwart Piet moet zijn nog lang niet voorbij. Dit weekend komt Sinterklaas op veel plekken in Nederland. Bij twaalf intochten zijn leden van de actiegroep <a href="https://7dagen.netlify.app/nieuws/kick-out-zwarte-piet-wat-er-aan-de-hand">Kick Out Zwarte Piet (KOZP)</a> aanwezig om te demonstreren. Ook voorstanders van zwarte piet laten zich bij meerdere intochten zien. Zij willen juist dat het hulpje van Sinterklaas zwart blijft. </p>
<h3>Nog meer discussie</h3>
<p>De actievoerders hebben niet gewacht tot komend weekend om van zich te laten horen. In Scheveningen kwamen vorige week honderden voorstanders van ‘een pikzwarte Piet’ bij elkaar om te demonstreren. Vrijdagavond werd een besloten bijeenkomst van KOZP in Den Haag <a href="https://7dagen.netlify.app/nieuws/kick-out-zwarte-piet-wat-er-aan-de-hand">aangevallen</a> door tientallen voorstanders. Ook online kun je niet om het onderwerp heen. Stichting de Nationale Sinterklaas start volgende week met een alternatief sinterklaasjournaal op YouTube met zwarte pieten: <em>De Staff van Sinterklaas</em>. KOZP lanceerde <a href="https://twitter.com/hashtag/2020zwartepietvrij?src=hashtag_click">#2020ZwartePietVrij</a>, alvast voor volgend jaar. <i>(De tekst gaat verder na de foto).</i></p>
<p><div class="media media-element-container media-default"><div id="file-538920" class="file file-image file-image-jpeg">

        
  
  <div class="content">
    <img alt="Foto: ANP" title="Foto: ANP" height="3648" width="5472" class="media-element file-default" data-delta="2" src="https://7dagen.netlify.app/sites/default/files/ANP-354084402_1.jpg">  </div>

  
</div>
</div>
<h3>’Er komt geen einde aan’ </h3>
<p><em>7Days </em>vroeg lezers wat zij van de discussie vinden. <strong>35% </strong>vindt het vermoeiend en <strong>37% </strong>onnodig. ‘Onbegrijpelijk. Je verpest het feest voor kinderen’, vindt een lezer (14). ‘Ieder jaar weer die discussie. Er komt geen einde aan’, vindt een ander (18). <strong>13%</strong> van de ondervraagden vindt het begrijpelijk dat er steeds discussie over is. ‘Iedereen moet zich welkom voelen op het feest. Daarom moet erover gepraat worden’, zegt een lezer (15). <strong>44%</strong> vindt dat het feest aangetast wordt door de discussie. Bijna iedereen (<strong>97%</strong>) vindt dat de discussie snel afgelopen moet zijn. <strong>Een kwart</strong> ziet een andere <em>look</em> voor Piet daarvoor als oplossing. <strong>19%</strong> vindt dat de regering een beslissing moet nemen. <strong>Bijna niemand</strong> vindt dat zwarte piet of het hele feest moet worden afgeschaft. Toch is <strong>15%</strong> bang dat het Sinterklaas-feest over vijftig jaar niet meer gevierd wordt. </p>
<h3>Zwart of strepen </h3>
<p>Veel lezers zijn dus klaar met de discussie. Toch blijven <strong>negen van de tien</strong> ondervraagden het feest wel vieren. Maar hoe zouden ze zich zelf eigenlijk verkleden als Piet? Meer dan de helft (<strong>55%)</strong> zou zijn of haar gezicht helemaal zwart schminken. <strong>Een vijfde</strong> zou voor roetveegstrepen gaan. Een lezer (14) weet het goed gemaakt. ‘Ik zou gewoon véél roetvegen op doen.’ </p>  
