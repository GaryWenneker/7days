---
id: e33ed3582e4349f28eaa193f2478b225
type: nieuws
layout: post
title: "Onderzoek naar stad vol tienerzelfmoorden"
permalink: /nieuws/onderzoek-naar-stad-vol-tienerzelfmoorden/
date: 2022-05-11T19:16:41.067Z
author: 7biA1WiYB
excerpt: "Wie in de Amerikaanse stad Palo Alto opgroeit, heeft het ogenschijnlijk allesbehalve slecht. De meeste tieners wonen er in grote huizen, hebben dure hobby's en doen het uitstekend op school. Waarom plegen er dan toch zo veel zelfmoord? Daar komt nu onderzoek naar.  "
seo:
  description: "Onderzoek naar stad vol tienerzelfmoorden"
  title: "Onderzoek naar stad vol tienerzelfmoorden"
---
Wie in de Amerikaanse stad Palo Alto opgroeit, heeft het ogenschijnlijk allesbehalve slecht. De meeste tieners wonen er in grote huizen, hebben dure hobby's en doen het uitstekend op school. Waarom plegen er dan toch zo veel zelfmoord? Daar komt nu onderzoek naar.  

    <p><strong>1. Wat is Palo Alto voor een stad? </strong><br>Een zonnig stadje in Silicon Valley, een regio vol techbedrijven in Californië. Veel inwoners verdienen er twee keer zo veel als gemiddeld in de VS. En scholieren scoren er op hun SAT's, hun toelatingstest voor vervolgopleidingen, aanzienlijk beter dan de rest. Kortom: het lijkt er allemaal rozengeur en manenschijn.</p>
<p><strong>2. Wat is er dan mis?</strong><br>Al jarenlang maken zorgwekkend veel tieners in Palo Alto en naburige stadjes een einde aan hun leven. Sinds 2010 zijn het er gemiddeld twintig per jaar. Dat is vijf keer zo veel als in de rest van de VS. </p>
<p>Het aantal suïcidepogingen dat mislukt, ligt nog veel hoger. In de eerste helft van vorig schooljaar waren al tientallen leerlingen van één school om die reden in het ziekenhuis beland. </p>
<p>Tot pakweg 2009<strong> </strong>was het aantal pogingen in tien jaar tijd op één hand te tellen. En het aantal daadwerkelijke zelfmoorden al helemaal.</p>
<p><div class="media media-element-container media-default"><div id="file-16136" class="file file-image file-image-jpeg">

        
  
  <div class="content">
    <img title="Foto: Flickr/Ashley Rose" height="577" width="850" style="font-size: 13.008px; line-height: 1.538em;" class="media-element file-default" src="https://7dagen.netlify.app/sites/default/files/hope.jpg" alt="">  </div>

  
</div>
</div>
<p><strong>3. Waarom doet niemand daar iets aan?</strong><br>Dat gaat nu - hopelijk - gebeuren. Twee <em>Centers for Disease Control and Prevention </em>(CDC's) gaan onderzoek doen naar de vele zelfmoorden. Dat meldt de <a href="https://www.washingtonpost.com/news/morning-mix/wp/2016/02/16/cdc-investigates-why-so-many-high-school-students-in-wealthy-palo-alto-have-committed-suicide/">Washington Post</a>.</p>
<p>CDC's zijn overheidsinstanties die normaal gesproken fysieke ziekten zoals griep en de mazelen proberen in te dammen. Een onderzoek is natuurlijk nog geen oplossing, maar het is wel een begin.</p>
<p><strong>4. Die rijke jongeren leiden een geweldig leven! Waarom willen ze dood? </strong><br>Dat is heel lastig te zeggen. Met de meeste jongeren leek 'niets mis', ze leken juist een geweldig leven te leiden. Maar rijkeluiskind zijn is zo leuk nog niet, concludeerde wetenschapper Suniya Luthar <a href="https://www.psychologytoday.com/articles/201310/the-problem-rich-kids">een paar jaar geleden</a>. Rijke ouders hebben vaak een geweldige baan en een woonkamermuur vol diploma's. Ze vinden het niet meer dan logisch dat hun kroost ook zo'n succesnummer wordt, maar die torenhoge verwachtingen spelen sommige jongeren parten.</p>
<p>Want misschien is een kind net een tikkeltje minder slim dan zijn ouders. Of wil het geen arts of advocaat worden, maar kunstenaar of gymleraar of wat dan ook. 'Kinderen van welgestelde ouders denken dat ze móeten uitblinken op school, in hun naschoolse activiteiten en in hun sociale leven', vertelde Luthar aan de Washington Post. </p>
<p>'Hun gedachten over "falen" kunnen leiden tot angsten en depressies.' Uit Amerikaanse cijfers blijkt dat 'rijke' kinderen twee keer zo veel last hebben van serieuze depressies en angststoornissen dan gemiddeld. </p>
<p><div class="media media-element-container media-default"><div id="file-16137" class="file file-image file-image-jpeg">

        
  
  <div class="content">
    <img title="Foto: ANP" height="500" width="850" class="media-element file-default" src="https://7dagen.netlify.app/sites/default/files/ANP-16402789.jpg" alt="">  </div>

  
</div>
</div>
<p><strong>5. Wat vinden de leerlingen ervan? </strong><br>Die worden niet alleen enorm verdrietig als ze wéér een schoolgenoot moeten begraven, maar komen ook voorzichtig in opstand. Martha Cabot (18) was ruim een jaar geleden de eerste.</p>
<p>'De hoeveelheid druk op leerlingen is bizar. Verwacht je van een scholier echt dat hij zo veel vakken volgt, zo veel clubjes heeft, dat hij sport, een goed sociaal leven heeft en op tijd z'n huiswerk maakt? Dat is bijna onmogelijk', vertelt ze in een YouTube-video. </p>
<p><div class="media media-element-container media-default"><div id="file-16133" class="file file-video file-video-youtube">

        <h2 class="element-invisible"><a href="/files/henry-m-gunn-high-school-1-more-suicide-preventable">Henry M. Gunn High School: 1 more suicide preventable</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Henry M. Gunn High School: 1 more suicide preventable" src="https://www.youtube.com/embed/9LLnY_JBAAg?wmode=opaque&controls=" name="Henry M. Gunn High School: 1 more suicide preventable" frameborder="0" allowfullscreen="">Video van Henry M. Gunn High School: 1 more suicide preventable</iframe>
</div>
  </div>

  
</div>
</div>
<p>'Leerlingen voelen continu de druk om succesvol te zijn.' In haar video spreekt ze ook de ouders aan op hun houding. 'We zijn gek op onze vaders en moeders, maar RELAX. Ook als we een 7 halen op een scheikundetoets, doen we het nog prima. En nee, ik ga niet voor jullie bij de debatclub, ik wil op theater.' Het is te hopen dat haar noodkreet ouders, jongeren en leraren aan het denken zet.</p>
<p><strong>7. Wat als je hier zelf last van hebt?</strong><br>Heb jij last van depressieve gevoelens of heb je zelfs wel eens aan zelfmoord gedacht? Weet dat er altijd een oplossing is voor je problemen, ook al lijkt het absoluut niet zo. Praat erover met iemand die je vertrouwt, zoals een leraar, een oom of tante, je ouders of je huisarts of een hulpverlener via <a href="https://www.gripopjedip.nl/nl/Home/">deze site</a>. Op de website <a href="https://www.113online.nl/">113online.nl</a> kun je anoniem met een expert chatten over je gevoelens.</p>
<p><i>Foto's: Flickr/<a href="https://www.flickr.com/photos/120632374@N07/13974181800/in/photolist-nhRkoY-72F69f-68JuuP-BckYyS-dWc8ck-Bhet8q-6h7GZp-gTRXRS-uh66-6fNWeo-5JLemg-R52d-gPDja5-jsZp4A-99Ff3p-gPST7H-jSQRwD-8rTDgK-gTRXiL-gTScLJ-R4Qh-BQF438-2CWpnK-7nV1eE-HdEYX-Tnyq-zDr6f-gTSdGn-gTTyUH-AEqYm2-dXT5Yb-5GY1du-aizeTt-4NWvnA-dVsx8Y-j9HbdW-7Mf7KM-uYVbN-6cNAoy-5dyW5G-6paRJc-6VTZhu-FE7JK-gPUoDK-sbuH7-4PaVxc-qacJD2-iXpabs-9k9Lnx-gPUp1r">Ryan Melaugh</a>/<a href="https://www.flickr.com/photos/ashleyrosex/2886742804/in/photolist-5p6j4E-nN4cNR-5u4XTe-fonJi5-gPSTft-bPyAjv-AKyX83-nNmmAR-bVjhN1-2aeqn-nN4dsM-4kGmPD-gPRmtm-s9Wnwx-58Liw7-2UsgW1-nNbEV3-Pmfn-BakYnQ-gPQw18-9VKgV-imDatz-9ra9BU-DZcZyQ-q8YMjn-6WBCgb-bR2UJ4-bR2UJe-591sLc-7CB3uR-8jGX3w-oMKjqr-iDGHz-7pioc-2YvvfV-5r91Y-59r4mp-DcUUiA-56MrSM-rnvDF6-nN4eK6-nLiHxE-dVswZm-5kStgA-E8j3qA-8Z7iBd-qmfFfb-91U1yK-bP99Vr-6cJicc">Ashley Rose</a></i></p>  
