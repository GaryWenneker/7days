---
id: 91576892f85d404797461ccb9c6dc78c
type: nieuws
layout: post
title: "Trump blij met 'dirt' uit het buitenland over zijn rivalen"
permalink: /nieuws/trump-blij-met-dirt-uit-het-buitenland-over-zijn-rivalen/
date: 2022-05-11T19:16:41.067Z
author: 7biA1WiYB
excerpt: "De Amerikaanse president Donald Trump zou er geen problemen mee hebben als hij via andere landen belastende informatie over zijn politieke tegenstanders - die een gooi naar het presidentschap willen doen - krijgt. Dat zei hij in een interview met de Amerikaanse nieuwszender ABC News.   "
seo:
  description: "Trump blij met 'dirt' uit het buitenland over zijn rivalen"
  title: "Trump blij met 'dirt' uit het buitenland over zijn rivalen"
---
De Amerikaanse president Donald Trump zou er geen problemen mee hebben als hij via andere landen belastende informatie over zijn politieke tegenstanders - die een gooi naar het presidentschap willen doen - krijgt. Dat zei hij in een interview met de Amerikaanse nieuwszender ABC News.   

    <p>Deze uitspraak veroorzaakte nogal wat ophef omdat er al twee jaar onderzoek gedaan wordt naar Russische inmenging in de Amerikaanse presidentsverkiezingen van 2016. Die werden toen gewonnen door Trump.</p>
<p>Donald Trump zei woensdag in een <a href="https://abcnews.go.com/Politics/id-exclusive-interview-trump-listen-foreigners-offered-dirt/story?id=63669304" target="_blank">interview met <em>ABC News</em></a> dat hij het geen enkel probleem zou vinden om 'dirt' - schadelijke informatie over iemand - te gebruiken als een regering van een ander land hem die aanbiedt. Zijn letterlijke woorden zijn: 'Als iemand uit bijvoorbeeld Noorwegen zou bellen, en diegene zou zeggen: "we hebben informatie over je tegenstander", dan zou ik dat denk ik wel willen horen'. Als er 'iets mis' zou zijn met de informatie zou hij misschien naar de FBI (Amerikaanse onderzoekspolitie) gaan, maar dat wist Trump niet zeker.</p>
<h3>Russen</h3>
<p>De uitspraak van Trump is opvallend, omdat onderzoekers al twee jaar proberen uit te vinden hoe de Russen de Amerikaanse presidentsverkiezingen in 2016 hebben beïnvloed. Zij zouden dit hebben gedaan in het voordeel van Donald Trump. In juli 2016 riep Trump de Russen op om de e-mails van zijn tegenstander Hillary Clinton te hacken.</p>
<p>Volgens politieke waarnemers in Amerika lijkt Trump nu te suggereren dat hij best met andere landen wil samenwerken om de verkiezingen in 2020 opnieuw te winnen.  </p>
<h3>Onderzoek</h3>
<p>Zijn zoon, Donald Trump jr., werd woensdag door de Senaat ondervraagd. Een Russische advocaat zou hem in 2016 schadelijke informatie over Clinton hebben aangeboden.</p>
<p>Donald Trump zelf ontkent alle beschuldigingen. Volgesn hem is het <a href="https://7dagen.netlify.app/nieuws/trump-de-knel-door-beschuldigingen" target="_blank">onderzoek </a>van aanklager Robert Mueller 'een heksenjacht'. In het eindrapport van Mueller staat dat er intensief contact was tussen het team van Trump en de Russen. Bewijs dat Trumps medewerkers doelbewust 'samenspanden' met Rusland was niet gevonden.</p>  
