---
id: de3b9f23af0c425592ec4fb196d324fb
type: nieuws
layout: post
title: "10 jaar na 'de crisis': hoe gaat het in Nederland?"
permalink: /nieuws/10-jaar-na-de-crisis-hoe-gaat-het-in-nederland/
date: 2022-05-11T19:16:41.067Z
author: MarindeHurenkamp
auteur: Marinde Hurenkamp
avatar: /sites/default/files/styles/node_author/public/Marinde3.jpg?itok=LMRPApOG
rubrieken:
  - nieuws
excerpt: "Het is vandaag precies tien jaar geleden dat de Amerikaanse bank Lehman Brothers failliet ging. Snel daarna ging het wereldwijd mis. Bank na bank stortte in. Het was crisis, ook in Nederland. Dinsdag presenteert het kabinet de plannen voor 2019. Drie vragen (en drie antwoorden) over de Nederlandse economie, tien jaar na de crisis.  "
seo:
  description: "10 jaar na 'de crisis': hoe gaat het in Nederland?"
  title: "10 jaar na 'de crisis': hoe gaat het in Nederland?"
---
Het is vandaag precies tien jaar geleden dat de Amerikaanse bank Lehman Brothers failliet ging. Snel daarna ging het wereldwijd mis. Bank na bank stortte in. Het was crisis, ook in Nederland. Dinsdag presenteert het kabinet de plannen voor 2019. Drie vragen (en drie antwoorden) over de Nederlandse economie, tien jaar na de crisis.  

    <p><strong>1. Waardoor onstond de crisis?</strong></p>
<p>Het begon allemaal in 2007 met problemen die banken op de Amerikaanse huizenmarkt veroorzaakten. De banken leenden makkelijk geld uit en verkochten zulke ingewikkelde hypotheken dat niemand meer wist hoe het zat. Eigenlijk hadden de banken gespeeld met geld dat er niet was. Veel Amerikanen moesten hun huizen uit en verloren hun banen.</p>
<p><strong>2. Wat gebeurde er in Nederland?</strong></p>
<p>Na het faillisement van Lehman Brothers op 15 september 2008, vielen ook andere banken over de hele wereld om als dominostenen. Het was de grootste economische crisis sinds de Tweede Wereldoorlog.</p>
<p>In Nederland was de crisis niet zo erg als in sommige andere landen, maar veel mensen waren hun vertrouwen in de banken kwijt. Bij banken die er niet goed voor stonden, haalden ze hun geld weg waardoor deze banken omvielen. De Nederlandse staat hielp uiteindelijk een paar Nederlandse banken uit de grootste problemen. Ook in Nederland verloren mensen hun banen, waardoor ze de hypotheken van (dure) huizen niet meer konden betalen.</p>
<p><strong>3. Hoe gaat het nu?</strong></p>
<p>In de plannen die de Nederlandse regering aanstaande dinsdag op Prinsjesdag presenteert staat dat het weer beter gaat. De huizenprijzen zijn weer op het niveau van voor de crisis, mensen geven weer geld uit, bedrijven maken weer winst en er zijn banen in overvloed. Kortom, de Nederlandse economie heeft zich hersteld, en dat niet alleen: volgend jaar gaat bijna iedereen er ook nog eens gemiddeld 1,5 procent op vooruit.</p>
<p>Econonomen zijn minder optimistisch. Het lijkt alsof de banken niet genoeg van 2008 geleerd hebben, vinden zij. Mensen lenen weer veel geld en bankiers krijgen nog steeds torenhoge bonussen. Daarom, zeggen ze, kan het elk moment weer mis gaan. </p>
<p>Econoom Kees de Kort, die de crisis in 2008 zag aankomen zegt vandaag in <em><a href="https://www.volkskrant.nl/economie/-we-staan-nu-op-hetzelfde-punt-het-besef-van-risico-is-weg-alleen-staan-we-er-slechter-voor-~b30a681e/" target="_blank">De Volkskrant</a> </em>dat we op hetzelfde punt staan als in 2008: 'De schulden zijn enorm, mede doordat de rente zo goed als nul is. Geld is gratis, iedereen leent.' Hij is bang dat het slecht gaat aflopen: 'In feite maakt het weinig uit wat je nu nog doet, het gaat slecht aflopen, we gaan 2008 over doen.'</p>  
