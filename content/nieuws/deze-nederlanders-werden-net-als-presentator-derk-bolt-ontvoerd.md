---
id: af5b8eb524644912b53ae0cb41f94d0a
type: nieuws
layout: post
title: "Deze Nederlanders werden net als presentator Derk Bolt ontvoerd"
permalink: /nieuws/deze-nederlanders-werden-net-als-presentator-derk-bolt-ontvoerd/
date: 2022-05-11T19:16:41.067Z
author: 7biA1WiYB
excerpt: "Jarenlang is tv-presentator Derk Bolt al het gezicht van het programma Spoorloos, waar hij verloren geraakte familieleden voor mensen opzoekt. Maar zaterdag waren hij en zijn cameraman Eugenio Follender zelf opeens spoorloos. Ze blijken te zijn ontvoerd in Colombia. Ook deze Nederlanders werden ooit in het buitenland gevangengehouden.   "
seo:
  description: "Deze Nederlanders werden net als presentator Derk Bolt ontvoerd"
  title: "Deze Nederlanders werden net als presentator Derk Bolt ontvoerd"
---
Jarenlang is tv-presentator Derk Bolt al het gezicht van het programma Spoorloos, waar hij verloren geraakte familieleden voor mensen opzoekt. Maar zaterdag waren hij en zijn cameraman Eugenio Follender zelf opeens spoorloos. Ze blijken te zijn ontvoerd in Colombia. Ook deze Nederlanders werden ooit in het buitenland gevangengehouden.   

    <p>Derk Bolt en cameraman Eugenio Follender zouden ontvoerd zijn door de Colombiaanse rebellengroep ELN. Al meer dan veertig jaar vechten zij in Colombia tegen het leger. Ze gijzelen vaker mensen. Dat overkwam Bolt en Follender zaterdag in het plaatsje Versalles, in het noordoosten van Colombia.</p>
<p>Minister Koenders zei woensdag dat hij hard bezig is om ervoor te zorgen dat de presentator en zijn cameraman snel vrijkomen. Ze zijn zeker niet de eerste Nederlanders die in het buitenland zijn ontvoerd. Vier bekende voorbeelden op een rijtje.</p>
<h3>Arjan Erkel (2002-2004)</h3>
<p><div class="media media-element-container media-default"><div id="file-417971" class="file file-image file-image-jpeg">

        
  
  <div class="content">
    <img title="Foto: ANP" height="559" width="850" class="media-element file-default" data-delta="1" src="https://7dagen.netlify.app/sites/default/files/7D%20Arjan%20Erkel%20ANP-1055868.jpg" alt="">  </div>

  
</div>
</div>
<p>In augustus 2002 is Arjan Erkel voor Artsen zonder Grenzen in Dagestan, een deelrepubliek van Rusland. Vier gewapende rebellen nemen hem gevangen en houden hem twee jaar lang vast. Uiteindelijk komt hij vrij nadat er één miljoen euro aan losgeld wordt betaald. ‘Als ik nu in Rotterdam was, zou ik de grond kussen’, zegt hij bij zijn vrijlating.</p>
<h3>Sjaak Rijke (2011-2015)</h3>
<p><div class="media media-element-container media-default"><div id="file-417972" class="file file-image file-image-jpeg">

        
  
  <div class="content">
    <img title="Foto: AFP" height="562" width="850" class="media-element file-default" data-delta="1" src="https://7dagen.netlify.app/sites/default/files/7D%20Sjaak%20Rijke%20EPA-32061748.jpg" alt="">  </div>

  
</div>
</div>
<p>Sjaak Rijke is op vakantie in Mali als het in Timboektoe helemaal misgaat. Een terroristische groep, gelinkt aan Al-Qaida, overvalt een groep toeristen. Rijke, een Zweed en een Zuid-Afrikaan worden gegijzeld. Bijna vier jaar lang zit Rijke vast, tot Franse soldaten hem bevrijden.</p>
<h3>Judith Spiegel en Boudewijn Berendsen (2013)</h3>
<p><div class="media media-element-container media-default"><div id="file-417969" class="file file-video file-video-youtube">

        <h2 class="element-invisible"><a href="/files/oproep-judith-spiegel-boudewijn-berendsen">Oproep Judith Spiegel &amp; Boudewijn Berendsen</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="Oproep Judith Spiegel &amp; Boudewijn Berendsen" src="https://www.youtube.com/embed/BxgJKuQ-eFM?wmode=opaque&controls=" name="Oproep Judith Spiegel &amp; Boudewijn Berendsen" frameborder="0" allowfullscreen="">Video van Oproep Judith Spiegel &amp;amp; Boudewijn Berendsen</iframe>
</div>
  </div>

  
</div>
</div>
<p>Hartverscheurend is het filmpje wat in juli 2013 opduikt van Judith Spiegel en Boudewijn Berendsen. Ze vertellen ontvoerd te zijn en smeken om een oplossing. Die komt een half jaar later, als ze vrij komen. Of er losgeld is betaald, is onduidelijk, maar het filmpje was één groot toneelstuk opgenomen onder dwang, zei Spiegel na afloop.</p>
<h3>Ewold Horn (2012-?)</h3>
<p><div class="media media-element-container media-default"><div id="file-417973" class="file file-image file-image-jpeg">

        
  
  <div class="content">
    <img title="Foto: AFP" height="682" width="850" class="media-element file-default" data-delta="1" src="https://7dagen.netlify.app/sites/default/files/7D%20Ewold%20Horn%20ANP-17648158.jpg" alt="">  </div>

  
</div>
</div>
<p>Tijdens een vogelreis op de Filipijnen wordt de Nederlander Ewold Horn met zijn Zwitserse reisgenoot gekidnapt. Na drie jaar weet de Zwitser te ontsnappen, maar op dat moment is Horn te zwak om hetzelfde te doen. Hij wordt nog steeds vastgehouden, maar zou nog wel <a href="http://www.ad.nl/buitenland/ontvoerde-ewold-horn-levend-gezien~aebe6ca2/" target="_blank">in leven</a> zijn. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op 7Days!</em></p>  
