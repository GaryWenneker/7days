---
id: 06e6061a52514a4fa2edeccf3f9da53d
type: nieuws
layout: post
title: "Nobelprijswinnaar Naipaul overleden, wie was hij?"
permalink: /nieuws/nobelprijswinnaar-naipaul-overleden-wie-was-hij/
date: 2022-05-11T19:16:41.067Z
author: 7biA1WiYB
excerpt: "V.S. Naipaul was een Britse schrijver en Nobelprijswinnaar (voor de Literatuur). Hij is afgelopen zaterdag op 85-jarige leeftijd overleden. Wie was hij? Drie vragen en antwoorden over deze schrijver.  "
seo:
  description: "Nobelprijswinnaar Naipaul overleden, wie was hij?"
  title: "Nobelprijswinnaar Naipaul overleden, wie was hij?"
---
V.S. Naipaul was een Britse schrijver en Nobelprijswinnaar (voor de Literatuur). Hij is afgelopen zaterdag op 85-jarige leeftijd overleden. Wie was hij? Drie vragen en antwoorden over deze schrijver.  

    <h3><strong>1. Wie was V.S. Naipaul?</strong></h3>
<p>Sir Vidiadhar Surajprasad Naipaul, ook wel V.S. Naipaul genoemd, werd in 1932 geboren op het eiland Trinidad. Zijn familie kwam oorspronkelijk uit India en zijn vader was journalist. In 1950 verhuisde Naipaul met een studiebeurs naar Oxford om Engels te studeren. Hij wilde schrijven, net als zijn vader. Na zijn studie werkte hij een tijdje voor de <em>BBC</em>.<br><br>In die tijd begon hij ook aan het eerste verhaal uit zijn bundel <em>Miguel Street</em>, een boek dat hij in vijf weken schreef. Een uitgever had interesse, maar wilde liever een roman publiceren. Dat zette Naipaul aan tot het schrijven van <em>De mystieke masseur</em>, de eerste van zijn ruim dertig boeken.<br><br>Naipaul trouwde in 1955 met Patricia Ann Hale en had 24 jaar een affaire met Margaret Gooding. Toen Patricia in 1996 overleed, hertrouwde hij niet met Gooding, maar met de Pakistaanse journalist Nadira Alvi die hij tijdens een etentje had ontmoet. Naipaul overleed zaterdag in zijn huis in Londen. Hij leed al enige jaren aan de ziekte van Parkinson.</p>
<h3><strong>2. Waarom won V.S. Naipaul de Nobelprijs voor de Literatuur?</strong></h3>
<p>In 2001 won Naipaul de Nobelprijs voor de Literatuur ‘voor het samenbrengen van een scherpzinnige vertelkunst en een onkreukbare kritische blik in werken die ons dwingen de aanwezigheid van onderdrukte geschiedenissen te zien’, aldus het Nobelcomité. Zijn humor en schrijfstijl werden geprezen en hij werd beschouwd als een van de beste schrijvers van de vorige eeuw. Maar niet iedereen was fan. Over derdewereldlanden schreef Naipaul kritisch, hij werd uitgemaakt voor racist en zijn meningen over de islam en over vrouwen waren niet mals. Hij ging vreemd en gaf toe dat hij zijn partners geestelijk en lichamelijk mishandelde.</p>
<h3><strong>3. Welk boek moet je van hem echt lezen?</strong></h3>
<p>De helft van Naipauls boeken is fictie. De andere helft bestaat uit non-fictie en reisliteratuur. Zijn eerste roman, <em>De mystieke masseur</em>, werd bekroond met de John Llewellyn Rhys Prize. De verhalenbundel <em>Miguel Street</em> kreeg de Somerset Maugham Award. Met <em>Een huis voor meneer Biswas</em> brak hij door bij het grote publiek. En <em>Een staat van vrijheid</em> kreeg in 1971 de Man Booker Prize. Zijn vroegere boeken gaan over Trinidad en zijn deels autobiografisch, zijn latere werk speelt zich af in andere landen, van Afrika tot India.</p>  
