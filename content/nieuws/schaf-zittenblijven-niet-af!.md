---
id: f570085deaf641e78f6fd998ee92df66
type: nieuws
layout: post
title: "'Schaf zittenblijven niet af!'"
permalink: /nieuws/schaf-zittenblijven-niet-af!/
date: 2022-05-11T19:16:41.067Z
author: 7biA1WiYB
excerpt: "Staatssecretaris Dekker is hard op zoek naar een systeem om het zittenblijven op school te vervangen. Dat is namelijk ouderwets en kost veel geld, vindt hij. Oud-zittenblijver Nathanael Korfker (20) vindt dat 'veel te kort door de bocht.'  "
seo:
  description: "'Schaf zittenblijven niet af!'"
  title: "'Schaf zittenblijven niet af!'"
---
Staatssecretaris Dekker is hard op zoek naar een systeem om het zittenblijven op school te vervangen. Dat is namelijk ouderwets en kost veel geld, vindt hij. Oud-zittenblijver Nathanael Korfker (20) vindt dat 'veel te kort door de bocht.'  

    <p>Nathanael schreef een <a href="http://www.volkskrant.nl/opinie/aan-zittenblijven-zitten-heel-wat-voordelen~a3832933/?akamaiType=FREE">boze brief</a> naar de Volkskrant om het 'jaartje overdoen' te verdedigen. En wat blijkt? Hij is niet de enige dankbare zittenblijver. 'Veel leerlingen hebben, net als ik, baat gehad bij hun extra jaar,' vertelt hij. 'Ik doe nu een bestuursjaar bij mijn studie Wijsbegeerte, haal al mijn vakken en volg een speciaal programma voor excellente studenten. Dat had ik anders nooit bereikt.'</p>
<p><div class="media media-element-container media-default"><div id="file-301" class="file file-image file-image-jpeg">

        
  
  <div class="content">
    <img height="150" width="560" class="media-element file-default" src="https://7dagen.netlify.app/sites/default/files/l_0.jpeg" alt="">  </div>

  
</div>
</div>
<p><strong>Leren is niet efficiënt!</strong><br>Het is vooral het woord 'efficiëntie' dat de filosofiestudent tegen de borst stuit. 'Efficiënt is zo snel mogelijk van A naar B komen. Maar juist dát werkt op school niet. Uit onderzoek blijkt dat je van herhaling het meeste opsteekt. Twee keer precies hetzelfde leren bij geschiedenis is niet efficiënt, maar dan ken je de stof wel twee keer zo goed.' </p>
<p>Goed onderwijs kost tijd, legt Nathanael uit. Een jaartje overdoen is geen schande, maar een goede maatregel. 'Het lijkt wel alsof we tegenwoordig niet meer mogen falen. Terwijl je juist van je fouten het meeste leert.'</p>
<p><strong>Zomerschool een rotidee</strong><br>Staatssecretaris Dekkers heeft veel vertrouwen in zomerscholen en bijspijkercursussen, in plaats van een heel jaar over doen. Maar Nathanael gruwelt bij het idee. 'Je hebt misschien wel keihard gewerkt om het vak waar je zoveel moeite mee hebt alsnog te halen. En dan is je beloning dat je ook nog eens een horrorvakantie hebt.' </p>
<p>Het is kortzichtig om te denken dat je een probleem zo kunt oplossen, vindt de student. Leerlingen hebben geen tijd om uit te rusten, zijn misschien nog wel helemaal niet rijp voor een nieuw leerjaar en hebben soms problemen die de slechte schoolresultaten veroorzaken. 'Door het zittenblijven was ik van mijn pesters af. Omdat ik minder mijn best hoefde te doen om de vakken te halen, kon ik nadenken over mezelf,' vertelt Nathanael. </p>
<p><strong>Het kost alleen maar meer</strong><br>Minder leerlingen laten zittenblijven scheelt veel geld, denkt staatssecretaris Dekker. Maar dat betwijfelt Nathanael. 'Je spaart met een zomercursus misschien geld uit omdat een leerling geen heel jaar extra hoeft te doen. Maar het CBS houdt geen rekening met de kosten van de schoolpsycholoog, die straks overuren draait om de overwerkte scholieren op te vangen. Of het geld dat verloren gaat als een leerling een verkeerde studiekeuze maakt, omdat hij daar niet voldoende over heeft nagedacht.' De emotionele voordelen kún je niet eens uitdrukken in geld, maar wegen volgens Nathanael ruimschoots op tegen de kosten van het zittenblijven. </p>
<p><strong>Alternatieven</strong><br>Dat het op z'n minst irritant is om een heel jaar opnieuw te moeten doen terwijl je alleen gezakt bent voor wiskunde, begrijpt Nathanael best. Hij denkt dat het voor sommige leerlingen een oplossing kan zijn slechts één vak over te doen of op een lager niveau af te sluiten. 'Maar we moeten niet vergeten dat het herhalen van lesstof nooit zinloos is. Een extra jaar kan van matige scholieren uitblinkers maken. Is excellentie niet wat Dekker altijd nastreeft?'</p>
<p><em>Ken je die <a href="https://www.ted.com/talks/lang/nl/ken_robinson_says_schools_kill_creativity">TedXtalk van Ken Robinson over onderwijs en creativiteit</a>? De staatssecretaris zou wat meer op zo'n manier naar scholen moeten kijken.'</em></p>
<p><em>Op de hoogte blijven van al het onderwijsnieuws? <a href="https://7dagen.netlify.app/onderwijsnieuws" target="_blank">Hier</a> vind je ons overzicht van al het schoolnieuws op onze site.</em></p>  
