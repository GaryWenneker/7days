---
id: 4513ff097fd3426ab3c75c15836ead88
type: nieuws
layout: post
title: "Mini-spionagedrones voor militairen"
permalink: /nieuws/mini-spionagedrones-voor-militairen/
date: 2022-05-11T19:16:41.067Z
author: 7biA1WiYB
excerpt: "Het zijn net grote libelles en je hoort ze nauwelijks, de Black Hornets. Defensie koopt vandaag een set van deze mini-drones. Daarmee kunnen Nederlandse militairen op afstand de boel bespioneren.  "
seo:
  description: "Mini-spionagedrones voor militairen"
  title: "Mini-spionagedrones voor militairen"
---
Het zijn net grote libelles en je hoort ze nauwelijks, de Black Hornets. Defensie koopt vandaag een set van deze mini-drones. Daarmee kunnen Nederlandse militairen op afstand de boel bespioneren.  

    <p>De Black Hornets zien eruit als piepkleine helikoptertjes. Ze maken een zacht zoemend nauwelijks hoorbaar geluid en als ze in de lucht vliegen vallen ze niet op. Hoe klein zo ook zijn, ze kunnen veel. De drones zijn uitgerust met een superscherpe camera die dankzij infrarood ook ’s nachts kan filmen. Wat de drone ziet, ziet degene die hem bedient ook realtime op een schermpje. Je kunt van te voren een route voor ze programmeren. Maar je kunt ook ter plekke bepalen waar ze heen moeten vliegen en ze met de hand bedienen. De drones kunnen maximaal een half uur vliegen. Storm kunnen ze niet aan. Waait het harder dan windkracht 6 dan kunnen de Hornets beter aan de grond blijven. </p>
<h3><strong>Handige hulpjes</strong></h3>
<p>De kleine spiekdrones zijn vooral handig voor militairen die verkenningen moeten doen in vijandig gebied. Zo kunnen ze zelf schuilen achter een heuveltje en ondertussen van een afstandje inspecteren waar de vijand zit en wat er verderop gebeurt. Handige hulpjes dus voor de militairen.<br><br>De drones worden gemaakt door een Noorse fabrikant. De Noren gebruiken ze al een tijdje zelf. En ook Amerikaanse, Australische, Britse en Duitse militairen werken ermee. Bijvoorbeeld tijdens missies in Afghanistan. Vandaag koopt de Nederlandse Defensie er enkele tientallen. Bevallen ze goed, dan komen er later misschien nog meer bij. Een klein legertje van mini-drones.</p>  
