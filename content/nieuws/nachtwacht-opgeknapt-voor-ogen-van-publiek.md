---
id: 743426c9934b4d1bb32be52d459d2862
type: nieuws
layout: post
title: "Nachtwacht opgeknapt voor ogen van publiek"
permalink: /nieuws/nachtwacht-opgeknapt-voor-ogen-van-publiek/
date: 2022-05-11T19:16:41.067Z
author: 7biA1WiYB
excerpt: "Het is even wennen voor mensen die De Nachtwacht willen bekijken. Het schilderij van Rembrandt van Rijn hangt het komende jaar in een glazen huis, omdat het wordt onderzocht en gerestaureerd.  "
seo:
  description: "Nachtwacht opgeknapt voor ogen van publiek"
  title: "Nachtwacht opgeknapt voor ogen van publiek"
---
Het is even wennen voor mensen die De Nachtwacht willen bekijken. Het schilderij van Rembrandt van Rijn hangt het komende jaar in een glazen huis, omdat het wordt onderzocht en gerestaureerd.  

    <p>Bezoekers van het Rijksmuseum in Amsterdam staan de komende tijd zo’n zeven meter van het schilderij af. Maar daar krijgen ze wel iets bijzonders voor terug: live meekijken met een onderzoeksteam van restauratoren, kunsthistorici, curatoren, data-onderzoekers en fotografen.</p>
<h3>Type verf</h3>
<p>Het onderzoeksteam heeft als doel om zoveel mogelijk te weten te komen over <em>De Nachtwacht</em>. Zo proberen ze erachter te komen welk type verf Rembrandt gebruikte en wat er in de loop der jaren is veranderd aan het schilderij. In totaal heeft het werk al meer dan 25 restauraties gehad.</p>
<h3>Handige snufjes</h3>
<p>Het glazen huis waarin het schilderij hangt is van alle nieuwe snufjes voorzien. Zo ligt er op de vloer een rails met een plateau, waarop de onderzoekers zich langs het schilderij kunnen laten rijden. Hierop zit ook een microscoop waarmee heel nauwkeurig naar het werk kan worden gekeken. De onderzoekers gaan het schilderij bekijken met een loep die zo’n tien keer vergoot.</p>
<h3>Technieken</h3>
<p>Volgens de onderzoekers is het nu de beste tijd voor het onderzoek. Dankzij nieuwe wetenschappelijke technieken en computerkracht kunnen ze meer bekijken dan ooit. Over ruim een jaar is het onderzoek afgerond en is het schilderij klaar voor de restauratie. Ook dan mogen bezoekers van het museum live meekijken.</p>
<p><em>Wil jij zien hoe de onderzoekers hun werk doen, maar heb je geen tijd om naar Amsterdam te gaan? Via <a href="https://www.rijksmuseum.nl/nl/nachtwacht">deze </a>link kun je live meekijken met het onderzoeksteam.</em></p>  
