---
id: 017de569be184d7f93835d78032fbdbe
type: nieuws
layout: post
title: "Franse oud-president Sarkozy gearresteerd"
permalink: /nieuws/franse-oud-president-sarkozy-gearresteerd/
date: 2022-05-11T19:16:41.067Z
author: 7biA1WiYB
excerpt: "Volgens de Franse krant Le Monde is Nicolas Sarkozy opgepakt. De krant schrijft dat de oud-president van Frankrijk de komende 48 uur wordt verhoord.  "
seo:
  description: "Franse oud-president Sarkozy gearresteerd"
  title: "Franse oud-president Sarkozy gearresteerd"
---
Volgens de Franse krant Le Monde is Nicolas Sarkozy opgepakt. De krant schrijft dat de oud-president van Frankrijk de komende 48 uur wordt verhoord.  

    <p>Nicolas Sarkozy was president van Frankrijk van 2007 tot 2012. Tijdens zijn regeerperiode kreeg hij vaak kritiek. Bijvoorbeeld op het verhogen van de pensioengerechtigde leeftijd van 60 naar 62 jaar. Dat zagen de Fransen helemaal niet zitten. Ondanks de proteste kwam de wet er en Sarkozy maakte zichzelf er niet populair mee. Ook zijn relatie met model/zangeres <a href="https://nl.wikipedia.org/wiki/Carla_Bruni" target="_blank">Carla Bruni</a> trok altijd veel aandacht. Vanaf het moment dat Sarkozy president-af was, verdween hij uit het maatschappelijk leven.</p>
<h3>Illegaal</h3>
<p>Maar nu is hij weer volop in het nieuws. Het verhoor waarvoor Sarkozy nu bij de politie zit, gaat over de financiering van zijn verkiezingscampagne in 2007. De Libische dictator Kadhafi zou hem daarvoor veel geld hebben gegeven. Mogelijk gaat het om een bedrag van vijf miljoen euro. <em>Le Monde </em>schrijft dat de arrestatie van Sarkozy misschien betekent er meer bewijsmateriaal over deze betalingen is verzameld. </p>
<h3>Warme band </h3>
<p>Kadhafi was 42 jaar alleenheerser in het Noord-Afrikaanse land Libië. In het begin van zijn dicatorschap werd hij vaak in verband gebracht met terroristische groepen en aanslagen. Later probeerde hij een wat vreedzamere indruk te maken. Regeringsleiders van Italië, Frankrijk en Amerika hoopten dat de Libiër hen kon steunen in de strijd tegen internationaal terrorisme. Ook met de Franse president Sarkozy had Kadhafi een warme band. Het Libische volk was minder blij met hem. In 2011 brak een opstand uit waarin Kadhafi werd afgezet. Later kwam hij in een vuurgevecht. Sarkozy heeft altijd ontkend dat hij geld van Kadhafi heeft aangenomen voor zijn campagne. </p>
<p> </p>
<p> </p>
<p> </p>  
