---
id: 0e230ba850754f72a26ea881deb715b6
type: nieuws
layout: post
title: "Waarom is Noord-Korea zo'n gek land?"
permalink: /nieuws/waarom-is-noord-korea-zon-gek-land/
date: 2022-05-11T19:16:41.067Z
author: 7biA1WiYB
excerpt: "'Pas maar op, wij hebben kernwapens!' Dat riep Kim Jong-un, de leider van Noord-Korea, deze week dreigend. Het landje weet de rest van de wereld goed bang te maken. Hoe is Noord-Korea ooit zo'n explosieve dictatuur geworden?  "
seo:
  description: "Waarom is Noord-Korea zo'n gek land?"
  title: "Waarom is Noord-Korea zo'n gek land?"
---
'Pas maar op, wij hebben kernwapens!' Dat riep Kim Jong-un, de leider van Noord-Korea, deze week dreigend. Het landje weet de rest van de wereld goed bang te maken. Hoe is Noord-Korea ooit zo'n explosieve dictatuur geworden?  

    <p>Om die vraag te beantwoorden, moeten we even terugspoelen. Ooit, lang geleden, was er één Korea. De Japanners waren er de baas, nadat zij het land in 1910 hadden bezet. De Tweede Wereldoorlog maakte daar een einde aan. Japan was namelijk een bondgenoot van Duitsland en verloor in 1945 de oorlog. Korea werd van Japan afgepakt en werd verdeeld onder de winnaars van de oorlog: de Verenigde Staten en de Sovjet-Unie, wat nu Rusland is.</p>
<p><strong>Koreaanse oorlog </strong><br>De VS mochten tijdelijk het zuiden beheren, de Sovjet-Unie het noorden. Het idee was dat Korea uiteindelijk weer één zou worden, maar je raadt het al: dat gebeurde niet. </p>
<p><iframe allowfullscreen="" src="https://www.google.com/maps/embed?pb=!1m14!1m12!1m3!1d4551991.130748508!2d127.41691256413752!3d38.01668038629325!2m3!1f0!2f0!3f0!3m2!1i1024!2i768!4f13.1!5e0!3m2!1snl!2snl!4v1457535622847" frameborder="0" height="400" width="850"></iframe></p>
<p>In plaats daarvan kwam er in 1950 zelfs oorlog. De Koude Oorlog was begonnen en de VS en de Sovjet-Unie stonden lijnrecht tegenover elkaar. Zo ook in Korea. In drie jaar tijd vielen aan beide kanten in totaal honderdduizenden doden. In 1953 kwam het tot een wapenstilstand. Sindsdien is er nooit officieel een vredesverklaring getekend. Eigenlijk zijn de twee Korea's dus nog altijd in oorlog.</p>
<p><b>Dictatuur</b><br>Na de splitsing groeide Zuid-Korea uit tot een democratie met flink wat geld. Zo niet Noord-Korea. Dat land omarmde het idee van communisme van de Sovjet-Unie: niemand mocht rijk worden of veel geld verdienen. Iedereen kreeg net genoeg van de staat om van te leven. Onder strenge leiding van Kim Il-Sung ontpopte het land zich tot een dictatuur, dat helemaal niets moest weten van de buitenwereld. 'Wij willen onafhankelijk en zelfvoorzienend zijn!'</p>
<p><div class="media media-element-container media-default"><div id="file-16737" class="file file-image file-image-jpeg">

        
  
  <div class="content">
    <img title="Beeld: AFP" height="625" width="1328" class="media-element file-default" src="https://7dagen.netlify.app/sites/default/files/northkorea02.jpg" alt="">  </div>

  
</div>
</div>
<p><strong>Problemen</strong><br>Dat pakte tot dusver niet heel goed uit. Nog steeds leven veel mensen in armoede en er is honger. Vrijheid van meningsuiting is er niet. Iedereen moet het eens zijn met leider Kim Jong-un, de kleinzoon van Kim Il-Sung. Hij wordt in zijn land vereerd als een soort god. Niet alleen het Noord-Koreaanse volk maar ook de buitenwereld moet denken dat Noord-Korea de mooiste plek op aarde is.</p>
<p>De 33-jarige Kim gedraagt zich ook als een god. Wie het niet met hem eens is, wordt opgesloten of vermoord. Zelfs zijn eigen ministers en familieleden ruimt-ie uit de weg. En internationale afspraken, daar trekt hij zich al helemaal niets van aan. Want wie Noord-Korea tegenwerkt, moet gestraft worden.</p>
<p><div class="media media-element-container media-default"><div id="file-16738" class="file file-image file-image-jpeg">

        
  
  <div class="content">
    <img title="Beeld: EPA" height="625" width="1328" class="media-element file-default" src="https://7dagen.netlify.app/sites/default/files/northkorea03.jpg" alt="">  </div>

  
</div>
</div>
<p><strong>Explosief</strong><br>En dus oefent Noord-Korea de afgelopen maanden weer fanatiek met allerlei bommen. De spanning op de grens tussen noord en zuid is groot. Kim Jong-un zou zelfs kernwapens hebben, die hij maar wat graag op Zuid-Korea en de VS wil afvuren. Of is dat puur machopraat? Dat weet niemand: zó goed is Noord-Korea geïsoleerd. De wereld neemt de dreigementen maar wat serieus, uit angst dat de oorlog straks na zestig jaar weer oplaait.</p>  
