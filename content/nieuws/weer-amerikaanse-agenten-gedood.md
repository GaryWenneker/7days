---
id: 76e59cf0854d477f9ee8582ea5bd817b
type: nieuws
layout: post
title: "Weer Amerikaanse agenten gedood"
permalink: /nieuws/weer-amerikaanse-agenten-gedood/
date: 2022-05-11T19:16:41.067Z
author: 7biA1WiYB
excerpt: "Ruim een week na de schietpartij in Dallas is er gisteren weer opzettelijk op de politie geschoten. In de stad Baton Rouge kwamen drie agenten om. Wat gebeurde er precies? En waarom deed de schutter dit? Baton Rouge in vier vragen.  "
seo:
  description: "Weer Amerikaanse agenten gedood"
  title: "Weer Amerikaanse agenten gedood"
---
Ruim een week na de schietpartij in Dallas is er gisteren weer opzettelijk op de politie geschoten. In de stad Baton Rouge kwamen drie agenten om. Wat gebeurde er precies? En waarom deed de schutter dit? Baton Rouge in vier vragen.  

    <p><strong>Baton Rouge… Klinkt bekend…</strong><br>Klopt. De plaats in de Amerikaanse staat Louisiana was de afgelopen tijd regelmatig in het nieuws. Alton Sterling woonde er. De 37-jarige donkere cd-verkoper kwam twee weken geleden om doordat agenten grof geweld tegen hem gebruikten toen ze hem wilden arresteren. Sindsdien is het er onrustig en wordt er veel geprotesteerd tegen het al jaren durende racistische politiegeweld. Ook in andere plaatsen in de VS laaiden de protesten op. Zeker toen een dag na Sterlings dood in Minnesota weer een donkere man, Philando Castile (32), werd doodgeschoten door agenten.</p>
<p><div class="media media-element-container media-default"><div id="file-20535" class="file file-image file-image-jpeg">

        
  
  <div class="content">
    <img alt="Baton Rouge police" title="Carl Dabadie, politiechef Baton Rouge, wordt omhelsd na de persconferentie waarop hij de schietpartij toelichtte  Foto EPA" height="478" width="850" style="font-size: 13.008px; line-height: 1.538em;" class="media-element file-default" src="https://7dagen.netlify.app/sites/default/files/EPA-politiechef%20Baton%20Rouge%20Carl%20Dabadie%20wordt%20omhelsd%20na%20de%20persconferentie%20waarop%20hij%20de%20schietpartij%20op%20de%20agenten%20toelichtte-klein_0.jpg">  </div>

  
</div>
</div>
<p><strong>Wat gebeurde er zondag in Baton Rouge?</strong><br>Een politiebureau kreeg een telefoontje dat er vlakbij het bureau iemand met een wapen langs de weg liep. Het was waarschijnlijk een hinderlaag. De agenten die op de melding afgingen werden bij aankomst beschoten. Drie agenten kwamen om en drie er raakten gewond, van wie een ernstig. De schutter is uiteindelijk ook omgekomen.<br><br><strong>Wie was de schutter?</strong><br>Gavin Long, een 29-jarige veteraan. De Afro-Amerikaanse man diende vijf jaar bij het Amerikaanse korps mariniers en was zeven maanden op missie in Irak. Hij verliet het leger in 2010. In de week voor zijn daad plaatste hij meerdere video’s op YouTube. Daarin heeft hij het over het terugkerende politiegeweld tegen donkere Amerikanen. Long zegt dat zij moeten ‘terugvechten’ en de moord op de vijf agenten in Dallas noemt hij ‘gerechtigheid’.</p>
<p><div class="media media-element-container media-default"><div id="file-20536" class="file file-image file-image-jpeg">

        
  
  <div class="content">
    <img alt="Gavin Long" title="Gavin Long  Beeld YouTube" height="387" width="617" style="width: 717px; height: 450px;" class="media-element file-default" src="https://7dagen.netlify.app/sites/default/files/schutter%20baton%20rouge.jpg">  </div>

  
</div>
</div>
<p><strong>Wat vindt de Amerikaanse president ervan?</strong><br>Obama heeft ook deze aanval, net als die in Dallas, scherp veroordeeld. ‘Er is geen enkele rechtvaardiging voor geweld tegen de politie’, zei hij. De president riep op de kalmte te bewaren. En dat is nodig, want ook in andere Amerikaanse plaatsen zijn de afgelopen dagen agenten gericht onder vuur genomen. Ze worden op straat uitgescholden en veel korpsen worden bestookt met dreigementen. Ook één van de agenten die gisteren is doodgeschoten in Baton Rouge, Montrell Jackson, kreeg de laatste tijd ‘lelijke blikken’ wanneer hij in zijn uniform op straat liep. Dat schreef Jackson ruim een week geleden in een aangrijpende post op Facebook. ‘Dit zijn moeilijke tijden. Maar laat alsjeblieft niet de haat jouw hart aantasten.’</p>
<p><div class="media media-element-container media-default"><div id="file-20534" class="file file-image file-image-jpeg">

        
  
  <div class="content">
    <img alt="Facebook agent Jackson" title="Facebook agent Jackson" height="487" width="484" class="media-element file-default" src="https://7dagen.netlify.app/sites/default/files/Jackson.jpg">  </div>

  
</div>
</div>
<p><em>Altijd op de hoogte blijven van artikelen die voor jongeren interessant zijn? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
