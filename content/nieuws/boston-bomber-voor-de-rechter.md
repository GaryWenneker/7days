---
id: fc0bdead23614a9e927d48aed2026233
type: nieuws
layout: post
title: "Boston-bomber voor de rechter"
permalink: /nieuws/boston-bomber-voor-de-rechter/
date: 2022-05-11T19:16:41.067Z
author: 7biA1WiYB
excerpt: "Maandag begint in de Verenigde Staten de rechtszaak tegen Dzhokhar Tsarnaev (21). Hij wordt verdacht van het plegen van een aanslag tijdens de marathon van Boston in 2013, samen met zijn vijf jaar oudere broer Tamerlan.  "
seo:
  description: "Boston-bomber voor de rechter"
  title: "Boston-bomber voor de rechter"
---
Maandag begint in de Verenigde Staten de rechtszaak tegen Dzhokhar Tsarnaev (21). Hij wordt verdacht van het plegen van een aanslag tijdens de marathon van Boston in 2013, samen met zijn vijf jaar oudere broer Tamerlan.  

    <p>In april 2013 ontploften bij de finish van de marathon in het Amerikaanse Boston vlak na elkaar twee bommen. Het waren explosieve snelkookpannen die verstopt zaten in twee rugzakken. Drie mensen kwamen om en 260 mensen raakten gewond.</p>
<p>De politie wist aan de hand van ooggetuigenverslagen en filmbeelden twee verdachten te achterhalen: Dzhokhar (toen 19) en Tamerlan Tsarnaev (26). Twee Tsjetjeense broers die al tien jaar vlakbij Boston woonden. Zij sloegen op de vlucht, stalen een auto en schoten een agent dood. Daarna overleed Tamerlan in een vuurgevecht met de politie. Dzhokhar ontkwam maar kon na een spannende klopjacht worden gearresteerd.</p>
<p>Volgens de FBI waren de broers geradicaliseerd en pleegden ze de aanslagen uit protest tegen Amerikaanse militaire operaties in islamitische landen. De zaak tegen Dzhokhar, bijgenaamd de Boston Bomber, kan lang duren. Het samenstellen van de jury alleen al zal waarschijnlijk weken in beslag nemen.</p>  
