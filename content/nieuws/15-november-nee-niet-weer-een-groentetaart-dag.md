---
id: e0aab85b56fa4df0aea1b1e61b56f922
type: nieuws
layout: post
title: "15 november: Nee-niet-weer-een-groentetaart-dag"
permalink: /nieuws/15-november-nee-niet-weer-een-groentetaart-dag/
date: 2022-05-11T19:16:41.067Z
author: 7biA1WiYB
excerpt: "Tsja, als je al 175 verjaardagsfeestjes gevierd hebt en je krijgt voor je 176ste verjaardag alweer een, tataratááááá, groentetaart, dan is het eigenlijk niet meer dan logisch dat je daar niet heel enthousiast op reageert. Vooral als die dag helemaal niet je echte verjaardag is...  "
seo:
  description: "15 november: Nee-niet-weer-een-groentetaart-dag"
  title: "15 november: Nee-niet-weer-een-groentetaart-dag"
---
Tsja, als je al 175 verjaardagsfeestjes gevierd hebt en je krijgt voor je 176ste verjaardag alweer een, tataratááááá, groentetaart, dan is het eigenlijk niet meer dan logisch dat je daar niet heel enthousiast op reageert. Vooral als die dag helemaal niet je echte verjaardag is...  

    <p>We hebben het natuurlijk over de reuzenschildpad Harriet. Had ze nu nog geleefd dan was ze vandaag niet alleen 185 jaar geworden, maar had ze vast ook wéér een groentetaart gehad van haar verzorgers in de Australian Zoo. Daar overleed ze in 2006 op 176-jarige leeftijd. Veel mensen riepen haar uit tot de oudste schildpad in gevangenschap, maar die eer is heel waarschijnlijk voor een ook inmiddels overleden schildpad in India. Maar op welke dag Harriet nou precies geboren is, weet niemand. Die 15 november hebben dierentuinverzorgers gewoon verzonnen. En of haar geboortejaar echt 1830 was, is ook niet helemaal zeker. De eerste honderd jaar van haar leven dachten mensen zelfs dat ze een jongen was en noemden haar Harry. Arme ziel!</p>
<p><strong>Dag documenten!</strong><br>Het verhaal gaat dat Charles Darwin op zijn reis met de Beagle haar op de Galapagoseilanden heeft gevonden en vervolgens mee terug naar Engeland heeft genomen. Later belandde de reuzenschildpad in verschillende dierentuinen in Australië. Maar aangezien in 1920 al haar documenten bij een overstroming verloren zijn gegaan, blijft het onzeker of het inderdaad om hetzelfde dier gaat dat in 1835 door Darwin gevangengenomen is.</p>
<p><strong>Goed cadeau</strong><br>Pas in 1992 werd vastgesteld dat Harriet echt een galapagosreuzenschildpad was. Eentje van de ondersoort <em>Geochelone nigra darwini</em> om precies te zijn. Helaas is er voor haar nooit een mannetje van datzelfde soort gevonden. Dat was pas een verjaardagscadeau geweest!</p>  
