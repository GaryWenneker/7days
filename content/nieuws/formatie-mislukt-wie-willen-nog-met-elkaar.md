---
id: 46db9593c2f84133878bf21499ca6c33
type: nieuws
layout: post
title: "Formatie mislukt: wie willen nog met elkaar?"
permalink: /nieuws/formatie-mislukt-wie-willen-nog-met-elkaar/
date: 2022-05-11T19:16:41.067Z
author: 7biA1WiYB
excerpt: "'Helaas pindakaas, het gaat niet lukken!' Die boodschap deelde Edith Schippers maandag mee. Zij praatte de afgelopen weken met de leiders van VVD, CDA, D66 en GroenLinks, in de hoop dat zij een kabinet konden vormen. Maar ze kwamen er niet uit. De grote vraag is nu: welke partijen willen nog wél samenwerken?
  "
seo:
  description: "Formatie mislukt: wie willen nog met elkaar?"
  title: "Formatie mislukt: wie willen nog met elkaar?"
---
'Helaas pindakaas, het gaat niet lukken!' Die boodschap deelde Edith Schippers maandag mee. Zij praatte de afgelopen weken met de leiders van VVD, CDA, D66 en GroenLinks, in de hoop dat zij een kabinet konden vormen. Maar ze kwamen er niet uit. De grote vraag is nu: welke partijen willen nog wél samenwerken?
  

    <p>Op 15 maart waren de Tweede Kamerverkiezingen. Toen werd bekend hoeveel zetels elke partij in de Tweede Kamer krijgt. Maar: er moest óók een nieuwe regering worden gevormd. Tijd om te formeren!</p>
<h3>Vluchtelingen</h3>
<p>Verkenner Edith Schippers zat de afgelopen weken met VVD, CDA, D66 en GroenLinks aan tafel. De sfeer zat er goed in. Alleen konden ze het inhoudelijk niet eens worden. Het linkse GroenLinks dacht bijvoorbeeld heel anders over het opvangen van vluchtelingen dan de rechtse VVD en het CDA. Met elkaar een kabinet vormen zou niet gaan lukken, concludeerden de partijleiders.<div class="media media-element-container media-default"><div id="file-417370" class="file file-image file-image-png">

        
  
  <div class="content">
    <img alt="VVD, CDA, D66 en GroenLinks onderhandelden over kabinet" title="Beeld: ANP" height="716" width="1892" style="font-size: 13.008px;" class="media-element file-default" data-delta="1" src="https://7dagen.netlify.app/sites/default/files/De%20grote%20vier%20%281%29.png">  </div>

  
</div>
</div>
<h3>Wie wil?</h3>
<p>En dus moeten partijen in Den Haag, twee maanden na de verkiezingen, opnieuw aan tafel. Want als VVD, CDA, D66 en GroenLinks niet willen samenwerken, wie dan wel?</p>
<p>De partijen willen het liefst een kabinet dat ook een meerderheid heeft in de Tweede Kamer (ofwel: 76 zetels of meer). Dan kan het kabinet sneller plannen doorvoeren. Een mogelijke, veelgenoemde optie is dat de ChristenUnie met haar vijf zetels aanschuift bij VVD, CDA en D66. Alleen zijn D66 en de ChristenUnie geen dikke vrienden. Bovendien zou het wel een héél krappe meerderheid zijn.</p>
<p><div class="media media-element-container media-default"><div id="file-417369" class="file file-image file-image-png">

        
  
  <div class="content">
    <img alt="Mogelijke coalities" title="Beeld: 7Days" height="384" width="1277" class="media-element file-default" data-delta="1" src="https://7dagen.netlify.app/sites/default/files/coalities%20%281%29.png">  </div>

  
</div>
</div>
<h3>Wilders: 'Vergeet mij niet!'</h3>
<p>Maar wat dan? SP wil niet met de VVD samenwerken - zij willen liever een groot, links kabinet zonder de VVD. De PvdA, die na de verkiezingen slechts negen zetels overhield, wil liever even helemaal niet meer regeren. Kleinere partijen, zoals de Partij voor de Dieren en DENK, worden eigenlijk nooit genoemd.</p>
<p>Maar ook de kans dat de PVV (na VVD de grootste partij) mag aanschuiven aan de formatietafel is erg klein. Vrijwel alle partijen hebben voor de verkiezingen al geroepen niet met hem samen te willen werken: zijn partij denkt wel héél anders over héél veel zaken. Daar baalt PVV-leider Geert Wilders van, alhoewel: hij wil met veel partijen óók niet samenwerken.</p>
<h3>Haast</h3>
<p>Het formeren is dus een lastige puzzel. Bij de vorige verkiezingen in 2012 ging het een stuk sneller: de VVD en de PVDA hadden met z'n tweeën genoeg zetels voor een meerderheidskabinet. Die twee partijen zitten nu nog altijd in het (demissionaire) kabinet. Echt haast is er dan ook niet: het land wordt nog altijd bestuurd.</p>
<h3>Nieuwe verkiezingen?</h3>
<p>Mocht de formatiepuzzel helemaal niet opgelost kunnen worden? Dan kunnen er theoretisch nieuwe verkiezingen worden uitgeschreven. Al zitten weinig partijen daar op te wachten. En de kiezer al helemaal niet!</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
