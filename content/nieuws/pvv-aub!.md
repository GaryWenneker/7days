---
id: 7c157cb327f54cb6821a907fe50187b3
type: nieuws
layout: post
title: "PVV, A.U.B.!"
permalink: /nieuws/pvv-aub!/
date: 2022-05-11T19:16:41.067Z
author: 7biA1WiYB
excerpt: "Als Nederlandse jongeren het voor het zeggen hadden, zou de PVV van Geert Wilders vanavond de grote winnaar worden van de Provinciale Statenverkiezingen. Dat blijkt uit de Scholierenverkiezingen.   "
seo:
  description: "PVV, A.U.B.!"
  title: "PVV, A.U.B.!"
---
Als Nederlandse jongeren het voor het zeggen hadden, zou de PVV van Geert Wilders vanavond de grote winnaar worden van de Provinciale Statenverkiezingen. Dat blijkt uit de Scholierenverkiezingen.   

    <p>Maar liefst 11.019 leerlingen van het voortgezet onderwijs en het MBO brachten afgelopen week een nepstem uit. De PVV won die scholierenstrijd glansrijk: de partij van Wilders sleepte maar liefst 19,9 % van de stemmen binnen. De PvdA eindigde met 15,7 % op de tweede plaats. Daarna volgen D66 (13,8 %) en VVD (12,8 %). De scholierenverkiezingen werden voor de 24ste keer op touw gezet door ProDemos. Volgens die organisatie zijn er geen grote veranderingen met de Provinciale Statenverkiezingen voor scholieren van vier jaar geleden. </p>
<p><strong>Voorspelling</strong><br>Waar wél een megaverschil tussen zit, is het stemgedrag van jongeren op de middelbare school en kinderen op de basisschool. Als het aan de kinderen ligt, wordt de Partij van de Dieren namelijk de grootste. En niet zo’n beetje ook: de partij van Marianne Thieme kreeg 26,6 % van de kinderstemmen. Volgens ProDemos zijn de Scholierenverkiezingen vaak een goede voorspeller voor de echte verkiezingen. Of dat ook dit jaar zo is, weten we woensdagavond laat pas. </p>
<p><em>Waar minderjarigen wél al echt mogen stemmen, lees je <a href="https://7dagen.netlify.app/nieuws/waar-mogen-jongeren-wel-al-stemmen">hier</a>. En wil je weten met welke woorden de politici elkaar de afgelopen tijd bekogeld hebben? Lees '<a href="https://7dagen.netlify.app/nieuws/de-terror-oehoe-van-de-politiek">De terror-oehoe van de politiek'</a>!</em></p>  
