---
id: a974d9bde4ad45408c7aa16465c7d35f
type: nieuws
layout: post
title: "Oost-Australië staat meer in brand dan ooit"
permalink: /nieuws/oost-australië-staat-meer-in-brand-dan-ooit/
date: 2022-05-11T19:16:41.067Z
author: 7biA1WiYB
excerpt: "Nooit eerder waren er zoveel branden in Australië. Deelstaat New South Wales, in het zuidoosten van het land, is het zwaarst getroffen. Ook in andere delen zijn grote bosbranden. Australische autoriteiten maken zich grote zorgen en roepen vandaag de noodtoestand uit.  "
seo:
  description: "Oost-Australië staat meer in brand dan ooit"
  title: "Oost-Australië staat meer in brand dan ooit"
---
Nooit eerder waren er zoveel branden in Australië. Deelstaat New South Wales, in het zuidoosten van het land, is het zwaarst getroffen. Ook in andere delen zijn grote bosbranden. Australische autoriteiten maken zich grote zorgen en roepen vandaag de noodtoestand uit.  

    <p>Sinds vrijdag zijn drie mensen om het leven gekomen door de branden en ruim 150 woningen zijn verwoest. Vorige week ging een stuk van 2000 hectare bos in vlammen op waarin veel koala's leven. Vermoedelijk hebben 350 dieren de brand niet overleefd.</p>
<h3>Noodtoestand</h3>
<p>Afgelopen vrijdag werden door de Australische autoriteiten zeventien noodwaarschuwingen voor bosbranden op één dag gegeven. Dat is een recordaantal. De verwachting is dat de branden nog erger worden de komende dagen. Omdat het aantal branden meer is dan de brandweer aan kan en er te weinig bluswater is, roepen de oostelijke provincies Queensland en New South Wales maandag de noodtoestand uit. branden Australie</p>
<h3>Waarschuwingsnetwerk</h3>
<p>De noodtoestand duurt zeven dagen. Tijdens zo'n noodtoestand mogen brandweermannen bijvoorbeeld wegen afsluiten als ze denken dat dit nodig is. Via een waarschuwingsnetwerk worden op radio en televisie elk uur een alarm en een verbale waarschuwing afgespeeld.</p>
<p>Uit buurprovincie Victoria komen vierhonderd extra brandweermannen met vijftig voertuigen naar New South Wales om te helpen. Reddingswerkers gaan proberen grote dieren uit gevaarlijke gebieden weg te halen.</p>
<h3>Droge winter</h3>
<p>Bosbranden zijn niet ongewoon in Australië. Alleen staat er nu meer land in brand dan normaal is voor deze tijd van het jaar, dat komt door de droge winter. De brandweer denkt dat in de de Australische zomermaanden december, januari en februari de branden nog kunnen toenemen.</p>  
