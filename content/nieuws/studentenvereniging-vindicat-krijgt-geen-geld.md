---
id: b8d56857551f46608f79b80223ff1d4b
type: nieuws
layout: post
title: "Studentenvereniging Vindicat krijgt geen geld"
permalink: /nieuws/studentenvereniging-vindicat-krijgt-geen-geld/
date: 2022-05-11T19:16:41.067Z
author: 7biA1WiYB
excerpt: "Geen geld en geen uitnodigingen voor officiële gelegenheden. Dat is de straf die de Groningse studentenvereniging Vindicat krijgt voor incidenten die de afgelopen jaren flink uit de hand liepen. 3 vragen (en antwoorden) hierover.  "
seo:
  description: "Studentenvereniging Vindicat krijgt geen geld"
  title: "Studentenvereniging Vindicat krijgt geen geld"
---
Geen geld en geen uitnodigingen voor officiële gelegenheden. Dat is de straf die de Groningse studentenvereniging Vindicat krijgt voor incidenten die de afgelopen jaren flink uit de hand liepen. 3 vragen (en antwoorden) hierover.  

    <p><strong>1. Wat is er gebeurd?</strong></p>
<p>Studentencorps <a href="https://www.vindicat.nl/" target="_blank">Vindicat</a> in Groningen kwam de afgelopen jaren een paar keer in opspraak. In juli werd een lid van de vereniging veroordeeld tot een werkstraf van negentig uur voor mishandeling van een corpslid vorig jaar. Daarvoor werd een ander Vindicat-lid al veroordeeld tot een taakstraf, nadat hij tijdens een ontgroening in 2016 op het hoofd was gaan staan van een aspirant-lid. Die liep een hersentrauma op. </p>
<p>In 2016 publiceerde een aantal leden van Vindicat een zogeheten 'bangalijst' met namen, foto's en telefoonnummers van meisjes die als 'slet' bestempeld werden. Vorig jaar haalden vernielingen door leden van Vindicat in een Gronings sushi-restaurant ook het nieuws.</p>
<p><strong>2.  Is er sindsdien iets veranderd?</strong></p>
<p>Niet genoeg vindt de Accreditatiecommissie Studentenorganisaties. In een <a href="https://www.rug.nl/news/2018/10/20180919_advies-acso-cvbs-vindicat_def.pdf" target="_blank">rapport</a> van de commissie staat dat de maatregelen van Vindicat afgelopen jaar 'onvoldoende geleid hebben tot de gewenste cultuurverandering.' Een groot deel van de leden van Vindicat zou de cultuur bij de vereniging als onveilig ervaren. Ook 'het overmatig alcoholgebruik' is door Vindicat niet serieus genoeg aangepakt, schrijft de commissie.</p>
<p><strong>3. Wat nu? </strong></p>
<p>De studentenvereniging krijgt komend jaar voor straf geen bestuursbeurzen en uitnodigingen voor officiële gelegenheden. Daardoor loopt Vindicat veel geld mis, want Rijksuniversiteit Groningen (RUG) en de Hanzehogeschool hebben een speciaal fonds voor studenten met een bestuurs- of medezeggenschapsfunctie. Een studentbestuurder kan aanspraak maken op geld voor zes maanden. Per maand gaat het om ruim 444 euro. Voor bestuursleden van Vindicat is dat in totaal ruim 33.300 euro. Dat bedrag kregen ze in het voorgaande studiejaar ook al niet. </p>
<p>Vindicat <a href="https://www.vindicat.nl/nieuws/persbericht-vindicat-inzake-besluit-accreditatie" target="_blank">schrijft </a>zeer teleurgesteld te zijn over het besluit: 'Wij hadden gehoopt dat ons meer tijd was gegund. Vanzelfsprekend zullen wij de cultuurverandering voortzetten. Wij hebben hier als vereniging het volste vertrouwen in.'</p>  
