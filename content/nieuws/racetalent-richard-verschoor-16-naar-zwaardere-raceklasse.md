---
id: 3014a9294f284eaa84101e393c7efa2b
type: nieuws
layout: post
title: "Racetalent Richard Verschoor (16) naar zwaardere raceklasse"
permalink: /nieuws/racetalent-richard-verschoor-16-naar-zwaardere-raceklasse/
date: 2022-05-11T19:16:41.067Z
author: 7biA1WiYB
excerpt: "Racetalent Richard Verschoor (16) gaat dit jaar een flinke stap maken. De coureur won in 2016 twee kampioenschappen in talentenklasse Formule 4 en gaat dit jaar rijden in de hogere Formula Renault 2.0, zo maakt hij op Instagram bekend. ‘Uiteindelijk is mijn doel natuurlijk om tegen Max Verstappen in de Formule 1 te rijden’, vertelde hij eind 2016 al aan 7Days.  "
seo:
  description: "Racetalent Richard Verschoor (16) naar zwaardere raceklasse"
  title: "Racetalent Richard Verschoor (16) naar zwaardere raceklasse"
---
Racetalent Richard Verschoor (16) gaat dit jaar een flinke stap maken. De coureur won in 2016 twee kampioenschappen in talentenklasse Formule 4 en gaat dit jaar rijden in de hogere Formula Renault 2.0, zo maakt hij op Instagram bekend. ‘Uiteindelijk is mijn doel natuurlijk om tegen Max Verstappen in de Formule 1 te rijden’, vertelde hij eind 2016 al aan 7Days.  

    <p>Op het moment van dat interview was nog niet bekend in welke race-klasse de zestienjarige racer zou uitkomen. ‘Volgend jaar ga ik sowieso in een hogere klasse rijden. Binnenkort wordt duidelijk welke dat is’, vertelde hij.</p>
<p>Dat wordt dus de Formula Renault 2.0, een sterkere raceklasse. Samen met de nu nog 15-jarige Neil Verhagen uit Amerika gaat hij een team vormen in die klasse. De klasse vormt vaak een opmaat richting Formule 3 - waar Max Verstappen in begon - en uiteindelijk de Formule 1. Oud-wereldkampioen Formule 1 Kimi Räikkönen maakte vanuit de Renault-klasse in één keer de stap naar Formule 1.</p>
<h3><strong>Red Bull</strong></h3>
<p>Dat Verschoor op een hoger niveau zou gaan rijden, was te verwachten. Vorig jaar won hij het Spaanse én Noord-Europese Formule 4-kampioenschap en werd hij opgenomen in de talentenploeg van Red Bull.</p>
<p>‘Dat is megagoed voor je cv. Ze helpen mij onder andere met simulators, waarbij je op een computer leert met verschillende racesituaties om te gaan. En met fysieke trainingen. Ik heb ook een training gekregen van Max Verstappen, die zelf in het talentenprogramma heeft gezeten. Hij is mijn idool, hij heeft alles precies gedaan zoals het moet. Hij is misschien maar drie jaar ouder dan ik ben, maar dat is op mijn leeftijd best een groot verschil’, zegt Verschoor.</p>
<h3><strong>Talent</strong></h3>
<p>Verschoor begon al jong met racen en reed op zijn dertiende voor het eerst Europese wedstrijden. Daar merkte hij dat hij talent had. ‘Ik startte in de finale van mijn eerste race op <em>pole position</em>. Ik hoorde van anderen wel eens dat ik talent had, maar ik had het zelf nooit zo door. Niemand in mijn familie heeft ook een race-achtergrond. Uiteindelijk is mijn doel natuurlijk om tegen Max in de Formule 1 te rijden.’</p>
<p>Op dit moment gaat Verschoor aan de leiding in het klassement voor de Toyota Racing Series, een belangrijke race in Nieuw-Zeeland.</p>
<p><em>Foto boven: Red Bull</em></p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
