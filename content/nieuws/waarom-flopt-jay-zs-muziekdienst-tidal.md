---
id: 2f775ceb0c624283beb24ad29e96928b
type: nieuws
layout: post
title: "Waarom flopt Jay-Z's muziekdienst Tidal?"
permalink: /nieuws/waarom-flopt-jay-zs-muziekdienst-tidal/
date: 2022-05-11T19:16:41.067Z
author: 7biA1WiYB
excerpt: "Muziekdienst Tidal, eigendom van rapper Jay-Z, werd met veel bombarie aangekondigd, maar is niet bepaald bezig aan de revolutie in de muziekindustrie waar het op hoopte. Terwijl Apple Music en Spotify rustig doorgroeien, lijdt Tidal 25 miljoen dollar verlies, volgens The Wall Street Journal. Hoe kan het dat Tidal niet de tsunami is die de muziekwereld omver knalt, maar juist een klein golfje dat onopgemerkt tegen de kustlijn aan rolt? Vijf redenen.  "
seo:
  description: "Waarom flopt Jay-Z's muziekdienst Tidal?"
  title: "Waarom flopt Jay-Z's muziekdienst Tidal?"
---
Muziekdienst Tidal, eigendom van rapper Jay-Z, werd met veel bombarie aangekondigd, maar is niet bepaald bezig aan de revolutie in de muziekindustrie waar het op hoopte. Terwijl Apple Music en Spotify rustig doorgroeien, lijdt Tidal 25 miljoen dollar verlies, volgens The Wall Street Journal. Hoe kan het dat Tidal niet de tsunami is die de muziekwereld omver knalt, maar juist een klein golfje dat onopgemerkt tegen de kustlijn aan rolt? Vijf redenen.  

    <p><strong>1. Te hoog van de toren blazen</strong><br>De makkelijkste manier om mensen tegen je in het harnas te jagen? Arrogantie. Hoog van de toren blazen. Zie topvoetballer Cristiano Ronaldo. De man kan geweldig voetballen, is misschien wel de beste ter wereld, maar toch hebben veel voetbalfans een hekel aan hem door zijn arrogante houding en gedrag. </p>
<p>Tidal werd met veel bombarie gepresenteerd. Een potsierlijk <a href="https://www.youtube.com/watch?v=egShCjfvi9s" target="_blank">lanceringsevenement </a>en ditto <a href="https://www.youtube.com/watch?v=cYYGdcLbFkw" target="_blank">promofilmpje</a>, waar Jay-Z, Jack White, Madonna, Nicki Minaj en vele anderen een soort testament ondertekenden. De boodschap was dat zij de muziekindustrie zouden redden en veranderen, de muziek weer van de artiest zouden maken. Die moet eraan verdienen en dat gebeurt te weinig met bestaande streamingdiensten. Dat soort grootspraak wordt niet zomaar geslikt...</p>
<p><strong>2. Verkeerde boodschappers...</strong><br>...en al helemaal niet van de Jay-Z’s en Beyoncé’s van deze wereld. Ze zijn zeker getalenteerd, maar zitten niet om geld verlegen. Het zijn niet de bandjes die in een volgepropt busje het land doorreizen en voor een handjevol mensen optreden.</p>
<p>Als de rijke muzikanten roepen dat artiesten beter beloond moeten worden voor hun werk, hoe terecht die uitspraak kan zijn, is het wachten op de tegenreactie: ‘Alsof je niet genoeg hebt!’ In animatieserie South Park werd dat jaren geleden al prachtig geschetst toen het nog over illegaal downloaden ging. De misgunfactor is bij Tidal groter dan de gunfactor.</p>
<p><div class="media media-element-container media-default"><div id="file-2939" class="file file-video file-video-youtube">

        <h2 class="element-invisible"><a href="/files/illegally-downloaded-music-south-park">Illegally Downloaded Music - South Park</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Illegally Downloaded Music - South Park" src="https://www.youtube.com/embed/Af0wXeN6_FY?wmode=opaque&controls=" name="Illegally Downloaded Music - South Park" frameborder="0" allowfullscreen="">Video van Illegally Downloaded Music - South Park</iframe>
</div>
  </div>

  
</div>
</div>
<p><strong>3. Te weinig verschil</strong><br>De onderscheidende factor van Tidal: betere geluidskwaliteit. High-fidelity streaming. Streams worden niet afgespeeld in mp3-kwaliteit, waarbij de kwaliteit niet optimaal is, maar in het veel betere FLAC. Dat er tussen die twee bestandstypen verschil zit, lijdt geen twijfel. Of je dat hoort (en al helemaal of dat tien euro per maand extra waard is, zie hieronder) wel. De gemiddelde muziekluisteraar heeft oordopjes van een tientje en een paar plug-in boxjes thuis, geen hoogwaardig audiosysteem. Dan merk je erg weinig van dat voordeeltje. <a href="http://test.tidalhifi.com/" target="_blank">Hier </a>kun je testen of jij het verschil hoort en tien euro waard vindt.</p>
<p>Ook kun je in Tidal muziekvideo’s bekijken. Dat kan ook op YouTube, maar dan gratis. Ja, dan moet je een extra handeling uitvoeren. Maar dat is nog steeds minder moeite dan overstappen van Spotify, Deezer of Pandora naar Tidal.</p>
<p><strong>4. Te duur</strong><br>Voor Tidal betaal je, na één gratis maand, een tientje om te kunnen streamen naar lieve lust. Dat is hetzelfde als het betaalde abonnement van Spotify, met het belangrijke verschil dat je bij Spotify ook gratis kunt luisteren. Dan moet je alleen af en toe een reclame aanhoren. Voor de unieke, hogere geluidskwaliteit, betaal je tien euro in de maand meer. Sowieso niet echt #TIDALforALL, de slogan waarmee het project in de markt werd gezet. Maar zoals gezegd, je zult ook moeten investeren in goeie oordoppen of een peperduur audiosysteem, anders is het weggegooid geld.</p>
<p><div class="media media-element-container media-default"><div id="file-22054" class="file file-image file-image-png">

        
  
  <div class="content">
    <img alt="Tidal" title="Beeld: Tidal" height="479" width="988" class="media-element file-default" src="https://7dagen.netlify.app/sites/default/files/Schermafbeelding%202016-09-23%20om%2014.02.43.png">  </div>

  
</div>
</div>
<p><strong>5. Miskenning van de oplossing</strong><br>Door tijdens de presentatie van Tidal de grote concurrent Spotify als het probleem van de muziekindustrie ('Spotify betaalt te weinig aan artiesten, ze geven ons werk zomaar weg en verdienen er zelf aan') aan te wijzen, slaan de mensen achter Tidal de plank mis. Zangeres Lily Allen wees er al op dat door duurder te zijn dan bestaande streamingdiensten en grote artiesten exclusief op Tidal te willen hebben, Jay-Z gebruikers juist <a href="https://twitter.com/lilyallen/status/582693051807711232" target="_blank">tot piraterij drijft</a> (al kreeg ze daar ook uit artiestenhoek <a href="http://www.theguardian.com/music/2015/apr/07/lily-allen-youre-wrong-about-tidal" target="_blank">kritiek </a>op). Ze voegde daar aan toe dat bestaande streamingservices <a href="https://twitter.com/lilyallen/status/583668655646347264" target="_blank">niet de vijand </a>zijn, maar onderdeel van de oplossing zijn tegen illegaal downloaden. </p>
<p>Zonder streaming zouden de inkomsten van de muziekindustrie de afgelopen jaren nóg <a href="http://3voor12.vpro.nl/.imaging/stk/3voor12/photo/media/3voor12/nieuws/2015/april/Schermafbeelding-2015-04-14-om-14.24.35/original/Schermafbeelding%202015-04-14%20om%2014.24.35.png" target="_blank">aanzienlijk kleiner</a> zijn geweest. Volgens de branchevereniging zorgde streaming in 2014 voor 34,2% van de totale inkomsten op de muziekmarkt. Streamingdiensten zijn niet het probleem, maar onderdeel van de (nog niet helemaal perfecte) oplossing.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
