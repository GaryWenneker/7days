---
id: eb9df5f1bee2446a9c6290ac35be1a09
type: nieuws
layout: post
title: "Leeftijd wapenwetgeving (voorlopig) niet verhoogd"
permalink: /nieuws/leeftijd-wapenwetgeving-voorlopig-niet-verhoogd/
date: 2022-05-11T19:16:41.067Z
author: 7biA1WiYB
excerpt: "Scholieren die de schietpartij op de school in Parkland overleefden deden een emotionele oproep om de wapenwetten strenger te maken. Even leek het erop dat Trump ze zou steunen. Hoe is dat nu?  "
seo:
  description: "Leeftijd wapenwetgeving (voorlopig) niet verhoogd"
  title: "Leeftijd wapenwetgeving (voorlopig) niet verhoogd"
---
Scholieren die de schietpartij op de school in Parkland overleefden deden een emotionele oproep om de wapenwetten strenger te maken. Even leek het erop dat Trump ze zou steunen. Hoe is dat nu?  

    <p>Trump zei na de oproepen dat hij persoonlijk was geraakt door de verhalen en dat hij de verhoging van 18 naar 21 jaar wel zag zitten. Ook al was dat niet wat de NRA wilde. Hij vond dat Congresleden niet zo bang moesten zijn voor de wapenlobby. Tijdens een bijeenkomst met Republikeinen en Democraten zei hij: 'Over mij hebben ze minder macht.' </p>
<h3>1. Gaat Trump zijn plan doorzetten?</h3>
<p>Voorlopig niet. Het Witte Huis wilde de minimumleeftijd voor het kopen van sommige wapens, zoals bijvoorbeeld het semi-automatische geweer AR-15, verhogen van 18 naar 21 jaar. Daar pleitte president Trump vorige maand voor. Volgens Democraten en activisten zou Trump toch zijn gezwicht voor de NRA. Voorlopig gebeurt er dus even niets.</p>
<h3>2. Hoe zit dat dan met Trump en NRA?</h3>
<p>Tijdens zijn campagne voor de presidentsverkieizingen kreeg Trump 30 miljoen dollar van de NRA. Dat is een hoop geld. Trump zal de NRA niet 'zomaar' de rug toekeren.</p>
<p>De leider van de Democraten in de Senaat zegt dat het Witte Huis kleine stapjes zet. Dat doen ze vooral om de NRA niet voor het hoofd te stoten. De Democraten willen de verkoop van wapens aan particulieren verbieden. Wat Trump gaat doen is nog niet bekend.</p>
<h3>3. Verandert er dan niets?</h3>
<p>Jawel. In Florida werd de wetgeving na de schietpartij op de school in Parkland aangepast. Daardoor ging de minimumleeftijd om wapens te kopen omhoog. De Republikeinse gouverneur, Rick Scott, tekende een paar dagen geleden de wet. De NRA klaagt nu de staat Florida aan om deze aanpassingen ongedaan te maken. Die zouden volgens hen ongrondwettig zijn.</p>
<h3>4. En nu?</h3>
<p>Het Witte Huis gaat meehelpen aan het instellen van een federale commissie. Deze commissie moet bijvoorbeeld het verhogen van de minimumleeftijd bekijken. Het Witte Huis wil daarnaast geld beschikbaar stellen voor vuurwapentraining van leraren. Dit soort ideeën kunnen rekenen op goedkeuring van de NRA. Lerarenbonden zien dit plan minder zitten en er is veel weerstand. Zij vinden dat scholen niet meer wapens binnen hun muren nodig hebben.</p>  
