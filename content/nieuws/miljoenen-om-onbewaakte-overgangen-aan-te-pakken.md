---
id: 19bcd6ef412845cdac187983c2d749a2
type: nieuws
layout: post
title: "Miljoenen om onbewaakte overgangen aan te pakken"
permalink: /nieuws/miljoenen-om-onbewaakte-overgangen-aan-te-pakken/
date: 2022-05-11T19:16:41.067Z
author: 7biA1WiYB
excerpt: "Alle onbewaakte spoorovergangen in Nederland moeten binnen vijf jaar verdwenen of beveiligd zijn. Mogelijk komen er flitspalen bij de overgangen om mensen te waarschuwen die toch een risico nemen. Voor deze maatregelen wordt 64 miljoen euro uitgetrokken. Dat heeft staatssecretaris Stientje van Veldhoven van Infrastructuur en Waterstaat besloten.  "
seo:
  description: "Miljoenen om onbewaakte overgangen aan te pakken"
  title: "Miljoenen om onbewaakte overgangen aan te pakken"
---
Alle onbewaakte spoorovergangen in Nederland moeten binnen vijf jaar verdwenen of beveiligd zijn. Mogelijk komen er flitspalen bij de overgangen om mensen te waarschuwen die toch een risico nemen. Voor deze maatregelen wordt 64 miljoen euro uitgetrokken. Dat heeft staatssecretaris Stientje van Veldhoven van Infrastructuur en Waterstaat besloten.  

    <p>Er zijn nu nog 135 onbewaakte overgangen. Zo'n 25 zijn al opgeheven of beveiligd. Een aantal dramatische ongelukken van de afgelopen jaren en een kritisch <a href="https://www.onderzoeksraad.nl/nl/page/12076/overwegveiligheid---een-risicovolle-kruising-van-belangen" target="_blank">rapport </a>van de Onderzoeksraad voor Veiligheid, maken dat de regering het nu tijd vindt voor actie. </p>
<h3>Eén te veel</h3>
<p>Geen enkel slachtoffer meer door ongelukken op spoorovergangen, dat is het doel van de nieuwe maatregelen. De staatssecretaris gaat daarom afspraken maken met onder andere gemeenten, provincies en spoorbeheerder ProRail.</p>
<p>Van Veldhoven <a href="https://www.rijksoverheid.nl/ministeries/ministerie-van-infrastructuur-en-waterstaat/nieuws/2018/11/27/kabinet-maakt-einde-aan-onbewaakte-overwegen" target="_blank">schrijft aan de Tweede Kamer</a>: 'Hoewel Nederland bij de koplopers hoort als het gaat om overwegveiligheid, is elk ongeval op een overweg er voor mij één te veel. Overwegen die niet zijn beveiligd door spoorbomen en bellen zijn gewoon niet meer van deze tijd.'</p>
<h3>Strijd voeren</h3>
<p>ProRail vindt dat er meer aandacht aan besteed moet worden. Onder andere daarom voert de organisatie campagne waarmee ze strijdt tegen de onbewaakte overwegen, ook achter de schermen! Hieronder kun je de video van hun campagne bekijken. Vind jij dat ze dat goed aanpakken? Of zouden ze het beter anders kunnen doen?</p>
<p><iframe allowfullscreen="true" allowtransparency="true" frameborder="0" height="315" scrolling="no" src="https://www.facebook.com/plugins/video.php?href=https%3A%2F%2Fwww.facebook.com%2FProRail%2Fvideos%2F266575980716675%2F&amp;show_text=0&amp;width=560" width="560"></iframe></p>  
