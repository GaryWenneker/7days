---
id: 6cbb5a2af2b145148e925d8d2f953274
type: nieuws
layout: post
title: "Dit weten we nu over de 'IS-aanslag' in Orlando"
permalink: /nieuws/dit-weten-we-nu-over-de-is-aanslag-in-orlando/
date: 2022-05-11T19:16:41.067Z
author: 7biA1WiYB
excerpt: "Een schietpartij in een homobar met tientallen doden. Zo veel, of eigenlijk zo weinig, was zondag al bekend over het bloedbad in de Amerikaanse stad Orlando. Nu, een dag later, is er veel meer duidelijk. Een overzicht.   "
seo:
  description: "Dit weten we nu over de 'IS-aanslag' in Orlando"
  title: "Dit weten we nu over de 'IS-aanslag' in Orlando"
---
Een schietpartij in een homobar met tientallen doden. Zo veel, of eigenlijk zo weinig, was zondag al bekend over het bloedbad in de Amerikaanse stad Orlando. Nu, een dag later, is er veel meer duidelijk. Een overzicht.   

    <p><strong>1. Wat is er gebeurd?</strong><br>Schutter Omar Mateen (29) drong zaterdag- op zondagnacht de bar Pulse binnen met een geweer en een pistool. Hij schoot zo'n vijftig mensen dood en verwondde er minstens net zoveel.</p>
<p><strong>2. Wat voor club is Pulse? </strong><br>In de bar komen vooral homo's, lesbiennes, biseksuelen en transgenders. 'Het is een club waar veel jongeren op afkomen die op het punt staan uit de kast te komen en daar ervaren hoe het is om openlijk homoseksueel te zijn', vertelt een expert tegen de <a href="http://nos.nl/nieuwsuur/artikel/2110721-homobeweging-in-hart-geraakt-door-schietpartij-orlando.html">NOS</a>.</p>
<p><div class="media media-element-container media-default"><div id="file-19462" class="file file-image file-image-jpeg">

        
  
  <div class="content">
    <img alt="aanslag orlando Pulse homobar IS" title="Foto: AFP" height="500" width="850" class="media-element file-default" src="https://7dagen.netlify.app/sites/default/files/aanslag%203.jpg">  </div>

  
</div>
</div>
<p><strong>3. Kon de politie gauw ingrijpen? </strong><br>Toen de politie kwam, gaf de dader zich niet zomaar gewonnen. Hij hield de barbezoekers twee tot drie uur lang gegijzeld en schoot op hen en op agenten. De politie moest met een speciaal voertuig dwars door de buitenmuur rammen (zie foto hieronder) en handgranaten naar binnen gooien om Mateen te laten stoppen. Dat lukte alleen door hem te doden.</p>
<p><div class="media media-element-container media-default"><div id="file-19463" class="file file-image file-image-jpeg">

        
  
  <div class="content">
    <img alt="aanslag orlando Pulse homobar IS" title="Foto: AFP" height="500" width="850" class="media-element file-default" src="https://7dagen.netlify.app/sites/default/files/aanslag%206.jpg">  </div>

  
</div>
</div>
<p><strong>4. Dit heeft IS zeker gedaan, of niet soms? </strong><br>Volgens een Amerikaanse agent heeft Mateen tijdens zijn daad zelf alarmnummer 911 gebeld. Daarbij zou hij trouw hebben gezworen aan terreurgroep IS. De groep beweert zelf ook dat het 'hun' daad is.</p>
<p>Er zijn drie dingen mogelijk: a) het zou kunnen dat de aanslag 'officieel' door IS is bedacht en gepleegd. Of b) de IS-bazen wisten er juist niks vanaf en Mateen sloeg in zijn uppie aan het moorden. Of optie c): IS heeft er helemaal niets mee te maken, ook al beweert de groep achteraf van wel om mensen bang te maken. Hoe het precies zit, zal nog moeten blijken.</p>
<p><div class="media media-element-container media-default"><div id="file-19464" class="file file-image file-image-jpeg">

        
  
  <div class="content">
    <img alt="aanslag orlando Pulse homobar IS" title="Foto: AFP" height="500" width="850" class="media-element file-default" src="https://7dagen.netlify.app/sites/default/files/aanslag%201.jpg">  </div>

  
</div>
</div>
<p><strong>5. Hoe reageerde president Obama? </strong><br>IS of niet, volgens de Amerikaanse president Obama is één ding duidelijk: 'We weten genoeg om te zeggen dat dit een daad van terreur en haat was', zo reageerde hij op de aanslag. Hij denkt dat elke groep Amerikanen het doelwit had kunnen zijn, maar: 'Dit is een bijzonder verdrietige dag voor onze homoseksuele, lesbische, biseksuele en transgendervrienden.'</p>
<p><div class="media media-element-container media-default"><div id="file-19465" class="file file-video file-video-youtube">

        <h2 class="element-invisible"><a href="/files/orlando-nightclub-shooting-obama-full-speech">Orlando Nightclub Shooting | Obama FULL SPEECH</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Orlando Nightclub Shooting | Obama FULL SPEECH" src="https://www.youtube.com/embed/ArkIHIyAkdY?wmode=opaque&controls=" name="Orlando Nightclub Shooting | Obama FULL SPEECH" frameborder="0" allowfullscreen="">Video van Orlando Nightclub Shooting | Obama FULL SPEECH</iframe>
</div>
  </div>

  
</div>
</div>
<p><strong>6. Wie was die Mateen?</strong><br>Schutter Mateen (foto hieronder) is geboren in de VS en had Afghaanse ouders. De FBI hield hem in 2013 en 2014 al even in de gaten omdat hij weleens had gezegd dat hij sympathie had voor bepaalde terroristen. Hij is toen ondervraagd. 'Maar die verhoren waren niet echt overtuigend, dus er was niks om verder te onderzoeken', aldus de FBI op een persconferentie. </p>
<p><div class="media media-element-container media-default"><div id="file-19466" class="file file-image file-image-png">

        
  
  <div class="content">
    <img alt="aanslag orlando Pulse homobar IS" title="Foto: AFP" height="850" width="850" class="media-element file-default" src="https://7dagen.netlify.app/sites/default/files/aanslag%204.png">  </div>

  
</div>
</div>
<p><strong>7. Gebeurt zo'n groot bloedbad vaker? </strong><br>Het is de dodelijkste schietpartij in Amerika ooit. Op plek twee en drie staan schietpartijen op de universiteit Virginia Tech (2007, met 32 doden) en basisschool Sandy Hook (2012, met 27 doden). Dat klinkt allemaal verschrikkelijk, maar vergeet niet: de VS is een gigantisch land en hoewel zulke schietpartijen vaak in het nieuws zijn, zijn ze precies dat: <em>nieuws</em>. Iets uitzonderlijks wat bijna nooit voorkomt. En gelukkig maar. Al is elke schietpartij en elke dode er natuurlijk één te veel. </p>
<p><strong>Meer lezen: <a href="https://7dagen.netlify.app/wapens" target="_blank">Waarom komt er geen wapenverbod in de VS?</a></strong></p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
