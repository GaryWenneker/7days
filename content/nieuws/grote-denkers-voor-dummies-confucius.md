---
id: bc67434fbbef42a9836ea261fd941658
type: nieuws
layout: post
title: "Grote Denkers voor Dummies: Confucius"
permalink: /nieuws/grote-denkers-voor-dummies-confucius/
date: 2022-05-11T19:16:41.067Z
author: 7biA1WiYB
excerpt: "Denken tot je hersens kraken en je hoofd van wijsheid uit elkaar spat. Deze week mag het, want het is de Week van de Klassieken. Een mooie reden om de grootste denkers aller tijden eens op een rijtje te zetten. Een intellectuele discussie met ze aangaan kan helaas niet meer, want ze zijn allemaal al dood. De denker van vandaag: Confucius (551 - 479 voor Christus)  "
seo:
  description: "Grote Denkers voor Dummies: Confucius"
  title: "Grote Denkers voor Dummies: Confucius"
---
Denken tot je hersens kraken en je hoofd van wijsheid uit elkaar spat. Deze week mag het, want het is de Week van de Klassieken. Een mooie reden om de grootste denkers aller tijden eens op een rijtje te zetten. Een intellectuele discussie met ze aangaan kan helaas niet meer, want ze zijn allemaal al dood. De denker van vandaag: Confucius (551 - 479 voor Christus)  

    <p>Is de Chinese Confucius nou een filosoof of stond hij aan de wieg van een godsdienst? Geleerden die na hem leefden, zijn er nog steeds niet helemaal uit. Hoe dan ook krijgen kinderen in het huidige China zijn ideeën nog steeds met de paplepel (of met de eetstokjes) ingegoten.</p>
<h3>Respect</h3>
<p>De kern van het Confucianisme is dat het individu in dienst staat van de gemeenschap en dat jongeren respect moeten hebben voor ouderen. Niet voor niets is de leer zo populair bij Chinese leraren.</p>
<h3>Iedereen gelijk</h3>
<p>In zijn tijd stonden de denkbeelden van Confucius op gespannen voet met de standenmaatschappij. Confucius vond namelijk ook dat iedereen van nature gelijk is. Belangrijke banen moesten dus door de beste mensen worden bezet en niet door adel die zulke posten van generatie op generatie doorgaven. Confucius was er verder van overtuigd dat als mensen volgens bepaalde tradities leefden, het met hun gedrag vanzelf wel goed komt. De belangrijkste eigenschappen van mensen zijn volgens Confucius: goedheid, vriendelijkheid en medemenselijkheid.</p>
<h3>Verjaardag</h3>
<p>Tot op de dag van vandaag wordt in China elk najaar de verjaardag van Confucius gevierd. Leerlingen geven cadeautjes en bossen zonnebloemen aan hun docenten. Ook worden dan overal in het land ceremonies gehouden in Confuciustempels waarbij wierookstokjes geofferd worden.</p>
<h2>Beroemde citaten:</h2>
<p><em>‘Geef me werk wat bij me past en ik hoef nooit meer te werken.’</em></p>
<p><em>‘Een mens heeft twee oren en één mond om twee keer zoveel te luisteren dan te praten.’</em></p>  
