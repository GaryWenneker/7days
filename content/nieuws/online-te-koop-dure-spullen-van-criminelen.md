---
id: 6a03c202910547a0b801061cc3d7e56d
type: nieuws
layout: post
title: "Online te koop: dure spullen van criminelen"
permalink: /nieuws/online-te-koop-dure-spullen-van-criminelen/
date: 2022-05-11T19:16:41.067Z
author: 7biA1WiYB
excerpt: "Een beetje crimineel houdt van dure spullen. Héél vervelend dus als die kostbaarheden door de politie worden afgepakt. Maar wat gebeurt er dan mee? In Noord-Holland zijn ze met een proef begonnen. In beslag genomen dure kleding of tassen worden online geveild.  "
seo:
  description: "Online te koop: dure spullen van criminelen"
  title: "Online te koop: dure spullen van criminelen"
---
Een beetje crimineel houdt van dure spullen. Héél vervelend dus als die kostbaarheden door de politie worden afgepakt. Maar wat gebeurt er dan mee? In Noord-Holland zijn ze met een proef begonnen. In beslag genomen dure kleding of tassen worden online geveild.  

    <p>Dure items van designer-merken zoals Chanel, Hermès of Louis Vuitton vind je meestal in chique winkels. Maar het Openbaar Ministerie (OM) gaat ze nu dus <a href="https://www.bva-auctions.com/nl/auction/index/42381" target="_blank">ook verkopen</a>. Dat idee ontstond na een huiszoeking bij een crimineel. Daar namen agenten een scooter in beslag, maar ze zagen een dure tas over het hoofd die wel 10.000 euro kon opleveren. Veel meer dan de scooter zelf, die maar 2000 euro waard was. Door de spullen te verkopen, hoopt het OM dat criminelen de boodschap begrijpen: dat misdaad niet loont.</p>
<h3>Herkennen</h3>
<p>Niet alle agenten hebben trouwens evenveel verstand van dure mode. Daarom hebben ze allemaal informatie gekregen over hoe ze de dure merken kunnen herkennen. Zo weten ze precies welke spullen ze wel of niet moeten meenemen.</p>
<h3>Slachtoffers</h3>
<p>En de opbrengst? Die gaat naar de slachtoffers van criminelen die een schadeclaim hebben ingediend. Als de proef een succes is, wil de politie het in heel Nederland zo gaan aanpakken.</p>  
