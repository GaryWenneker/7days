---
id: 06ddafb11c494ff8af6f1db74ef1ba8f
type: nieuws
layout: post
title: "Wie was de 'piloot van de dodenvluchten'?"
permalink: /nieuws/wie-was-de-piloot-van-de-dodenvluchten/
date: 2022-05-11T19:16:41.067Z
author: 7biA1WiYB
excerpt: "Als het aan het Openbaar Ministerie van Argentinië ligt, moet Julio Poch levenslang de gevangenis in. Toen Argentinië nog een dictatuur was, zou de Nederlands-Argentijnse piloot hebben geholpen om duizenden tegenstanders ervan te laten verdwijnen. Ze werden tijdens 'dodenvluchten' uit het vliegtuig gegooid. Poch zelf ontkent alles. Hoe zit dat?  "
seo:
  description: "Wie was de 'piloot van de dodenvluchten'?"
  title: "Wie was de 'piloot van de dodenvluchten'?"
---
Als het aan het Openbaar Ministerie van Argentinië ligt, moet Julio Poch levenslang de gevangenis in. Toen Argentinië nog een dictatuur was, zou de Nederlands-Argentijnse piloot hebben geholpen om duizenden tegenstanders ervan te laten verdwijnen. Ze werden tijdens 'dodenvluchten' uit het vliegtuig gegooid. Poch zelf ontkent alles. Hoe zit dat?  

    <p>Om de rechtszaak tegen oud-piloot Julio Poch te begrijpen, moeten we veertig jaar terug in de tijd. In 1976 grijpt generaal Jorge Videla de macht in Argentinië. Het land verandert in een militaire dictatuur. Deze 'junta', zoals Videla's regering ook wel wordt genoemd, treedt met harde hand op. </p>
<p><strong>Ontvoerd, gemarteld, vermoord</strong><br>Wie tegen Videla en zijn mensen was, wordt om het leven gebracht. Dat gebeurde op grote schaal. Mensen werden gemarteld, vermoord en baby's werden ontvoerd. </p>
<p>In die tijd zouden ook 'dodenvluchten' zijn gemaakt. Tegenstanders van Videla werden opgepakt, gedrogeerd en vanuit een vliegtuig de zee in gegooid. Naar schatting zijn op die manier bijna vijfduizend mensen om het leven gekomen.</p>
<p><div class="media media-element-container media-default"><div id="file-14080" class="file file-image file-image-jpeg">

        
  
  <div class="content">
    <img title="Beeld: EPA" height="1132" width="2876" class="media-element file-default" src="https://7dagen.netlify.app/sites/default/files/ANP-5567482.jpg" alt="">  </div>

  
</div>
</div>
<p><b>Vader van Máxima</b><br>In Nederland is de junta in Argentinië vooral bekend door de rol die Jorge Zorreguieta, de vader van koningin Máxima, in de regering heeft gespeeld. Toen Videla generaal was, was hij staatssecretaris van Landbouw. Het dubieuze verleden van Willem-Alexanders schoonvader heeft al voor veel ophef gezorgd. Maar Zorreguieta is dus niet de enige naam die in Nederland doet denken aan de junta.</p>
<p><strong>Een duur etentje</strong><br>Een andere naam die veelvuldig opduikt is die van Julio Poch. In de tijd van de Argentijnse dictatuur, in de jaren zeventig, was hij daar piloot. In 1980 verhuist hij met vrouw en kinderen naar Nederland, om hier als piloot te gaan werken. </p>
<p>In 1988 gaat bij Transavia aan de slag. Hij werkt daar ruim twintig jaar, met veel succes. Welke rol hij in Argentinië heeft gespeeld tijdens junta, daar zegt hij niets over.</p>
<p><strong>Uit de school geklapt? </strong><br>Op één keer na dan. Tijdens een etentje met collega's in 2003 zou hij uit de school zijn geklapt. Hij zou hebben opgeschept over zijn tijd als piloot in Argentinië, en daarbij hebben verteld dat hij mee heeft gewerkt aan de dodenvluchten.</p>
<p>Op basis van die uitspraken wordt Poch in 2009, net als hij op het punt staat om zijn laatste vlucht te maken voor hij met pensioen gaat, opgepakt. In Argentinië belandt hij in de cel, in afwachting van zijn proces.</p>
<p><div class="media media-element-container media-default"><div id="file-14082" class="file file-image file-image-jpeg">

        
  
  <div class="content">
    <img title="Beeld: EPA" height="1472" width="3852" class="media-element file-default" src="https://7dagen.netlify.app/sites/default/files/ANP-11751762.jpg" alt="">  </div>

  
</div>
</div>
<p><strong>Wel of geen bewijs?</strong><br>Echt hard bewijs, dat was er niet toen Poch werd opgepakt. In de jaren die volgden heeft hij heel wat uren in de rechtszaal doorgebracht. Een paar maanden geleden riep het Openbaar Ministerie van Argentinië opeens dat ze bewijs had gevonden: Poch zou inderdaad als piloot hebben meegewerkt aan de dodenvluchten. Poch zelf ontkent: hij zou onschuldig zijn.  </p>
<p>Het OM wil dat de oud-piloot voor de rest van zijn leven in de gevangenis blijft. Naast Poch zou het OM nog een zestigtal andere verdachten in het vizier hebben. In de zomer van 2016 wordt het vonnis verwacht. De junta van veertig jaar geleden maakt dus nog altijd slachtoffers - nu alleen aan de andere kant.</p>
<p><em>Op de hoogte blijven van het nieuws? Meld je aan voor onze gratis <a href="https://7dagen.netlify.app/whatsapp" target="_blank">WhatsAppdienst</a>, download onze <a href="https://7dagen.netlify.app/app">app</a> of neem een <a href="https://abonneren.sevendays.nl/abonneren/abonnementen">proefabonnement</a> op 7Days.</em></p>  
