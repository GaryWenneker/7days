---
id: f3d84da0fed44278bb59db9d026fde5b
type: nieuws
layout: post
title: "Geen tijd: gemeente haalt prijs hitterecord niet op"
permalink: /nieuws/geen-tijd-gemeente-haalt-prijs-hitterecord-niet-op/
date: 2022-05-11T19:16:41.067Z
author: 7biA1WiYB
excerpt: "Teleurstelling in Warnsveld. Eerder deze zomer verloor de plaats het nationale hitterecord aan gemeente Gilze en Rijen. De ‘hittewimpel’ - de prijs voor dit record - moest worden weggegeven. Er werd een speciaal ‘hittefeest’ georganiseerd, maar de winnaar... die had geen tijd.  "
seo:
  description: "Geen tijd: gemeente haalt prijs hitterecord niet op"
  title: "Geen tijd: gemeente haalt prijs hitterecord niet op"
---
Teleurstelling in Warnsveld. Eerder deze zomer verloor de plaats het nationale hitterecord aan gemeente Gilze en Rijen. De ‘hittewimpel’ - de prijs voor dit record - moest worden weggegeven. Er werd een speciaal ‘hittefeest’ georganiseerd, maar de winnaar... die had geen tijd.  

    <p>De hittewimpel zou vandaag feestelijk worden overgedragen aan de nieuwe recordhouder. Maar niemand van de gemeente Gilze en Rijen heeft tijd om de prijs op te halen. In een mail lieten ze weten dat de burgemeester en wethouders een vergadering hebben. Tot grote teleurstelling van de inwoners van Warnsveld. Die zijn namelijk maar wat trots op hun oude hitterecord: 75 jaar geleden werd hier 38,6 graden gemeten.</p>
<h3>40,7</h3>
<p>Gilze en Rijen stootte Warnsveld vorige maand van de troon met 40,7 graden. In tegenstelling tot Warnsveld, was de gemeente in Brabant hier niet blij mee: ‘Het is een teken dat we ons moeten bezig houden met klimaatverandering’, zei een woordvoerder van de gemeente tegen <em><a href="https://www.omroepbrabant.nl/nieuws/3055672/Gilze-Rijen-wil-wimpel-die-bij-hitterecord-hoort-niet-ophalen-daarom-doet-Omroep-Brabant-dat">Omroep Brabant</a></em>. En: ‘Veel mensen hebben last van de hoge temperaturen gehad.’</p>
<h3>Toch</h3>
<p>Nadat Gilze en Rijen lucht kreeg van de teleurstelling werd er toch iemand bereid gevonden om naar de Achterhoek af te reizen. Niet iemand van de gemeente, maar de directeur van een cultureel centrum zal de hittewimpel in ontvangst nemen. Het hittefeest kan dus toch doorgaan!</p>  
