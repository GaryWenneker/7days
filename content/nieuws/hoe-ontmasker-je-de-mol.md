---
id: a7c41226f4ed42d8b126f4180f27a591
type: nieuws
layout: post
title: "Hoe ontmasker je de Mol?"
permalink: /nieuws/hoe-ontmasker-je-de-mol/
date: 2022-05-11T19:16:41.067Z
author: 7biA1WiYB
excerpt: "Elke donderdagavond zien we in Wie Is De Mol? hoe één persoon loopt te liegen en te bedriegen. Het is de belangrijkste eigenschap van de Mol. Maar hoe kun je zien of iemand liegt? Tips om de Mol op te betrappen!  "
seo:
  description: "Hoe ontmasker je de Mol?"
  title: "Hoe ontmasker je de Mol?"
---
Elke donderdagavond zien we in Wie Is De Mol? hoe één persoon loopt te liegen en te bedriegen. Het is de belangrijkste eigenschap van de Mol. Maar hoe kun je zien of iemand liegt? Tips om de Mol op te betrappen!  

    <p><strong>Een goede Molspeurder</strong><br>Wij liegen ongeveer drie keer per dag. Maar ondanks dat we zelf goed kunnen liegen, is het heel lastig om een ander daarop te betrappen. Gelukkig is er onderzoek gedaan naar hoe je een leugenaar kunt ontmaskeren. Wetenschapper Aldert Vrij bijvoorbeeld, een echte leugendeskundige. Hij schreef veel boeken en artikelen over hoe je leugenaar kunt betrappen. Wij doken in zijn ontdekkingen:</p>
<p><em>Wees achterdochtig</em><br>De kandidaten van Wie is de Mol? weten maar al te goed: je kunt niemand vertrouwen. Wie dat toch per ongeluk doet in het spel, vliegt er vaak snel uit. Om een leugenaar op te sporen, moet je altijd alles in twijfel trekken. 'Trust nobody!'</p>
<p><div class="media media-element-container media-teaser"><div id="file-71" class="file file-image file-image-jpeg">

        
  
  <div class="content">
    <a href="/files/6jpeg"><img height="194" width="220" class="media-element file-teaser" src="https://7dagen.netlify.app/sites/default/files/styles/medium/public/6.jpeg?itok=AFfQtgdn" alt=""></a>  </div>

  
</div>
</div>
<p><em>Vraag door</em><br>'Ben jij de Mol?', vroeg Marlijn aan Rik. 'Nee, natuurlijk niet', antwoordde hij. Marlijn moest het maar geloven. Maar beter had ze nog even doorgevraagd. 'Waarom ben je de Mol niet? He? Rik? Zeg eens op!'. De leugenaar wordt zo onder druk gezet en moet altijd een logisch verhaal vertellen. Dat is als Mol wel een hele opgave...</p>
<p><em>Let op het gedrag</em><br>Friemelen of wegkijken hoeft niet per se te betekenen dat iemand liegt. Toch is het wel goed om op iemands gedrag te letten. Wat wel opvalt, is dat mensen minder beweeglijk worden als ze liegen. Tja, lastig om te bepalen welke van de deelnemers het minst beweegt.</p>
<p><strong>Een goede Mol</strong><br>De ene persoon kan natuurlijk beter liegen dan de andere. Chris, Martine en Marlijn hebben als acteur natuurlijk meer ervaring met het spelen van een rol dan Rik en Margriet. Maar ook andere eigenschappen zijn van belang. Een goede Mol moet daarom:</p>
<p>- origineel zijn<br>- snel kunnen nadenken<br>- gemakkelijk praten<br>- geen last hebben van schuldgevoel, angst of opwinding</p>
<p><div class="media media-element-container media-teaser"><div id="file-72" class="file file-image file-image-jpeg">

        
  
  <div class="content">
    <a href="/files/2jpeg-0"><img height="194" width="220" class="media-element file-teaser" src="https://7dagen.netlify.app/sites/default/files/styles/medium/public/2_0.jpeg?itok=7SGePL3p" alt=""></a>  </div>

  
</div>
</div>
<p>Wie van de overgebleven deelnemers voldoet aan die eisen? Eerlijk is eerlijk, iedereen heeft deze eigenschappen in huis. Chris kan als professioneel reisleider heel gemakkelijk praten. Rik kan snel denken. Margriet lijkt weinig tot geen emoties te kennen. En Marlijn en Martine zijn bijzonder origineel. Nee, van tunnelvisie is nog geen sprake. Iedereen kan de Mol nog zijn.. </p>  
