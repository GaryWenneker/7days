---
id: 919537722b014837afed6e8cf7b5b3d7
type: nieuws
layout: post
title: "Aantal comazuipers in ziekenhuis in 2016 gedaald"
permalink: /nieuws/aantal-comazuipers-in-ziekenhuis-in-2016-gedaald/
date: 2022-05-11T19:16:41.067Z
author: 7biA1WiYB
excerpt: "De stijgende trend in comazuipen lijkt voorbij. In 2016 werden er 'slechts' 791 pubers opgenomen in het ziekenhuis nadat ze te veel alcohol gedronken hadden. In 2015 waren dat er 931. Kortom: een daling van 15%. Dat blijkt uit nieuwe cijfers.
   "
seo:
  description: "Aantal comazuipers in ziekenhuis in 2016 gedaald"
  title: "Aantal comazuipers in ziekenhuis in 2016 gedaald"
---
De stijgende trend in comazuipen lijkt voorbij. In 2016 werden er 'slechts' 791 pubers opgenomen in het ziekenhuis nadat ze te veel alcohol gedronken hadden. In 2015 waren dat er 931. Kortom: een daling van 15%. Dat blijkt uit nieuwe cijfers.
   

    <p>Het Nederlands Signaleringscentrum Kindergeneeskunde (NSCK) deelde de cijfers die een dalende trend weergeven, maar durft niet met zekerheid te zeggen of het aantal echt lager is dan het jaar ervoor. Dit omdat het aantal ziekenhuizen dat cijfers door heeft gegeven ook lager is dan het jaar ervoor. Kinderarts Nico van der Lely vertelt aan het AD dat de stijgende trend van jongeren die zoveel alcohol drinken die in 2006 begon is gestopt.</p>
<h3>Drie uur</h3>
<p>De gemiddelde leeftijd van een jongere die werd opgenomen in 2016 was 15.5 jaar. De jongste comazuiper was pas 9 jaar oud.  Ruim 500 van de 791 kinderen die werden opgenomen hadden dusdanig veel gedronken dat ze een alcoholvergiftiging opliepen. Daarvan was 52% jongen en 48% meisje. In 2016 hadden opgenomen kinderen een gemiddeld promillage van 1.99 alcohol in hun bloed. Ze waren gemiddeld drie uur bewusteloos.</p>
<p>Van de comazuipers dronk 45% bij anderen thuis, 24,4 dronk op straat en 8,4% bij hun ouders thuis. De meesten kregen de drank via vrienden, 66.9%, uit de horeca, 12%, of thuis, 9%.</p>
<h3>Strengere ouders</h3>
<p>Van der Lely is erg blij met de dalende trend in comazuipen: ‘Sinds 2012 geven steeds minder ouders toestemming om alcohol te drinken. Steeds meer zijn zich bewust van de risico’s van alcoholgebruik voor bijvoorbeeld de hersenontwikkeling van hun kinderen.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant 7Days!</em></p>  
