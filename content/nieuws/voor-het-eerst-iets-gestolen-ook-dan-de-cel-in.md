---
id: a633efef23a94d7ea5ae9327f4909608
type: nieuws
layout: post
title: "Voor het eerst iets gestolen? Ook dan de cel in"
permalink: /nieuws/voor-het-eerst-iets-gestolen-ook-dan-de-cel-in/
date: 2022-05-11T19:16:41.067Z
author: 7biA1WiYB
excerpt: "Even kijken of niemand je ziet en dan snel een blikje of lippenstift in je tas stoppen. Het is zo gebeurd, maar wie voor winkeldiefstal gepakt wordt, belandt vaak in de cel.  "
seo:
  description: "Voor het eerst iets gestolen? Ook dan de cel in"
  title: "Voor het eerst iets gestolen? Ook dan de cel in"
---
Even kijken of niemand je ziet en dan snel een blikje of lippenstift in je tas stoppen. Het is zo gebeurd, maar wie voor winkeldiefstal gepakt wordt, belandt vaak in de cel.  

    <p>Het komt in Nederland honderden keren per jaar voor dat minderjarigen nadat ze iets gestolen hebben urenlang in een politiecel zitten. Ook als het de eerste keer is dat ze iets strafbaars doen, dat schrijft de <em><a href="https://nos.nl/artikel/2241045-als-kind-urenlang-in-de-cel-ik-werd-behandeld-als-volwassen-crimineel.html" target="_blank">NOS</a></em>.</p>
<p>Kinderrechtenorganisaties en jeugdrechtadvocaten maken zich zorgen. Ze vinden deze aanpak voor jongeren die voor het eerst in aanraking komen met de politie, te streng.</p>
<h3>Bang</h3>
<p>Twee meisjes (beide 13) vertellen de <em>NOS</em> dat ze in de cel gezet werden omdat hun vriendinnetje een lippenstift had gepikt. Een jongen (13) zegt dat hij voor het stelen van een pak koekjes meer dan zes uur vastzat: 'Ik werd echt behandeld als een volwassen crimineel.' Alle drie waren ze erg bang, ook omdat ze niet goed begrepen wat er ging gebeuren.</p>
<h3>Verhoor</h3>
<p>Jongeren tussen de twaalf en achttien jaar vallen onder het jeugdstrafrecht. Dat betekent dat iedereen boven de twaalf jaar die iets strafbaars doet, na aangifte door de politie mag worden opgesloten voor verhoor. Na maximaal negen uur moet je weer worden vrijgelaten, tenzij er een goede reden is om je vast te houden.</p>
<h3>Aparte regels</h3>
<p>Kinderrechtenorganisatie <a href="https://www.defenceforchildren.nl/wat-doen-we/themas/jeugdstrafrecht" target="_blank">Defence for Children</a> vindt dat de politie meer rekening moet houden met de leeftijd en ontwikkeling van jongeren. Opsluiten in een politiecel hoort daar niet bij. Voor een aanpak die beter afgestemd is op minderjarige verdachten, moeten volgens de organisatie nieuwe extra regels komen.</p>  
