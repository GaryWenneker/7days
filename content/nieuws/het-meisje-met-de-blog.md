---
id: 26dbfef32f134899b32e002ceced10e5
type: nieuws
layout: post
title: "Het meisje met de blog"
permalink: /nieuws/het-meisje-met-de-blog/
date: 2022-05-11T19:16:41.067Z
author: 7biA1WiYB
excerpt: "Normaal hangt ze rustig aan de muur in een Haags museum. Maar de komende twee weken staat het Meisje met de Parel vol in de schijnwerpers. Het wereldberoemde schilderij van Vermeer krijgt een grondig onderzoek met de modernste apparatuur. En jij kunt meekijken hoe dat in z'n werk gaat. Want het Meisje heeft een eigen blog.  "
seo:
  description: "Het meisje met de blog"
  title: "Het meisje met de blog"
---
Normaal hangt ze rustig aan de muur in een Haags museum. Maar de komende twee weken staat het Meisje met de Parel vol in de schijnwerpers. Het wereldberoemde schilderij van Vermeer krijgt een grondig onderzoek met de modernste apparatuur. En jij kunt meekijken hoe dat in z'n werk gaat. Want het Meisje heeft een eigen blog.  

    <p>In het Mauritshuis in Den Haag staat sinds deze week een glazen huis. In het midden: een stellage. Daaraan: het <em>Meisje met de Parel</em> dat Johannes Vermeer rond 1665 schilderde. Daaromheen: onderzoekers in lange jassen die de scanapparatuur bedienen. Bordjes waarschuwen voor röntgenstraling. Nieuwsgierige bezoekers staan op veilige afstand en kunnen de hele operatie door het glas heen live volgen. Het onderzoek is ook vanuit huis te volgen, via een <a href="https://www.mauritshuis.nl/nl-nl/verdiep/restauratie-en-onderzoek/girl-with-a-blog/">blog</a> dat luistert naar de toepasselijke naam <em>Girl with a Blog</em>. Daarop legt restaurateur Abbie Vandivere in filmpjes en posts uit hoe het onderzoek in z'n werk gaat.  <br><br><strong>Soorten verf</strong><br>De apparatuur scant milimeter voor milimeter het schilderdoek af en slaat alle gegevens op. De röntgenstralen brengen heel nauwkeurig in kaart welk soort kleurpigmenten er op het doek zitten. En ze leggen ook de verschillende lagen verf en vernis op microscopisch niveau vast. De onderzoekers hopen zo meer te weten te komen over welk soort verf Vermeer precies gebruikte en hoe hij het schilderij opbouwde. Welke stappen zette de schilder om zijn <em>Meisje</em> zo goed mogelijk af te kunnen beelden?  <br><br>Het duurt nog wel even voordat we weten of Vermeer verrassende schildergeheimen had. De scans leveren zo'n enorme berg details op dat de deskundigen zeker een jaar nodig hebben om alles te analyseren. </p>  
