---
id: 2fbcff946db142b3911141884e883831
type: nieuws
layout: post
title: "'Mars-missie' op aarde geslaagd"
permalink: /nieuws/mars-missie-op-aarde-geslaagd/
date: 2022-05-11T19:16:41.067Z
author: 7biA1WiYB
excerpt: "Een jaar lang zaten ze opgesloten in een soort iglo op Hawaï, The Dome. Zes wetenschappers uit verschillende landen. Daar speelden ze een missie naar Mars na. Alleen met een ruimtepak aan mochten ze naar buiten. Nu zijn de zes 'ruimtevaarders' weer vrij en blikken ze terug op een geslaagde missie. Maar pittig was het ook...  "
seo:
  description: "'Mars-missie' op aarde geslaagd"
  title: "'Mars-missie' op aarde geslaagd"
---
Een jaar lang zaten ze opgesloten in een soort iglo op Hawaï, The Dome. Zes wetenschappers uit verschillende landen. Daar speelden ze een missie naar Mars na. Alleen met een ruimtepak aan mochten ze naar buiten. Nu zijn de zes 'ruimtevaarders' weer vrij en blikken ze terug op een geslaagde missie. Maar pittig was het ook...  

    <p><div class="media media-element-container media-default"><div id="file-21474" class="file file-image file-image-jpeg">

        
  
  <div class="content">
    <img alt="De crew stapt uit de Dome" title="De crew stapt uit de Dome  Foto AFP" height="560" width="850" class="media-element file-default" src="https://7dagen.netlify.app/sites/default/files/ANP-47257045-klein.jpg">  </div>

  
</div>
</div>
<p>Bleekjes en onwennig maar ook heel blij kwamen ze zondag naar buiten, de zes leden van de HI-SEAS-missie. De drie mannen en drie vrouwen hebben een jaar lang  samen in een koepel gezeten op de vulkaanberg Mauna Loa op Hawaï. Al die tijd deden ze alsof ze op Mars waren. Met ruimtepak en al! 'Wat missen jullie het meest?', vroeg nieuwssite <em>The Huffington Post </em>vorige week aan de Marsreizigers. 'Mijn familie omhelzen', zei de een. 'In zee zwemmen', zei een ander. 'Op gras rennen', zei een derde.</p>
<p><div class="media media-element-container media-default"><div id="file-21476" class="file file-image file-image-jpeg">

        
  
  <div class="content">
    <img alt="Marsmissie op aarde" title="Marsmissie op aarde  Foto AFP" height="567" width="850" class="media-element file-default" src="https://7dagen.netlify.app/sites/default/files/ANP-33922005-klein.jpg">  </div>

  
</div>
</div>
<p><strong>Astronaut spelen</strong><br>De Marsmannen en -vrouwen zitten natuurlijk niet een jaar lang te niksen in die iglo. Voor elke dag is er rooster vol met activiteiten. Die variëren van wetenschappelijk onderzoek tot 'ruimtewandelingen' en geologisch veldwerk. Tijd voor ontspanning is er ook. Dan gaan de astronauten samen eten koken, sporten en spelletjes doen. Toch kunnen de druk en de emoties hoog oplopen tijdens zo'n lang isolement. Dat is precies waarom NASA deze namaak-Mars-missies organiseert. Om zich zo goed mogelijk voor te bereiden op toekomstige echte reizen naar Mars. Hoe beter je zo'n lange missie naspeelt, hoe meer je erover leert. Daarom houdt NASA als een soort Big Brother het doen en laten van de aardse astronauten met camera's in de gaten.</p>
<p><div class="media media-element-container media-default"><div id="file-21477" class="file file-image file-image-jpeg">

        
  
  <div class="content">
    <img alt="Het binnenste van de Dome" title="Het binnenste van de Dome  Foto AFP" height="479" width="850" class="media-element file-default" src="https://7dagen.netlify.app/sites/default/files/ANP-33922007-klein.jpg">  </div>

  
</div>
</div>
<p><strong>Oma overleden</strong><br>Hoe zwaar het is om zo lang opgesloten te zitten merkte ook de crew van dit jaar. Astronaute Sheyna Gifford beleefde een heftige tijd toen haar oma overleed. 'Ik moest afscheid van haar nemen via een vertraagde videoboodschap. Dat is iets wat niemand ooit wil hoeven doen. Het is het zwaarste aspect van ruimtereizen.' Crewlid Tristan Bassingthwaighte worstelde vooral met irritaties. 'Kleine dingen die mensen doen die je anders niet eens zou opmerken, kunnen je hier zo ergeren dat je ze van de trap zou willen laten struikelen', zei hij tegen The Huffington Post. Toch noemen de bemanningsleden hun missie 'heel geslaagd' en zijn ze blij een steentje te hebben bijgedragen aan echte reizen naar Mars.</p>
<p>De Canadese natuurkundige Ross Lockwood heeft eenzelfde nep-Mars-missie op dezelfde plek meegemaakt. Hoe hij zijn ruimtereis beleefde lees je <a href="https://7dagen.netlify.app/nieuws/%E2%80%98mijn-mars-imitatie-missie-was-geweldig%E2%80%99">hier</a>.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
