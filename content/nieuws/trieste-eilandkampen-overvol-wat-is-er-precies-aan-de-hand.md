---
id: aae2cdfd607541e0905b5873baf05fa8
type: nieuws
layout: post
title: "Trieste eilandkampen overvol: wat is er precies aan de hand?"
permalink: /nieuws/trieste-eilandkampen-overvol-wat-is-er-precies-aan-de-hand/
date: 2022-05-11T19:16:41.067Z
author: 7biA1WiYB
excerpt: "Het is heel erg mis in de vluchtelingenkampen op de Griekse eilanden. Ze zitten al jaren veel te vol en dat geeft een boel problemen. Deze week kwamen de migranten in opstand. De eilandbewoners deden dat eerder ook al.  "
seo:
  description: "Trieste eilandkampen overvol: wat is er precies aan de hand?"
  title: "Trieste eilandkampen overvol: wat is er precies aan de hand?"
---
Het is heel erg mis in de vluchtelingenkampen op de Griekse eilanden. Ze zitten al jaren veel te vol en dat geeft een boel problemen. Deze week kwamen de migranten in opstand. De eilandbewoners deden dat eerder ook al.  

    <p>‘Vrijheid, vrijheid!’ Dat riepen dinsdag een paar duizend vluchtelingen in de straten van Mytilini. De politie dreef hen uit elkaar met traangas. De mensen uit tentenkamp Moria waren naar de hoofdstad van Lesbos gegaan om te demonsteren tegen de omstandigheden waarin ze leven. Ook de inwoners van het Griekse eiland zijn meerdere keren gaan demonstreren. Ze zijn niet tegen vluchtelingen – ze willen juist dat iedereen goed opgevangen wordt - maar komen ook op voor hun eigen leefomstandigheden. Er zijn nu simpelweg te veel mensen voor het kleine eiland om te kunnen <em>handelen</em>. Bovendien daalt het aantal toeristen. De opvang op de eilanden Samos, Chios, Kos en Leros zitten ook propvol, maar in Moria is het misschien wel het ergst. <br><div class="media media-element-container media-default"><div id="file-539677" class="file file-image file-image-jpeg">

        
  
  <div class="content">
    <img alt="Foto EPA" title="Foto EPA" height="2362" width="3543" class="media-element file-default" data-delta="1" src="https://7dagen.netlify.app/sites/default/files/EPA-405685422.jpg">  </div>

  
</div>
</div><strong>Lang wachten</strong><br>In Moria is eigenlijk plaats voor tweeduizend mensen. Nu wonen er bijna twintigduizend vluchtelingen. Iedereen door elkaar en dicht op elkaar. Er zijn te weinig wc’s en douches. Het is vies, druk, smerig. En gevaarlijk. Regelmatig zijn er vechtpartijen. Veel mensen worden ziek en somber. De meesten komen uit Syrië (oorlog) en Afghanistan (aanslagen) en hebben recht op asiel. Ze zijn via Turkije met een bootje naar Griekenland gekomen, op de vlucht voor ellende in hun land. En nu zitten ze er weer middenin. Ze willen een nieuw leven opbouwen in een Europees land maar het duurt lang voordat het asiel geregeld is. Te lang. Sommigen zitten al twee jaar vast in een Grieks kamp.<br><br><strong>Meer grip</strong><br>Griekenland kan het in z’n eentje niet aan, zoveel mensen tegelijk die tijdelijk opgevangen moeten worden. Het land heeft meerdere keren andere Europese landen gevraagd mee te helpen. De Griekse regering wil het liefst alle open eilandkampen sluiten en vervangen door gesloten kampen met betere voorzieningen en een deel van de vluchtelingen verplaatsen naar kampen op het vasteland. Zo hoopt de overheid meer grip te krijgen op het verwerken van de asielverzoeken en meteen te voorkomen dat migranten onopgemerkt gaan zwerven. Maar tot nu toe schiet het met de bouw niet op. Zo stemden de inwoners van Chios laatst een plan voor een nieuw kamp weg. En nog steeds liggen er vele tienduizenden asielaanvragen op een stapel te wachten. Maar hulp is onderweg. De EU beloofde vorige week om vijfhonderd tolken en asielexperts naar Griekenland te sturen. Frankrijk gaat extra asielzoekers opnemen. En Griekenland zelf gaat ook meer medewerkers aannemen. Zo hopen ze samen de achterstand op te lossen.  
