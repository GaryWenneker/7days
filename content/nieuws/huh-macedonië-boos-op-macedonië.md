---
id: c44faab6646d4d599d41659182c1d90c
type: nieuws
layout: post
title: "Huh: Macedonië boos op Macedonië"
permalink: /nieuws/huh-macedonië-boos-op-macedonië/
date: 2022-05-11T19:16:41.067Z
author: 7biA1WiYB
excerpt: "Al bijna dertig jaar lang maken Griekenland en Macedonië ruzie. De Grieken zijn namelijk boos over de naam van hun buurland. Macedonië is namelijk niet alleen een land, maar ook de naam van een Griekse regio. Terwijl er aan een oplossing wordt gewerkt gaan boze Macedoniërs weer de straat op.  "
seo:
  description: "Huh: Macedonië boos op Macedonië"
  title: "Huh: Macedonië boos op Macedonië"
---
Al bijna dertig jaar lang maken Griekenland en Macedonië ruzie. De Grieken zijn namelijk boos over de naam van hun buurland. Macedonië is namelijk niet alleen een land, maar ook de naam van een Griekse regio. Terwijl er aan een oplossing wordt gewerkt gaan boze Macedoniërs weer de straat op.  

    <p>Het is natuurlijk al verwarrend als er twee Sanne’s of Eriks in je klas zitten. Maar twee gebieden die hetzelfde heten, dat is helemaal gevoelig. Dat blijkt wel uit de jarenlange ruzie tussen Griekenland en Macedonië. </p>
<p>Tot 1991 was er eigenlijk weinig aan de hand. Het land dat nu Macedonië is maakte toen onderdeel uit van Joegoslavië, maar dat viel uiteen. En dus moest er een nieuwe naam komen. Dat werd Macedonië, vernoemd naar een oud koninkrijk dat ooit op de Balkan lag, met Alexander de Grote als grote leider.</p>
<p><div class="media media-element-container media-default"><div id="file-420991" class="file file-image file-image-png">

        
  
  <div class="content">
    <img alt="Macedonië is boos op Macedonië" title="Beeld: 7Days" height="740" width="1312" class="media-element file-default" data-delta="1" src="https://7dagen.netlify.app/sites/default/files/Macedonie.png">  </div>

  
</div>
</div>
<h3>Geschiedvervalsing</h3>
<p>Eén probleempje: in het noorden van Griekenland bestaat al langer een regio die Macedonië heet. En volgens de Grieken is dát het enige echte Macedonië: de plek waar Alexander de Grote ooit rondwandelde. De Grieken noemden het niet alleen ‘geschiedvervalsing’, maar waren ook bang dat Macedonië hún Macedonië wilde inpikken.</p>
<p>De officiële naam mag dan wel de Voormalige Joegoslavische Republiek Macedonië (VJRM) luiden, toch zegt iedereen gewoon Macedonië. Dat maakt de trotse Grieken boos. Twee weken terug gingen al negentigduizend Grieken de straat op om te protesteren en dit weekend doen ze het weer. Zij willen geen onderhandelingen, maar gewoon een streep door de naam! </p>
<p><div class="media media-element-container media-default"><div id="file-420992" class="file file-image file-image-jpeg">

        
  
  <div class="content">
    <img alt="Macedonië is boos op Macedonië" title="Beeld: AFP" height="2362" width="3543" class="media-element file-default" data-delta="1" src="https://7dagen.netlify.app/sites/default/files/ANP-55318371.jpg">  </div>

  
</div>
</div>
<h3>Dwarsbomen</h3>
<p>Door de ruzie liep Macedonië al een lidmaatschap bij veiligheidsclub NAVO mis en de Grieken dwarsbomen ook al jarenlang de plannen van Macedonië om toe te treden tot de Europese Unie. Maar ja, wat schiet je met ruzie op? Sinds een paar jaar zijn beide regeringen op zoek naar een oplossing. Nieuwe namen als Noord-Macedonië, Nieuw Macedonië of Republiek Skopje, vernoemd naar de hoofdstad, zijn de revue al gepasseerd. Binnen een half jaar moet er een oplossing, hoopt de premier van Macedonië. Of hoe het land straks ook mag heten… </p>  
