---
id: eda411ec31fc493dbfa1accf51c1dd23
type: nieuws
layout: post
title: "8x Oranje-vaders en -zonen"
permalink: /nieuws/8x-oranje-vaders-en--zonen/
date: 2022-05-11T19:16:41.067Z
author: 7biA1WiYB
excerpt: "Het Nederlands elftal moet vanavond winnen van Letland. Anders wordt kwalificatie voor EK van volgend jaar wel erg lastig. Voor aanvaller Steven Berghuis (links op de foto) kan het al helemaal een bijzondere wedstrijd worden. De AZ-speler zit voor het eerst bij de selectie en doet het goed op de trainingen. Er is dus kans dat hij in actie komt. Als dat gebeurt, is hij de negende speler die zijn vader opvolgt in Oranje. De eerdere acht zetten we voor je op een rij.  "
seo:
  description: "8x Oranje-vaders en -zonen"
  title: "8x Oranje-vaders en -zonen"
---
Het Nederlands elftal moet vanavond winnen van Letland. Anders wordt kwalificatie voor EK van volgend jaar wel erg lastig. Voor aanvaller Steven Berghuis (links op de foto) kan het al helemaal een bijzondere wedstrijd worden. De AZ-speler zit voor het eerst bij de selectie en doet het goed op de trainingen. Er is dus kans dat hij in actie komt. Als dat gebeurt, is hij de negende speler die zijn vader opvolgt in Oranje. De eerdere acht zetten we voor je op een rij.  

    <p><strong>1. Vader: Danny Blind</strong><br>Zoon: Daley Blind<br>Bijzonderheid: vader Danny is assistent-bondscoach en geeft zoon Daley dus training. Volgend jaar wordt Danny zelfs de hoofdcoach.</p>
<p><strong>2. Vader: Jerry de Jong</strong><br>Zoon: Nigel de Jong<br>Bijzonderheid: vader Jerry kwam maar drie keer uit voor Oranje, terwijl zoon Nigel al meer dan tachtig interlands heeft gespeeld. Op dit moment zit Nigel niet bij de selectie. Bondscoach heeft voor de wedstrijd tegen Letland een 'ander type speler nodig', liet hij onlangs in een persconferentie <a href="http://www.goal.com/nl/news/441/nederlands-elftal/2015/06/04/12396152/hiddink-nigel-de-jong-nodig-bij-zwaarweervoetbal">weten</a>. </p>
<p><strong>3 en 4. Vader: Martin Koeman</strong><br>Zonen: Erwin en Ronald<br>Bijzonderheid: vader Martin is de enige vader met twee zoons die beide het Nederlands elftal haalden. De broers werden in 1988 zelfs samen Europees kampioen.</p>
<p><strong>5. Vader: Wim van der Gijp</strong><br>Zoon: René van der Gijp<br>Bijzonderheid: door zijn grappige acties op tv vergeet je haast dat zoon René heel goed kon voetballen. Ook zijn oom Cor van der Gijp speelde voor Nederland.</p>
<p><strong>6. Vader: Jan Everse senior</strong><br>Zoon: Jan Everse junior<br>Bijzonderheid: vader en zoon Everse speelden samen maar bij elkaar opgeteld maar vijf interlands (senior drie, junior twee).</p>
<p><strong>7. Vader: Johan Cruijff</strong><br>Zoon: Jordi Cruijff<br>Bijzonderheid: vader Johan was waarschijnlijk de beste Nederlandse voetballer allertijden. Om die druk iets te verminderen, stond op het shirt van zoon Jordi vaak alleen zijn voornaam.</p>
<p><strong>8. Vader: Jan Mulder</strong><br>Zoon: Youri Mulder<br>Bijzonderheid: zowel vader als zoon waren aanvallers en werden na hun loopbaan als voetballer bekend op televisie.</p>  
