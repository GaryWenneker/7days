---
id: 905b202bae404766b836e86726b0b314
type: nieuws
layout: post
title: "Hacktalent? Doe er iets goeds mee"
permalink: /nieuws/hacktalent-doe-er-iets-goeds-mee/
date: 2022-05-11T19:16:41.067Z
author: 7biA1WiYB
excerpt: "Heb jij ooit ingebroken in een computer of netwerk? Uit onderzoek van Veiliginternetten.nl blijkt dat 5% van de Nederlandse jongeren tussen de 12 en 18 jaar dat weleens heeft gedaan. 12% heeft zoiets nog nooit gedaan, maar denkt dat ze het wel kunnen.  "
seo:
  description: "Hacktalent? Doe er iets goeds mee"
  title: "Hacktalent? Doe er iets goeds mee"
---
Heb jij ooit ingebroken in een computer of netwerk? Uit onderzoek van Veiliginternetten.nl blijkt dat 5% van de Nederlandse jongeren tussen de 12 en 18 jaar dat weleens heeft gedaan. 12% heeft zoiets nog nooit gedaan, maar denkt dat ze het wel kunnen.  

    <p>Jongeren vinden hacken crimineel, maar ook slim (27%), spannend (25%) en interessant (24%). Vooral jongens denken bij hacken veel vaker dat het interessant en spannend is. Het is daarom belangrijk dat er over wordt gepraat. Over wat er kan gebeuren wanneer je gaat hacken zonder toestemming.</p>
<h3>Lek dichten</h3>
<p>'Er moet ook aandacht besteed worden aan hoe je als hackertalent bijvoorbeeld organisaties kan helpen, door fouten of problemen op te sporen en op te lossen in de beveiliging van systemen. Op deze manier krijgt de organisatie de mogelijkheid een lek te dichten voordat criminelen erbij kunnen. Er is namelijk een flink tekort aan deze skills. Meer aandacht voor jongeren met kennis, ervaring of nieuwsgierigheid naar technologie en ICT is dus hard nodig', aldus Marjolijn Bonthuis, adjunct-directeur van ECP en een van de initiatiefnemers van Veiliginternetten.</p>
<h3>Altijd strafbaar</h3>
<p>Bonthuis: 'Acht van de tien jongeren denkt dat hacken altijd strafbaar is. Toch wint die kennis het niet van hun nieuwsgierigheid naar kijken hoe ver ze kunnen komen, wat ze zullen aantreffen of denken dat ze toch niet gepakt worden.'</p>
<h3>Hacktalent? Doe er iets goeds mee</h3>
<p>Een aantal organisaties komt nu met de oproep <em>Hacktalent? Doe er goeds mee</em>. Dat doen ze omdat ze het belangrijk vinden om aandacht voor jonge hackers en hun talent te vragen. Organisaties die hier aan meedoen zijn Veiliginternetten.nl, ECP, het Openbaar Ministerie, de Nationale Politie, Hack Talk, Zerocopter, dcypher, Hack in the Class en Meldknop.nl. </p>  
