---
id: 28c31a76766f41ac963a70144c54caee
type: nieuws
layout: post
title: "Trump blaast wapenafspraak met Iran op"
permalink: /nieuws/trump-blaast-wapenafspraak-met-iran-op/
date: 2022-05-11T19:16:41.067Z
author: 7biA1WiYB
excerpt: "'Ik stap uit de Iran-deal’. Dat zei Trump dinsdagavond. Groot nieuws, want zijn besluit kan grote gevolgen hebben. Voor de VS zelf. Voor Europa. En natuurlijk voor Iran. Drie vragen over de Iran-deal.  "
seo:
  description: "Trump blaast wapenafspraak met Iran op"
  title: "Trump blaast wapenafspraak met Iran op"
---
'Ik stap uit de Iran-deal’. Dat zei Trump dinsdagavond. Groot nieuws, want zijn besluit kan grote gevolgen hebben. Voor de VS zelf. Voor Europa. En natuurlijk voor Iran. Drie vragen over de Iran-deal.  

    <h3>1. Wat is het voor een deal?</h3>
<p>Jarenlang hadden ze er ruzie over. Jullie maken stiekem kernraketten in jullie kerncentrales, zeiden de VS en andere westerse landen. Nee hoor daar wekken wij energie op en maken we medicijnen, zei Iran. Maar het land wilde dat niet laten controleren. Dan gaan we voor straf geen zaken meer doen met Iran, zeiden de VS en bondgenoten. Daardoor ging het economisch minder goed met Iran.</p>
<p>In 2015 lukte het Obama (toen president van de VS) om afspraken te maken. Iran zou controles in de kerncentrales toestaan. En de andere landen gingen weer zaken doen met Iran. De deal was geboren. Veel mensen waren blij. Iraniërs gingen feestend de straat op. De wereld zou veiliger worden, want minder kernwapens. En het zou beter gaan met de Iraniërs, want meer handel.</p>
<h3><div class="media media-element-container media-default"><div id="file-533321" class="file file-image file-image-jpeg">

        
  
  <div class="content">
    <img alt="Ook in Iraanse kranten is het besluit van Trump voorpaginanieuws  Foto EPA" title="Ook in Iraanse kranten is het besluit van Trump voorpaginanieuws  Foto EPA" height="3756" width="5524" class="media-element file-default" data-delta="1" src="https://7dagen.netlify.app/sites/default/files/ANP-57301745_0.jpg">  </div>

  
</div>
</div><br>2. Waarom wil Trump dan stoppen?</h3>
<p>Trump denkt dat Iran toch stiekem kernwapens maakt. Waarom hij dat denkt en welke bewijzen hij heeft, vertelde hij niet. Hij vindt dat de controles en de afspraken strenger moeten worden. Waarschijnlijk probeert hij de druk op te voeren door de geen-handel-straf weer in te voeren.</p>
<p>Trump geeft Amerikaanse bedrijven een paar maanden de tijd om de banden met Iran te verbreken. Dan stopt de handel in olie, staal, aluminium en kolen. Israël en Saudi-Arabië, aartsvijanden van Iran, denken ook dat Iran kernraketten maakt en zijn blij met het besluit van Trump.</p>
<h3><br><strong>3. Hoe reageren de andere landen?</strong></h3>
<p>Niet verbaasd. Trump zegt al tijden dat hij de Iran-deal de slechtste beslissing uit de Amerikaanse geschiedenis vindt. Maar teleurgesteld zijn ze wel, de andere landen die ook in de deal zaten. Dat zijn Rusland, China, Frankrijk, Engeland en Duitsland. Zij staan nog wel achter de afspraak.</p>
<p>De landen zeggen dat de controles streng genoeg zijn en dat er geen aanwijzingen zijn dat Iran toch aan wapens zit te werken. Zij willen de banden met Iran graag goed houden. Iran zelf lijkt dat ook te willen. Volgende week steken de EU-landen de koppen bij elkaar om te beslissen wat ze nu gaan doen.</p>
<p>De Amerikaanse zender NBC legt het zo uit:<br><div class="media media-element-container media-default"><div id="file-533322" class="file file-video file-video-youtube">

        <h2 class="element-invisible"><a href="/files/president-donald-trump-announces-withdrawal-iran-nuclear-deal-nbc-nightly-news">President Donald Trump Announces Withdrawal From Iran Nuclear Deal | NBC Nightly News</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="President Donald Trump Announces Withdrawal From Iran Nuclear Deal | NBC Nightly News" src="https://www.youtube.com/embed/XOmmbBf0ljE?wmode=opaque&controls=" name="President Donald Trump Announces Withdrawal From Iran Nuclear Deal | NBC Nightly News" frameborder="0" allowfullscreen="">Video van President Donald Trump Announces Withdrawal From Iran Nuclear Deal | NBC Nightly News</iframe>
</div>
  </div>

  
</div>
</div>  
