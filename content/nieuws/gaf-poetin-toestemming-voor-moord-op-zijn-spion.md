---
id: 563bf249ed1b4d248249a5c59d654618
type: nieuws
layout: post
title: "Gaf Poetin toestemming voor moord op zijn spion?"
permalink: /nieuws/gaf-poetin-toestemming-voor-moord-op-zijn-spion/
date: 2022-05-11T19:16:41.067Z
author: 7biA1WiYB
excerpt: "Het is een verhaal zoals je dat vaker in films ziet dan in het echt: een spion vlucht en wordt vermoord met gif. Toch overkwam het in 2006 de Rus Aleksandr Litvinenko. Een nieuw onderzoek wijst de Russische president Vladimir Poetin aan als - waarschijnlijk - een van de verantwoordelijken. We leggen uit waarom.   "
seo:
  description: "Gaf Poetin toestemming voor moord op zijn spion?"
  title: "Gaf Poetin toestemming voor moord op zijn spion?"
---
Het is een verhaal zoals je dat vaker in films ziet dan in het echt: een spion vlucht en wordt vermoord met gif. Toch overkwam het in 2006 de Rus Aleksandr Litvinenko. Een nieuw onderzoek wijst de Russische president Vladimir Poetin aan als - waarschijnlijk - een van de verantwoordelijken. We leggen uit waarom.   

    <p><strong>Aleksandr wie?</strong><br>Aleksandr Litvinenko heeft eind vorige eeuw een belangrijke baan bij de Russische geheime dienst FSB (een soort Russische FBI). Totdat hij de wereld vertelt wat zijn bazen uitspookten. </p>
<p>Zo onthult hij hun plannen om zakenman Boris Berezovsky te vermoorden en beweert hij dat de explosie in een flat in Moskou niet door Tsjetsjeense terroristen, maar door de FSB was veroorzaakt. Litvinenko wordt ontslagen en vlucht in 2000 met zijn gezin naar Groot-Brittannië.</p>
<p><div class="media media-element-container media-default"><div id="file-15384" class="file file-image file-image-jpeg">

        
  
  <div class="content">
    <img alt="Aleksandr Litvinenko op een persconferentie in 1998" title="Foto EPA" height="562" width="850" class="media-element file-default" src="https://7dagen.netlify.app/sites/default/files/Aleksandr%20Litvinenko%20ANP-36569283%207D.jpg">  </div>

  
</div>
</div><em>Litvinenko op een persconferentie in 1998. Naast hem een FSB-collega die niet herkend wil worden.</em><br><br><strong>Thee in het Millennium Hotel</strong><br>In Londen gaat hij bij de Britse geheime dienst MI6 aan de slag. Ook werkt hij er als schrijver en journalist. Tot dusver lijkt er niet zoveel meer aan de hand.
<p>Maar in 2006 krijgt Litvinenko bezoek van twee oud-collega’s van de FSB: Andrej Loegovoj en Dmitri Kovtoen. Ze drinken thee in het Millennium Hotel in Londen. Dat had hij beter niet kunnen doen.<br><br><strong>Radioactief polonium</strong><br>Op 1 november 2006, precies zes jaar na zijn aankomst in Londen, wordt Litvinenko in het ziekenhuis opgenomen met vergiftigingsverschijnselen. Op 23 november sterft hij aan de gevolgen van vergiftiging met radioactief polonium.</p>
<p>Nog op zijn sterfbed probeert hij de moord op zichzelf op te lossen. In zijn afscheidsbrief bedankt hij zijn artsen, de politie, de Britten en zijn familie. Ook richt hij het woord tot de Russische president: ‘Je slaagt er misschien in om één man het zwijgen op te leggen, maar de roep van protest van over de hele wereld zal nagalmen, meneer Poetin, in jouw oren voor de rest van je leven.’<br><div class="media media-element-container media-default"><div id="file-15385" class="file file-image file-image-jpeg">

        
  
  <div class="content">
    <img alt="Anatoly en Marina Litvinenko, de zoon en de vrouw van Aleksandr, arriveren op een persconferentie over het nieuwe rapport" title="Foto EPA" height="620" width="850" class="media-element file-default" src="https://7dagen.netlify.app/sites/default/files/Marina%20Anatoly%20Litvinenko%20ANP-36569283%207D.jpg">  </div>

  
</div>
</div><em>Anatoly en Marina Litvinenko, de zoon en de vrouw van Aleksandr, arriveren op een persconferentie over het nieuwe rapport</em><br><br><strong>Theepot</strong><br>De politie onderzoekt op Litvinenko's aanwijzingen het hotel en vindt op veel plekken sporen van polonium. Maar de meeste sporen van radioactief materiaal zitten in de theepot, op de tafel en in de gootsteen van de kamer van oud-collega Kovtoen…<br><br><strong>Nieuw onderzoek</strong><br>Loegovoj en Kovtoen worden op basis van politieonderzoek aangewezen als daders. De Britse justitie vraagt Rusland om de daders op het vliegtuig naar Groot-Brittannië te zetten, zodat ze daar voor de rechter kunnen verschijnen en straf kunnen krijgen. Maar Rusland weigert.
<p>De moord blijft de weduwe van Litvinenko dwarszitten. Zij denkt dat er meer achter zit en vraagt om de zaak opnieuw te onderzoeken.<br><br><strong>Moord in opdracht</strong><br>Dat heeft de Britse onderzoeksrechter Sir Robert Owen nu gedaan. Donderdag verscheen zijn onderzoeksrapport. Daarin trekt hij de volgende conclusies: ‘Ik weet zeker dat meneer Loegovoj en meneer Kovtoen wisten dat ze een dodelijk gif gebruikten […] en dat ze de bedoeling hadden meneer Litvinenko te doden. […] Ik ben er zeker van dat meneer Loegovoj en meneer Kovtoen<em> in opdracht van anderen handelden</em> toen ze meneer Litvinenko vergiftigden.’<br><div class="media media-element-container media-default"><div id="file-15383" class="file file-image file-image-jpeg">

        
  
  <div class="content">
    <img alt="Kovtoen (links) en Loegovoj (rechts) na een persconferentie in 2007" title="Foto AFP" height="599" width="850" class="media-element file-default" src="https://7dagen.netlify.app/sites/default/files/Loegovoj%20en%20Kovtoen%20ANP-5718960%207D.jpg">  </div>

  
</div>
</div><em>Kovtoen (links) en Loegovoj (rechts) na een persconferentie in 2007</em><br><br><strong>President Poetin</strong><br>Owen vervolgt: ‘Toen meneer Loegovoj meneer Litvinenko vergiftigde, is het waarschijnlijk dat hij dit deed in opdracht van FSB. Ik wil daaraan toevoegen dat ik dit zie als een sterke waarschijnlijkheid. […]'
<p>'De FSB-operatie om meneer Litvinenko te doden was waarschijnlijk goedgekeurd door meneer Patroesjev (de secretaris van de veiligheidsdiensten, red.) en ook door president Poetin.’ <br><br><strong>'Absurd'</strong><br>De Russische ambassadeur is nu op het matje geroepen door de Britse regering. En de buitenlandse bankrekeningen van Loegovoj en Kovtoen worden bevroren, zodat zij niet meer bij hun geld kunnen. Loegovoj, die sinds 2007 in de Russische Tweede Kamer zit, noemt de beschuldiging tegen hem 'absurd'. De Russische regering wil verder niet reageren. En president Poetin? Die hult zich al helemaal in stilzwijgen. </p>
<p><em>Altijd op de hoogte blijven van het nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://7dagen.netlify.app/abonnement">proefabonnement</a> op de krant.</em></p>  
