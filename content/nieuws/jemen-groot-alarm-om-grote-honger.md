---
id: 95cd58847c084de5944f2e3c02d74294
type: nieuws
layout: post
title: "Jemen: groot alarm om grote honger"
permalink: /nieuws/jemen-groot-alarm-om-grote-honger/
date: 2022-05-11T19:16:41.067Z
author: 7biA1WiYB
excerpt: "Triest nieuws uit Jemen, schreven we vorig jaar. Miljoenen kinderen hadden toen zo'n erge honger, dat ze eraan konden overlijden. Nu is de situatie nog erger. Dat hebben medewerkers van het Rode Kruis en reisjournalist Floortje Dessing met eigen ogen gezien. Zij zijn op bezoek geweest in het door oorlog verscheurde land.  "
seo:
  description: "Jemen: groot alarm om grote honger"
  title: "Jemen: groot alarm om grote honger"
---
Triest nieuws uit Jemen, schreven we vorig jaar. Miljoenen kinderen hadden toen zo'n erge honger, dat ze eraan konden overlijden. Nu is de situatie nog erger. Dat hebben medewerkers van het Rode Kruis en reisjournalist Floortje Dessing met eigen ogen gezien. Zij zijn op bezoek geweest in het door oorlog verscheurde land.  

    <p>Rode Kruis-medewerker Merlijn Stoffels hield in een <a href="https://www.rodekruis.nl/blogbericht/hongersnood-in-jemen/" target="_blank">blog </a>bij wat ze meemaakten. Hij schrijft dat Floortje en hij het heel spannend vonden. Omdat er regelmatig hulpverleners worden ontvoerd in Jemen. En om wat er de vorige keer is gebeurd. Twee jaar geleden ging Floortje ook mee met het Rode Kruis naar Jemen. Toen konden ze niet veel van het land zien. Er braken vlakbij het gebouw waar ze zaten gevechten uit en iedereen moest schuilen. Na drie dagen was het veilig genoeg om weer te vertrekken. Maar bijna alles van wat ze op hun to do-lijstje hadden staan was niet gelukt. Dus nu, twee jaar later, waren ze vastbesloten die plekken wel te bezoeken. En met veel mensen te praten.<br><div class="media media-element-container media-default"><div id="file-539031" class="file file-image file-image-jpeg">

        
  
  <div class="content">
    <img alt="Merlijn met Rode Kruis-medewerkers en kinderen in Jemen  Foto Rode Kruis" title="Merlijn met Rode Kruis-medewerkers en kinderen in Jemen  Foto Rode Kruis" height="800" width="1200" class="media-element file-default" data-delta="1" src="https://7dagen.netlify.app/sites/default/files/Merlijn-met-kinderen-in-Jemen-Rode%20Kruis.jpg">  </div>

  
</div>
</div>
<h3>Pipetjes met melk</h3>
<p>Gelukkig verloopt de reis dit keer zonder grote problemen. Maar Merlijn en Floortje schrikken van wat ze zien en horen. Vooral in het noorden is de situatie ernstig, schrijft Merlijn. Daar wordt veel gevochten en is het moeilijk voor hulpverleners om voedsel bij de mensen te krijgen. <em>'Het afgelopen jaar is het aantal mensen met honger in Jemen met 45% gestegen. 70% van de bevolking weet niet of er 's avonds iets te eten is.' </em>Vooral jonge kinderen zijn in groot gevaar. Zij zijn extra kwetsbaar voor ziektes als ze ondervoed zijn. Floortje en Merlijn gaan naar een ziekenhuis in Sadaa waar kinderen geholpen worden. Merlijns blog:<em> 'We zien een hoestend kindje van twee maanden met extreem dunne beentjes. Je kunt zijn ribben tellen.'</em> De kinderen krijgen speciale extra voedende pasta en baby's pipetjes met melk. Merlijn en Floortje komen ook jongeren tegen. Ze vertellen dat de oorlog een enorme impact heeft. Ze kunnen niet naar school en willen het 't liefst weg uit Jemen.</p>
<h3>Zo begon het</h3>
<p>Inmiddels is het al vijf jaar oorlog in Jemen. Het begon toen zwaarbewapende islamitische rebellen de macht probeerden te grijpen. Ze veroverden stad na stad en verjoegen de regering. In het stuurloze land kregen de rebellen nog meer macht. En raakte de bevoling steeds meer in de knel. Helemaal toen tien Arabische landen onder leiding van Saoedi-Arabië Jemen begonnen te bombarderen. Het doel daarvan was: de rebellen verslaan. Het resultaat was vooral: ook onder burgers veel doden en gewonden. En veel verwoesting. Een groot deel van Jemen ligt in puin. En vooral kinderen hebben het zwaar. Zij kunnen vaak niet naar school, zijn hun ouders kwijtgeraakt, hebben honger.<br><div class="media media-element-container media-default"><div id="file-539032" class="file file-image file-image-jpeg">

        
  
  <div class="content">
    <img alt="Een meisje bekijkt foto&#039;s van kapotgeschoten scholen bij het VN-gebouw in Sanaa  Foto EPA" title="Een meisje bekijkt foto&#039;s van kapotgeschoten scholen bij het VN-gebouw in Sanaa  Foto EPA" height="3888" width="6720" class="media-element file-default" data-delta="2" src="https://7dagen.netlify.app/sites/default/files/EPA-meisje%20in%20Sanaa%20bekijkt%20foto%27s%20van%20gebombardeerde%20schoolgebouwen.jpg">  </div>

  
</div>
</div>
<h3>Hulp</h3>
<p>Tot overmaat van ramp blokkeert buurland Saoedi-Arabië de grenzen zodat mensen het land niet uit kunnen. Dat is alleen weggelegd voor de rijkere mensen in het land. Ook hulp komt mondjesmaat het land in en de goederen over de kapotte wegen naar de juiste plekken vervoeren is een grote uitdaging. Ook journalisten komen zelden in Jemen. Een oplossing lijkt nog niet in zicht. Om toch iets van hulp te kunnen bieden heeft het Rode Kruis vorige week gironummer 6868 geopend voor Jemen. Het geldt ook meteen voor de Centraal-Afrikaanse Republiek, Zambia, Zimbabwe, Malawi en Mozambique. Ook daar heeft de bevolking dringend eten, drinken en medicijnen nodig.</p>  
