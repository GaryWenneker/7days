---
id: 17215c0285f04dd4bdc1e610a7312e15
type: nieuws
layout: post
title: "Terreurspanning stijgt weer in Brussel"
permalink: /nieuws/terreurspanning-stijgt-weer-in-brussel/
date: 2022-05-11T19:16:41.067Z
author: 7biA1WiYB
excerpt: "De aanslagen in Parijs zijn alweer even geleden, maar de politie is er nog elke dag mee bezig. Dinsdag nog, met een grote antiterreuractie in Brussel. Agenten hebben één verdachte doodgeschoten. Waarom voerde de politie zo'n actie uit? En waarom vond dit kat-en-muisspel juist in Brussel plaats? 7 vragen en antwoorden.  "
seo:
  description: "Terreurspanning stijgt weer in Brussel"
  title: "Terreurspanning stijgt weer in Brussel"
---
De aanslagen in Parijs zijn alweer even geleden, maar de politie is er nog elke dag mee bezig. Dinsdag nog, met een grote antiterreuractie in Brussel. Agenten hebben één verdachte doodgeschoten. Waarom voerde de politie zo'n actie uit? En waarom vond dit kat-en-muisspel juist in Brussel plaats? 7 vragen en antwoorden.  

    <p><strong>1. Wat is er bij de antiterreuractie in Vorst precies gebeurd?</strong><br>Dinsdagmiddag trok een groep zwaarbewapende Belgische en Franse agenten naar de Brusselse gemeente Vorst. Ze voerden daar huiszoekingen uit. Nadat ze bij een huis hadden aangebeld, begonnen mensen in de woning opeens op hen te schieten. Dat lieten de speciale agenten natuurlijk niet zomaar gebeuren, dus schoten ze terug. </p>
<p>Urenlang werd er over en weer geschoten. Straten werden afgezet, agenten renden over de daken en een helikopter cirkelde boven de wijk. Pas diep in de nacht konden de agenten weer naar huis.</p>
<p><strong>2. Wat is het resultaat van de actie?</strong><br>Eén verdachte is gedood, een Algerijnse man. In zijn huis vond de politie wapens en een vlag van terreurgroep <a href="https://7dagen.netlify.app/dossier-is">IS</a>. Ook lagen er boeken over het salafisme, een ultra-extreme stroming binnen de islam.</p>
<p>Vier andere verdachten wisten te vluchten. Twee daarvan werden later alsnog in hun kraag gegrepen, twee zijn er nog steeds op de vlucht. Bij de actie raakten vier agenten gewond. Geen van hen ligt nog in het ziekenhuis.</p>
<p><div class="media media-element-container media-default"><div id="file-16899" class="file file-video file-video-youtube">

        <h2 class="element-invisible"><a href="/files/shooting-terrorists-brussel-belgium-live-tv-street-vtm">Shooting on Terrorists in Brussel - Belgium live on tv in the street by VTM</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Shooting on Terrorists in Brussel - Belgium live on tv in the street by VTM" src="https://www.youtube.com/embed/9BTaUFUlzUU?wmode=opaque&controls=" name="Shooting on Terrorists in Brussel - Belgium live on tv in the street by VTM" frameborder="0" allowfullscreen="">Video van Shooting on Terrorists in Brussel - Belgium live on tv in the street by VTM</iframe>
</div>
  </div>

  
</div>
</div><em>Een Vlaamse verslaggeefster wordt, vlak voordat ze live op tv iets moet uitleggen, opgeschrikt door harde schoten in de wijk Vorst</em>
<p><strong>3. Wat is dat eigenlijk, een antiterreuractie?</strong><br>Terroristen opsporen, dat is het doel van deze acties. De politie probeert zo veel mogelijk informatie te verzamelen over terroristen en IS-aanhangers. Als ze genoeg informatie hebben, gaan ze over op huiszoekingen.</p>
<p><strong>4. En wat houdt zo'n huiszoeking in?</strong><br>Heel simpel: agenten gaan naar een huis en bellen aan. Wordt er niet opengedaan? Dan wordt de deur vakkundig ingetrapt. In de huizen hopen ze bewijsmateriaal te vinden, of nog liever: terroristen. </p>
<p><strong>5. Hoe lang worden zulke antiterreuracties al uitgevoerd?</strong><br>Al jaren. Maar na de <a href="https://7dagen.netlify.app/nieuws/wat-gebeurde-er-parijs" target="_blank">bloedige aanslagen in Parijs</a>, vorig jaar november, is de politie nóg actiever op terroristen aan het jagen. Veel van de daders van die aanslagen zijn omgekomen, maar sommigen zijn nog op de vlucht. Salah Abdeslam bijvoorbeeld, het 26-jarige brein achter de aanslagen. Naar hem wordt nog fanatiek gespeurd.</p>
<p><div class="media media-element-container media-default"><div id="file-16900" class="file file-image file-image-jpeg">

        
  
  <div class="content">
    <img title="Beeld: AFP" height="800" width="1644" class="media-element file-default" src="https://7dagen.netlify.app/sites/default/files/ANP-42591737%20%281%29.jpg" alt="">  </div>

  
</div>
</div>
<p><strong>6. Waarom zijn er zoveel anti-terreuracties in Brussel?</strong><br>De Belgische hoofdstad zou 'een broedplaats voor terroristen' zijn. In sommige buitenwijken wonen mensen met extreem islamitische gedachten. De arme gemeente <a href="https://7dagen.netlify.app/nieuws/wat-er-mis-met-molenbeek" target="_blank">Molenbeek </a>was vorig jaar al in het nieuws: de terroristen van de <a href="https://7dagen.netlify.app/nieuws/charlie-hebdo-hoe-zat-dat-ook-alweer" target="_blank">Charlie Hebdo</a>-aanslagen in januari en de aanslagen van november kwamen daar vandaan. Nu was de politie dus actief in de buurgemeente Vorst.</p>
<p><strong>7. Wat hebben de buurtbewoners in Vorst gemerkt van de politieactie?</strong><br>Veel. De hele middag klonken er schoten, lagen er agenten op de daken en vloog er een helikopter boven de wijk. Straten werden afgezet, <a href="http://nos.nl/artikel/2093068-belgische-deelgemeente-vreest-voor-imago-na-anti-terreuractie.html" target="_blank">waardoor </a>sommige bewoners urenlang hun huis niet in konden. Zij moesten schuilen op school, of in de supermarkt. De inwoners van Vorst zijn geschrokken: zo komt terreur wel heel dichtbij.</p>
<p><em>Wat was er november vorig jaar ook alweer precies in Parijs gebeurd? <a href="https://7dagen.netlify.app/dossier-parijs" target="_blank">Lees onze nieuwsartikelen terug in het dossier Parijs</a>.</em></p>  
