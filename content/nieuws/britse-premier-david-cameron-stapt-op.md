---
id: 349dc707b8e14e298ae0965d5404535c
type: nieuws
layout: post
title: "Britse premier David Cameron stapt op"
permalink: /nieuws/britse-premier-david-cameron-stapt-op/
date: 2022-05-11T19:16:41.067Z
author: 7biA1WiYB
excerpt: "Nu Groot-Brittannië voor een Brexit heeft gekozen, zit er voor de Britse premier David Cameron niets anders op: hij stapt op. Dat maakte hij vrijdagochtend bekend. Hij wilde graag dat zijn land in de EU bleef, maar dat is hem niet gelukt.  "
seo:
  description: "Britse premier David Cameron stapt op"
  title: "Britse premier David Cameron stapt op"
---
Nu Groot-Brittannië voor een Brexit heeft gekozen, zit er voor de Britse premier David Cameron niets anders op: hij stapt op. Dat maakte hij vrijdagochtend bekend. Hij wilde graag dat zijn land in de EU bleef, maar dat is hem niet gelukt.  

    <p>Voor de deur van de premierswoning aan 10 Downing Street sprak Cameron de pers toe. 'Het Britse volk heeft <a href="https://7dagen.netlify.app/nieuws/groot-brittanni%C3%AB-stapt-uit-de-europese-unie" target="_blank">een keuze gemaakt</a> die om een nieuwe leider vraagt', deelde hij mee. 'Ik ben niet de kapitein die de nieuwe koers moet gaan varen.' </p>
<p><strong>Remain</strong><br>De afgelopen maanden heeft Cameron volop campagne gevoerd voor een 'remain'. Hij vreest dat een Brexit nadelige gevolgen heeft voor de economie. Nu Groot-Brittannië uit de EU vertrekt, vervallen (bijna) alle handelsverdragen en andere deals met Europese landen. Cameron is bovendien bang dat grote internationale bedrijven Londen verlaten. Omdat ze liever hun kantoren in de EU hebben staan.</p>
<p><div class="media media-element-container media-default"><div id="file-19840" class="file file-image file-image-jpeg">

        
  
  <div class="content">
    <img title="Beeld: EPA" height="2138" width="3760" class="media-element file-default" src="https://7dagen.netlify.app/sites/default/files/ANP-45931160.jpg" alt="">  </div>

  
</div>
</div><em>De Britse premier Cameron wilde graag 'in' blijven, maar ligt er nu zelf 'out'</em>
<p><strong>Referendum</strong><br>Sinds 2010 was Cameron premier van Groot-Brittannië, namens de Conservative Party. In de zes jaar dat hij premier was, groeide in het land de onvrede over de EU. Het lidmaatschap zou de Britten meer kosten dan opleveren, was de kritiek.</p>
<p>Om die mensen tegemoet te komen, organiseerde Cameron een referendum: het volk mocht over EU-lidmaatschap beslissen. Dat pakt nu nadelig voor hem uit.</p>
<p><strong>Johnson en Farage</strong><br>Wanneer Cameron precies aftreedt, is nog niet bekend. Ergens in de komende maanden moeten er nieuwe verkiezingen komen. Dan wordt een nieuwe premier gekozen. Twee belangrijke politici die fanatiek campagne voerden voor een Brexit zijn blij met het nieuws: Boris Johnson, oud-burgemeester van Londen, en Nigel Farage, de leider van de anti-EU-partij UKIP. Misschien dat een van die twee wel de nieuwe premier van het nieuwe Groot-Brittannië wordt.</p>
<p><em>Wat betekent de Brexit precies, en wat zijn de gevolgen ervan?<a href="https://7dagen.netlify.app/nieuws/groot-brittanni%C3%AB-stapt-uit-de-europese-unie"> Lees hier meer over de uitslag van het referendum.</a></em></p>  
