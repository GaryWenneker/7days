---
id: 49280d2efdbd40958d5ab369f8661b7b
type: nieuws
layout: post
title: "Meer jongeren opgepakt door de politie"
permalink: /nieuws/meer-jongeren-opgepakt-door-de-politie/
date: 2022-05-11T19:16:41.067Z
author: 7biA1WiYB
excerpt: "In 2019 werden meer jongeren door de politie opgepakt dan het jaar ervoor. Het is voor het eerst in tien jaar dat het aantal gearresteerde minderjarigen stijgt.  "
seo:
  description: "Meer jongeren opgepakt door de politie"
  title: "Meer jongeren opgepakt door de politie"
---
In 2019 werden meer jongeren door de politie opgepakt dan het jaar ervoor. Het is voor het eerst in tien jaar dat het aantal gearresteerde minderjarigen stijgt.  

    <p>Het Centraal Bureau voor de Statistiek (CBS) heeft cijfers bekendgemaakt over het aantal minderjarigen dat in 2019 werd opgepakt. Daaruit blijkt dat vorig jaar ruim 18.000 jongeren werden verdacht van een misdrijf. In 2018 lag dat aantal rond de 17.000. Ten opzichte van het jaar ervoor is het aantal minderjarigen dat werd opgepakt gestegen met 6,5%.</p>
<h3>Diefstal of straatroof</h3>
<p>Het CBS heeft niet onderzocht hoe het komt dat er meer jongeren zijn opgepakt. Het is wel bekend waarvoor de jongeren vooral werden gearresteerd. 60% van de minderjarigen werd verdacht van zogenaamde vermogensmisdrijven, zoals diefstal of een straatroof. Daarnaast blijkt uit de cijfers dat 21% verdacht werd van vernieling en 6% van vuurwapendelicten.</p>
<h3>Meer jongens</h3>
<p>Het grootste gedeelte van de opgepakte minderjarigen was jongen, namelijk 78%. Een kwart van de jongens die werden opgepakt was jonger dan vijftien jaar. Meisjes werden dus minder gearresteerd, maar waren wel jonger. 30% van de meisjes was jonger dan vijftien jaar. Verder blijkt uit de cijfers van het CBS dat de meerderheid van de verdachten een Nederlandse achtergrond heeft, namelijk 53%.</p>  
