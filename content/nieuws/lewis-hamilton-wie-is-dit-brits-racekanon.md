---
id: 71091f199e364292bc75c06ab5754051
type: nieuws
layout: post
title: "Lewis Hamilton: wie is dit Brits racekanon?"
permalink: /nieuws/lewis-hamilton-wie-is-dit-brits-racekanon/
date: 2022-05-11T19:16:41.067Z
author: 7biA1WiYB
excerpt: "Geen podiumplek voor Lewis Hamilton bij de Formule 1 in Mexico gisteren. Hij werd 'slechts' vierde. En toch is hij wéér wereldkampioen. Het Britse racekanon won al zoveel races dat-ie niet meer in te halen is. Hij vierde zo een nóg mooier feestje dan Verstappen, die de race in Mexio won.  "
seo:
  description: "Lewis Hamilton: wie is dit Brits racekanon?"
  title: "Lewis Hamilton: wie is dit Brits racekanon?"
---
Geen podiumplek voor Lewis Hamilton bij de Formule 1 in Mexico gisteren. Hij werd 'slechts' vierde. En toch is hij wéér wereldkampioen. Het Britse racekanon won al zoveel races dat-ie niet meer in te halen is. Hij vierde zo een nóg mooier feestje dan Verstappen, die de race in Mexio won.  

    <p>Winnen. Lewis Hamilton begint er al vroeg mee. Of het nu om op afstand bestuurbare auto’s gaat of auto’s waar je zelf in kunt zitten: hij rijdt vooraan. Zijn eerste kart is een ‘tiendehandsje’, want veel geld hebben de Hamiltons niet. En op zijn achtste wint hij zijn eerste kartbeker. Zijn vader werkt zich intussen in het zweet met meerdere banen om de dure hobby van zijn zoon te kunnen betalen.</p>
<h3>Formule 1-debuut </h3>
<p>De geldzorgen zijn over als Hamilton op zijn dertiende in het talententeam van McLaren komt. Daarna gaat het snel. Hij scheurt zich een weg omhoog door de verschillende raceklassen en debuteert in 2007 in de hoogste divisie. Een verschijning, want de Brit is de eerste en tot nu toe enige zwarte racer in de Formule 1. Op zijn site zegt hij het <em>pretty cool</em> te vinden dat hij degene is die grenzen doorbreekt zoals de Williams-zusjes in het tennis. ‘Door mij weten jongeren nu dat mijn sport voor iedereen is.’ Hamilton schrijft geschiedenis door in zijn eerste drie F1-races elke keer op het podium te belanden. Op één punt na mist hij de wereldtitel, maar dat zet hij meteen het jaar daarna recht.</p>
<h3>Knalrode Ferrari </h3>
<p>Sinds zondag staat de teller op vijf wereldtitels en is Hamilton de bestverdienende F1-racer met een jaarsalaris van 46 miljoen dollar. En daar geniet hij volop van, want de Brit houdt wel van glitter en glamour. Hij vliegt de wereld over in zijn eigen vliegtuig, behangt zichzelf met dure sieraden (van neuspiercing tot knotsen van ringen), viert vakantie met topmodellen, rijdt graag rond in zijn knalrode Ferrari (de concurrent!) en verwent zijn beste twee vrienden ter wereld, bulldoggen Roscoe en Coco, tot op het bot. Hij regelde voor hen zelfs persoonlijke toegangspassen voor de paddock, het heilige ‘F1-clubhuis’. </p>
<h3>Bloedserieus</h3>
<p>Maar Hamilton blijft bloedserieus als het om zijn sport gaat. Hij wil blijven winnen. Toen vorig jaarzijn auto iets te zwaar bleek, ging zijn drinkfles het raam uit. Scheelt toch weer een kilo, dan maar dorst. Ook eet hij veganistisch waardoor hij zich naar eigen zeggen beter voelt dan ooit. En dat is nodig, vooruitkijkend op volgend seizoen. ‘Max staat klaar om de titel over te nemen. Ik moet het dus weer een stap beter gaan doen om hem voor te blijven. En dat motiveert me’, zei hij vorig jaar nadat hij vorig jaar ook de wereldtitel won. ‘Vier titels is fijn, maar nu wil ik er vijf!’ En dat is, hoe jammer ook voor Max, dus nu gelukt!</p>
<h3>Wist je dat…</h3>
<p>- als Hamilton niet racet, hij in zijn eigen muziekstudio zit? Een volgende carrière als zanger ziet hij wel voor zich.<br>- Hamilton een minirolletje speelde in<em> </em><em>Cars 2</em>? Als auto natuurlijk.<br>- hij niet alleen altijd een kruisje om zijn nek draagt, maar ook op zijn rug een grote tattoo van een kruis heeft? </p>  
