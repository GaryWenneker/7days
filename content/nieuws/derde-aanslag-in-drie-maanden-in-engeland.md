---
id: 033ca675db4741189f8814d4dc5b6458
type: nieuws
layout: post
title: "Derde aanslag in drie maanden in Engeland"
permalink: /nieuws/derde-aanslag-in-drie-maanden-in-engeland/
date: 2022-05-11T19:16:41.067Z
author: 7biA1WiYB
excerpt: "Zaterdagavond is voor de derde keer in drie maanden tijd een aanslag gepleegd in Groot-Brittannië. Drie mannen reden met een busje op mensen in op de Londen Bridge. Daarna stapten ze uit in een uitgaansgebied en staken ze meerdere mensen neer. Daarbij vielen zes doden en tientallen gewonden. De daders werden door de politie doodgeschoten.  "
seo:
  description: "Derde aanslag in drie maanden in Engeland"
  title: "Derde aanslag in drie maanden in Engeland"
---
Zaterdagavond is voor de derde keer in drie maanden tijd een aanslag gepleegd in Groot-Brittannië. Drie mannen reden met een busje op mensen in op de Londen Bridge. Daarna stapten ze uit in een uitgaansgebied en staken ze meerdere mensen neer. Daarbij vielen zes doden en tientallen gewonden. De daders werden door de politie doodgeschoten.  

    <p>Om tien over elf Nederlandse tijd kwamen de eerste meldingen binnen bij politie in Londen. Een busje met drie mannen reed op de London Brigde op omstanders in. Dat gebeurde eerder al in <a href="https://original.sevendays.nl/nieuws/leerlingen-mollerlyceum-getuige-van-aanslag-londen" target="_blank">maart </a>van dit jaar. De dader stak toen ook mensen neer bij het parlementsgebouw.</p>
<h3>Uitgaansgebied</h3>
<p>Dit keer reden de daders door naar het uitgaansgebied <a href="https://www.google.nl/maps/place/Borough+Market,+Borough+High+St,+London+SE1+9AH,+Verenigd+Koninkrijk/@51.5054175,-0.0911321,19z/data=!4m5!3m4!1s0x48760357742e764d:0xd9e80796c4f5bfc5!8m2!3d51.5054872!4d-0.0907334" target="_blank">Borough Market</a>. Daar stapten ze uit en begonnen ze op omstanders in te steken. Al snel was politie ter plaatse. Die schoten de drie daders dood. </p>
<p>Bij de aanslag kwamen zeker zes mensen om. Nog eens 48 mensen liggen in het ziekenhuis. Volgens de Londense burgemeester Sadiq Khan zijn sommigen er slecht aantoe. Premier Mark Rutte noemde het 'een laffe aanslag' en zegt mee te leven met de slachtoffers. Voor zover bekend zijn er geen Nederlanders onder de slachtoffers.</p>
<h3>Derde keer</h3>
<p>Na de aanslag in maart bij het parlementsgebouw en de aanslag twee weken geleden bij het <a href="https://original.sevendays.nl/nieuws/aanslag-bij-concert-ariana-grande-manchester" target="_blank">concert </a>van Ariana Grande, is het de derde aanslag in korte tijd in Groot-Brittannië. De aanslag is nog niet opgeëist door een terreurorganisatie. </p>
<h3>Benefiet</h3>
<p>De aanslag komt een avond voor het <a href="https://original.sevendays.nl/lifestyle/ariana-grande-terug-naar-manchester-met-vrienden" target="_blank">benefietconcert </a>wat Ariana Grande, samen met andere sterren als Katy Perry en Justin Bieber, geeft in Manchester. De opbrengsten van dat concert gaan naar de nabestaanden van de slachtoffers van de aanslag twee weken geleden. Daarbij kwamen 22 mensen om.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
