---
id: 900231acd5d54e8c8d9a3d9e5b86c3a4
type: nieuws
layout: post
title: "Prijs voor Nederlands onderzoek over vies geld"
permalink: /nieuws/prijs-voor-nederlands-onderzoek-over-vies-geld/
date: 2022-05-11T19:16:41.067Z
author: 7biA1WiYB
excerpt: "Twee Nederlandse onderzoekers hebben een Ig Nobelprijs in de wacht gesleept. De twee verdienden de award met hun onderzoek naar smerige bankbiljetten.  "
seo:
  description: "Prijs voor Nederlands onderzoek over vies geld"
  title: "Prijs voor Nederlands onderzoek over vies geld"
---
Twee Nederlandse onderzoekers hebben een Ig Nobelprijs in de wacht gesleept. De twee verdienden de award met hun onderzoek naar smerige bankbiljetten.  

    <p>De Ig Nobelprijs is geen echte nobelprijs, maar een soort parodie. Deze prijs is namelijk bedoeld voor grappige onderzoeken met een serieuze boodschap. De onderzoeken moeten mensen eerst laten lachen, en dan laten nadenken. De Nijmeegse hoogleraar Andreas Voss won vandaag, op vrijdag de dertiende, in de categorie economie. Hij deed samen met zijn zoon Timothy en een Turkse collega onderzoek naar de bacteriën op bankbiljetten. Daaruit bleek dat Roemeense bankbiljetten het smerigst zijn. Geld in Kroatië en India is verrassend schoon.</p>
<h3>Poepbacterie</h3>
<p>De Nederlandse onderzoekers vergeleken zeven verschillende bankbiljetten. Daar kwamen bijzondere bevindingen uit. Op de Amerikaanse dollar is bijvoorbeeld de ziekenhuisbacterie MRSA te vinden. Op eurobiljetten zit vooral de poepbacterie. Daar hoeven we ons volgens Voss verder geen zorgen over te maken. ‘Het vormt geen gezondheidsrisico, maar het is wel een herinnering dat we na contact met biljetten onze handen moeten wassen’, legt hij uit op Radio 1.</p>
<h3>Papieren vliegtuigjes</h3>
<p>De Ig Nobelprijs wordt jaarlijks in tien categorieën uitgereikt op de Harvard-universiteit in Amerika door ‘echte’ Nobelprijswinnaars. En dat is allesbehalve saai. Zo mag het publiek bijvoorbeeld papieren vliegtuigjes richting het podium gooien. Winnaars krijgen tien biljoen Zimbabwaanse dollar (wat eigenlijk helemaal niets waard is).</p>
<p>Andere winnende onderzoeken ontdekten dat pizza tegen allerlei ziekten beschermt en een kleuter dagelijks gemiddeld een halve liter speeksel produceert.</p>  
