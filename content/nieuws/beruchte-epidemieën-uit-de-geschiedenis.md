---
id: 7bf5523e10c34b30838567a8405e03da
type: nieuws
layout: post
title: "Beruchte epidemieën uit de geschiedenis"
permalink: /nieuws/beruchte-epidemieën-uit-de-geschiedenis/
date: 2022-05-11T19:16:41.067Z
author: 7biA1WiYB
excerpt: "Door de eeuwen heen hebben mensen te maken gehad met epidemieën en pandemieën. Wat waren het voor ziektes en hoe werden ze aangepakt?  "
seo:
  description: "Beruchte epidemieën uit de geschiedenis"
  title: "Beruchte epidemieën uit de geschiedenis"
---
Door de eeuwen heen hebben mensen te maken gehad met epidemieën en pandemieën. Wat waren het voor ziektes en hoe werden ze aangepakt?  

    <p>De term epidemie wordt gebruikt als een (besmettelijke) ziekte op een bepaalde plek meer dan normaal voorkomt. Een pandemie is een epidemie die zich over de wereld verspreidt. </p>
<p>De oorzaak ervan zijn bacterieën of virussen die nog nooit - of al heel lang niet - hebben gewoed, waardoor veel mensen er geen weerstand tegen hebben. Dit zijn een paar beruchte epidemieën en pandemieën uit de geschiedenis.</p>
<h3>Pokken</h3>
<p>In het jaar 165 na Chr. kreeg het Romeinse Rijk tijdens de regering van keizer Marcus Aurelius te maken met het pokkenvirus, een zeer besmettelijke ziekte. Miljoenen mensen gingen eraan dood. Ook in de eeuwen daarna waren er grote pokkenepidemieën in alle delen van de wereld. </p>
<p>Pokken was het eerste virus dat door de wetenschap is uitgeroeid. Door grote vaccinatiecampagnes krijgen mensen de ziekte sinds de jaren zeventig niet meer. Een reden daarvoor zou ook zijn dat dieren de ziekte niet kunnen overdragen op mensen.</p>
<h3>De pest</h3>
<p>De pest is een infectieziekte die in de afgelopen eeuwen wereldwijd enorm veel slachtoffers maakte. De ziekte wordt veroorzaakt door een bacterie, de pestbacil. De meest voorkomende vormen zijn builenpest en longpest. In de 14e eeuw stierven wereldwijd tientallen miljoenen mensen door de 'Zwarte Dood'. </p>
<p>De pest wordt via vlooien van dieren op mensen overgedragen. Vooral ratten, maar ook honden of katten kunnen overdragers zijn. De ziekte is in Europa uitgeroeid, dat komt omdat de hygiëne nu beter is en omdat er een vaccin tegen de pest is ontwikkeld. In sommige delen van de wereld komen nog wel pestbesmettingen voor.</p>
<h3>Spaanse griep</h3>
<p>Net na de Eerste Wereldoorlog heerste in 1918-1919 de Spaanse griep. Schattingen van het aantal mensen dat daardoor overleed lopen uiteen van 20 tot zelfs 100 miljoen. Deze griep werd Spaanse griep genoemd omdat Spaanse kranten er als eerste over schreven. </p>
<p><div class="media media-element-container media-default"><div id="file-540014" class="file file-image file-image-jpeg">

        
  
  <div class="content">
    <img alt="Spaanse griep" title="Foto: Wikimedia" height="540" width="840" class="media-element file-default" data-delta="3" src="https://original.sevendays.nl/sites/default/files/spanish-flu-effect-840x540.jpg">  </div>

  
</div>
</div><em>Een ziekenhuis in Washington D.C. in de Verenigde Staten tijdens de Spaanse griep</em>
<p>Sommigen zeggen dat het virus van varkens kwam. In een andere theorie waren het kippen die de ziekte overdroegen op mensen. Opvallend aan deze griep was dat-ie vooral jonge mensen (20-40 jaar) trof, die normaal juist het meest imuun zijn. Dat gebeurde mogelijk omdat hun afweersysteem op hol sloeg en te veel anti-stoffen activeerde om het virus te bestrijden.</p>
<p>In de jaren daarna worden tegen griep vaccins ontwikkeld. Toch blijven grote griepgolven (de Mexicaanse griep in 2009 bijvoorbeeld) opduiken, ook al maken ze minder slachtoffers dan de Spaanse griep.</p>
<p>De Aziatische griep (of 'A-griep') was een pandemie die in 1957 in Azië uitbrak en zich van daaruit verspreidde. Deze griep kostte aan ongeveer 1 miljoen mensen het leven. </p>
<p><div class="media media-element-container media-default"><div id="file-540011" class="file file-image file-image-jpeg">

        
  
  <div class="content">
    <img alt="Griep in Zweden" title="Foto: Wikipedia" height="396" width="660" class="media-element file-default" data-delta="2" src="https://original.sevendays.nl/sites/default/files/Asian_flu_in_Sweden_1957_0.jpg">  </div>

  
</div>
</div><em>De Aziatische griep in Zweden: één leerling in de klas</em>
<h3>Ebola</h3>
<p>In 2014 brak in West-Afrika ebola uit. Tussen 2013 en 2016 stierven daardoor meer dan 11.000 mensen. Ook in Spanje en de VS waren enkele ebolabesmettingen. Het virus is afkomstig van vleermuizen of apen. Wie vlees van deze dieren eet kan besmet raken, waarna het virus zich verspreidt.</p>
<p>Tegen ebola is na de epidemie een vaccin ontwikkeld dat de verspreiding kan tegenhouden, maar de ziekte komt nog steeds voor.</p>  
