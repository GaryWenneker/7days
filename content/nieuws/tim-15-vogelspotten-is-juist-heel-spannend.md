---
id: d8f79ccdcc6748d5a1dda8926a1d82d6
type: nieuws
layout: post
title: "Tim (15): ‘Vogelspotten is juist heel spannend’"
permalink: /nieuws/tim-15-vogelspotten-is-juist-heel-spannend/
date: 2022-05-11T19:16:41.067Z
author: 7biA1WiYB
excerpt: "Tjillp, kwie-kwie, wiet-wiet-wit. De een valt het gekwetter van vogels niet op, de ander wordt er dolgelukkig van. Tim hoort bij de laatste groep. Hij is vogelspotter en was zaterdag de jongste deelnemer van de vogelwedstrijd Texel Big Day. Zijn team De Jonge Hondjes werd tweede.   "
seo:
  description: "Tim (15): ‘Vogelspotten is juist heel spannend’"
  title: "Tim (15): ‘Vogelspotten is juist heel spannend’"
---
Tjillp, kwie-kwie, wiet-wiet-wit. De een valt het gekwetter van vogels niet op, de ander wordt er dolgelukkig van. Tim hoort bij de laatste groep. Hij is vogelspotter en was zaterdag de jongste deelnemer van de vogelwedstrijd Texel Big Day. Zijn team De Jonge Hondjes werd tweede.   

    <p>Om de mooiste en meest zeldzame vogels te spotten, reist Tim het hele land door. ‘Ik ken wel vijfhonderd soorten die in Nederland leven uit mijn hoofd. Ons land ligt gunstig: er komen veel trekvogels langs die overwinteren in Afrika. Daar vliegen meer bijzondere vogels tussen die eigenlijk een andere bestemming hebben. De roodstuitzwaluw bijvoorbeeld. Die vliegt uit Afrika naar Frankrijk, maar soms reist-ie per ongeluk met de trekvogels mee naar Nederland. Ik heb hem dit jaar gezien op Texel.’ </p>
<h3>Twitchen</h3>
<p>Om te weten waar en wanneer een bijzondere vogel rondfladdert, gebruikt Tim de app Bird Alerts. ‘Daarmee kun je meldingen naar elkaar sturen. Daarna ga ik twitchen: zo snel mogelijk met de auto of trein naar die plek en maar hopen dat de vogel er nog is. Soms zijn er dan wel tweehonderd mensen. Bij vogelspotters denk je misschien aan oude mannen maar ik kom steeds meer jongeren tegen.'</p>
<h3>Rennen</h3>
<p>Vogelspotten is alles behalve saai, volgens Tim. 'Het is juist heel spannend. Als je weet dat ergens een bijzondere vogel zit, moet je snel zijn, want hij is zo weer weg. Dat is echt kicken’, zegt Tim enthousiast. Het spannendste moment beleefde hij op Vlieland. ‘Ik ging ernaartoe om de vale lijster te zien. De hele boot zat vol vogelspotters. Iedereen stond al bij de uitgang te wachten en toen de deuren opengingen rende iedereen naar de plek waar de vogel zat. Ik zag hem ook. Dat was echt een mooi moment’, zegt Tim trots.</p>
<p>In deze video stellen Tim en de rest van zijn team zich voor:<br><div class="media media-element-container media-default"><div id="file-533406" class="file file-video file-video-youtube">

        <h2 class="element-invisible"><a href="/files/team-jonge-hondjes-texel-big-day-stellen-zich-voor">Team Jonge Hondjes Texel Big Day stellen zich voor</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="Team Jonge Hondjes Texel Big Day stellen zich voor" src="https://www.youtube.com/embed/H9PkKXwucxI?wmode=opaque&controls=" name="Team Jonge Hondjes Texel Big Day stellen zich voor" frameborder="0" allowfullscreen="">Video van Team Jonge Hondjes Texel Big Day stellen zich voor</iframe>
</div>
  </div>

  
</div>
</div>
<p><em>Deze week kun je in heel Nederland excursies doen tijdens de Nationale Vogelweek. Meer informatie vind je op <a href="https://www.vogelweek.nl/">vogelweek.nl</a></em>. <em>Een </em><em>uitgebreid interview </em><em>met Tim</em><em>, waarin hij vertelt over de wedstrijd, lees je in 7Days met verschijningsdatum 18 mei. Foto: Joost Hoving.</em></p>  
