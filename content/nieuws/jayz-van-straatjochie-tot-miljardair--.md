---
id: 6c3a84b7c7634d26aecd1b1d0858dd3b
type: nieuws
layout: post
title: "JayZ: van straatjochie tot miljardair  "
permalink: /nieuws/jayz-van-straatjochie-tot-miljardair--/
date: 2022-05-11T19:16:41.067Z
author: 7biA1WiYB
excerpt: "Hij heeft er lang en hard voor moeten werken, maar JayZ mag zich sinds een tijdje miljardair noemen. Hij is de eerste rapper die een saldo met negen nullen op zijn bankrekening heeft staan. Maar wie is JayZ eigenlijk, en hoe is hij zo rijk geworden? Dat lees je in het tweede deel van de rubriek: 'muzikale iconen'.    "
seo:
  description: "JayZ: van straatjochie tot miljardair  "
  title: "JayZ: van straatjochie tot miljardair  "
---
Hij heeft er lang en hard voor moeten werken, maar JayZ mag zich sinds een tijdje miljardair noemen. Hij is de eerste rapper die een saldo met negen nullen op zijn bankrekening heeft staan. Maar wie is JayZ eigenlijk, en hoe is hij zo rijk geworden? Dat lees je in het tweede deel van de rubriek: 'muzikale iconen'.    

    <p>JayZ  heette niet altijd zo. De rapper wordt op 4 december 1969 geboren als Shawn Corey Carter in Broolyn, New York en is de jongste van vier kinderen. Zijn vader Adnes Reeves verlaat hem als hij elf jaar oud is, waarna zijn moeder de vier blagen alleen moet opvoeden. Een zware klus, aangezien de familie Carter ook nog eens in één van de gevaarlijkste buurten van de stad woont. JayZ zelf kan de situatie maar moeilijk <em>handelen</em> en belandt op het verkeerde pad. Hij dealt als tiener al cocaïne en op z’n twaalfde schiet hij zijn broer in de schouder. Drugs dealen kost hem zelfs bijna het leven. JayZ wordt beschoten als afrekening, maar ze weten hem niet te raken.</p>
<h3>Nieuwe roeping</h3>
<p>Op een gegeven moment heeft hij de dood wel vaak genoeg in de ogen gekeken en besluit hij zich te richten op muziek. Rappen is de nieuwe roeping van Shawn. Hij maakt een paar tracks met hulp van vrienden <em>Dame </em>en <em>Biggs</em>, maar de platenlabels kloppen (nog) niet op zijn deur. JayZ besluit het heft in eigen handen te nemen en begint cd’tjes te verkopen vanuit zijn auto. Het uiteindelijke begin van zijn eigen platenlabel Roc-a-Fella Records en de eerste stap naar het miljardairschap.</p>
<p><div class="media media-element-container media-default"><div id="file-537433" class="file file-video file-video-youtube">

        <h2 class="element-invisible"><a href="/files/jay-z-99-problems">JAY-Z - 99 Problems</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="JAY-Z - 99 Problems" src="https://www.youtube.com/embed/6uikJTnmtgw?wmode=opaque&controls=" name="JAY-Z - 99 Problems" frameborder="0" allowfullscreen="">Video van JAY-Z - 99 Problems</iframe>
</div>
  </div>

  
</div>
</div>
<h3>De eerste hits</h3>
<p>Ondertussen wordt de New Yorkse rapper onderdeel van de grootste oorlog in de rapgeschiedenis tussen de <em>West Coast</em> (van 2Pac) en <em>East Coast</em> (van Notorious B.I.G.). JayZ staat als East Coast-rapper natuurlijk aan de kant van die tweede. Pas als beide raplegendes vermoord zijn, eindigt die oorlog en begint JayZ sprongen te maken. Het heeft sinds de oprichting van zijn eigen label maar liefst vijf jaar geduurd tot hij zijn eerste bescheiden hitjes scoort (in 1997).</p>
<p>Lang kan hij daar niet van genieten, want twee jaar later steekt hij muziekproducent Lance Rivera neer in een nachtclub. Het lijkt alsof JayZ zijn criminele verleden nog niet helemaal achter zich heeft gelaten en hij verdwijnt voor drie jaar in de bak. Daar komt de rapper eindelijk bij zinnen. Hij beseft dat, als hij zo doorgaat, alles waar hij voor gewerkt heeft zomaar kan verliezen. Hij besluit zich daarom te storten op muziek en brengt vervolgens iedere acht maanden een album uit. Hij scoort in die periode hits als <em>Izzo (H.O.V.A.)</em>, <em>99 Problems</em> en <em>Jigga That Nigga</em>.</p>
<p><div class="media media-element-container media-default"><div id="file-537434" class="file file-video file-video-youtube">

        <h2 class="element-invisible"><a href="/files/linkin-park-feat-jay-z-numbencore-collision-course-2004">Linkin Park feat. Jay-Z - Numb/Encore (Collision Course 2004)</a></h2>
    
  
  <div class="content">
    <div class="media-youtube-video media-element file-default media-youtube-2">
  <iframe class="media-youtube-player" width="640" height="390" title="Linkin Park feat. Jay-Z - Numb/Encore (Collision Course 2004)" src="https://www.youtube.com/embed/yNPECkESPbU?wmode=opaque&controls=" name="Linkin Park feat. Jay-Z - Numb/Encore (Collision Course 2004)" frameborder="0" allowfullscreen="">Video van Linkin Park feat. Jay-Z - Numb/Encore (Collision Course 2004)</iframe>
</div>
  </div>

  
</div>
</div>
<h3>Money, money, money</h3>
<p>JayZ brengt in vier jaar tijd zeven albums uit, maar laat vervolgens de muziekwereld even schrikken. In 2003 kondigt hij namelijk zijn pensioen aan. Maar daar komt hij gauw op terug. Hij maakt verschillende albums, een met Linkin Park maar ook een met R.Kelly, en brengt in 2006 toch weer een soloalbum uit. Inmiddels heeft JayZ zich ook gemengd in het zakenleven. Daar voelt hij zich als een vis in het water. Hij begint met het produceren van andermans muziek, wordt mede-eigenaar van The 40/40 Club, aandeelhouder van basketbalclub Brooklyn Nets, richt zijn eigen kledinglijn, streamingsdienst én filmmaatschappij op en wordt ook nog eens directeur van platenmaatschappij Def Jam Recordings. Je kunt je wel voorstellen dat de miljoenen binnenstromen.</p>
<p>In 2008 trouwt hij ook nog eens met zangeres Beyoncé en sindsdien staan ze bekend als een van de grootste powerkoppels ooit. Samen hebben ze veel invloed, macht en vooral ook geld. JayZ brengt uiteindelijk nog zes albums uit, waaronder één met vriend Kanye West en een met z’n geliefde Beyoncé. De New Yorkse rapper en businessman is na 22 jaar hard werken in totaal acht Grammy’s en één miljard euro rijker. Een levende legende.</p>
<p><div class="media media-element-container media-default"><div id="file-537432" class="file file-video file-video-youtube">

        <h2 class="element-invisible"><a href="/files/jay-z-kanye-west-otis-ft-otis-redding">JAY Z, Kanye West - Otis ft. Otis Redding</a></h2>
    
  
  <div class="content">
    <div class="media-youtube-video media-element file-default media-youtube-3">
  <iframe class="media-youtube-player" width="640" height="390" title="JAY Z, Kanye West - Otis ft. Otis Redding" src="https://www.youtube.com/embed/BoEKWtgJQAU?wmode=opaque&controls=" name="JAY Z, Kanye West - Otis ft. Otis Redding" frameborder="0" allowfullscreen="">Video van JAY Z, Kanye West - Otis ft. Otis Redding</iframe>
</div>
  </div>

  
</div>
</div>  
