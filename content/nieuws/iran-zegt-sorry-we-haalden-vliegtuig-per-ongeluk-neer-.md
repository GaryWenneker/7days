---
id: 044379dbf525410e9cb8de7628348b51
type: nieuws
layout: post
title: "Iran zegt sorry: 'We haalden vliegtuig per ongeluk neer' "
permalink: /nieuws/iran-zegt-sorry-we-haalden-vliegtuig-per-ongeluk-neer-/
date: 2022-05-11T19:16:41.067Z
author: 7biA1WiYB
excerpt: "'Een onvergeeflijke vergissing.' Zo omschrijft de Iraanse president Rohani wat er woensdag is gebeurd. Toen werd bij de Iraanse hoofdstad een passagiersvliegtuig uit de lucht geschoten. 176 mensen overleden. Nu geeft Iran toe dat zij dat hebben gedaan. Onbedoeld.  "
seo:
  description: "Iran zegt sorry: 'We haalden vliegtuig per ongeluk neer' "
  title: "Iran zegt sorry: 'We haalden vliegtuig per ongeluk neer' "
---
'Een onvergeeflijke vergissing.' Zo omschrijft de Iraanse president Rohani wat er woensdag is gebeurd. Toen werd bij de Iraanse hoofdstad een passagiersvliegtuig uit de lucht geschoten. 176 mensen overleden. Nu geeft Iran toe dat zij dat hebben gedaan. Onbedoeld.  

    <p>Het toestel dat werd neergehaald, kwam uit Oekraïne. In het vliegtuig zaten ook veel Canadese mensen (57). Vanaf donderdag zei de VS en later ook Canada al dat ze vermoedden dat Iran verantwoordelijk is voor het neerstorten van het vliegtuig. Volgens de Canadese premier was er bewijs dat Iran dat met een raket had gedaan. Iran heeft dagenlang ontkend, maar sinds vandaag geven de leiders van het land toe dat het zo gegaan is.</p>
<h3>Mot</h3>
<p>Het leger van Iran heeft gezegd dat het vliegtuig 'onbedoeld' uit de lucht is geschoten. Ze dachten dat het geen gewoon vliegtuig met passagiers was, maar een 'vijandig doel'. Iran heeft al een tijd behoorlijke mot met de Verenigde Staten. Dat heeft alles te maken met het <a href="https://7dagen.netlify.app/nieuws/spanning-tussen-iran-en-vs-door-dood-iraanse-generaal" target="_blank">doden van een hoge Iraanse generaal</a>, vorige week door de VS. Iran had een paar uur voor de vliegtuigcrash nog raketten afgevuurd op twee Amerikaanse militaire bases, als vergeldingsactie voor die aanval.</p>
<h3>Boetekleed</h3>
<p>Iraanse leiders trekken nu het boetekleed aan. Rohani spreekt van een 'onvergeeflijke vergissing' en een 'grote tragedie'. Een hoge pief van het leger zegt dat zijn eenheid 'volledige verantwoordelijkheid' neemt voor de ramp. Maar Zelensky, de premier van Oekraïne, vindt de excuses lang niet genoeg. Hij wil dat de mensen die dit op hun geweten hebben, worden gestraft en schadevergoeding betalen. Ook wil hij dat alle slachtoffers worden teruggebracht naar waar ze vandaan komen en dat Oekraïners die de crash willen onderzoeken, volledige toegang krijgen tot het rampgebied. Ook de Canadese premier Justin Trudeau wil dat de onderste steen boven komt over de zaak. Zijn land is in diepe rouw over de crash.</p>  
