---
id: 3b8cd2add8a7431fb5b985c1d413163e
type: nieuws
layout: post
title: "Rahaf (18) vlucht voor haar familie, waarom is dat?"
permalink: /nieuws/rahaf-18-vlucht-voor-haar-familie-waarom-is-dat/
date: 2022-05-11T19:16:41.067Z
author: 7biA1WiYB
excerpt: "Wat gebeurt er met Rahaf Alqunun (18), het meisje dat koste wat kost niet terug wil naar haar familie in Saoedi-Arabië? Ze vluchtte tijdens een vakantie, omdat ze weg wil uit haar strenge thuisland en mishandeld wordt door haar familie. 48 uur lang sloot ze zich op in een hotelkamer in Bangkok. Voorlopig mag ze in Thailand blijven. Wat er daarna gebeurt is nog onduidelijk, maar er is hoop.  "
seo:
  description: "Rahaf (18) vlucht voor haar familie, waarom is dat?"
  title: "Rahaf (18) vlucht voor haar familie, waarom is dat?"
---
Wat gebeurt er met Rahaf Alqunun (18), het meisje dat koste wat kost niet terug wil naar haar familie in Saoedi-Arabië? Ze vluchtte tijdens een vakantie, omdat ze weg wil uit haar strenge thuisland en mishandeld wordt door haar familie. 48 uur lang sloot ze zich op in een hotelkamer in Bangkok. Voorlopig mag ze in Thailand blijven. Wat er daarna gebeurt is nog onduidelijk, maar er is hoop.  

    <p>Daar zat ze afgelopen zondag, verschanst in een piepkleine hotelkamer op het vliegveld van Bangkok. Op een foto die wereldnieuws werd zit Rahaf met smartphone in de hand, op een tafel met daarop een stoel. En daartegenaan weer een matras. Hoe Rahaf daar terecht is gekomen? Een paar dagen eerder is ze nog met haar familie in Koeweit. Daarvandaan wil ze naar Australië vluchten. Het lukt haar op een vliegtuig te stappen, maar ze strandt in Bangkok. De Thaise autoriteiten dreigen haar uit te zetten. Om dat te voorkomen, sluit ze zich op in een hotelkamer en deelt haar verhaal via social media. ‘Ik ben bang dat mijn familie me zal vermoorden. Ik wil asiel’, schrijft ze in een tweet.</p>
<p>Rahaf heeft de islam afgezworen, een ernstig misdrijf in het strengreligieuze Saoedi-Arabië. In een video vertelt ze dat ze al jaren lijdt onder de strenge regels van haar familie. Ze zou worden geslagen en een half jaar op haar kamer zijn opgesloten omdat ze haar haar kort had geknipt. Ze wil niet van haar hotelkamer afkomen tot ze met VN-vluchtelingenorganisatie UNHCR mocht praten.</p>
<h3>Bescherming</h3>
<p>En dat is gelukt. Dankzij inspanningen van die UNHCR én internationale aandacht heeft Rahaf nu een tijdelijke Thaise verblijfsvergunning. Daarmee kon ze het vliegveld van Bangkok verlaten. De Thaise immigratiedienst behandelt haar zaak en kan de Saoedische naar een ander land laten vertrekken, als haar verhaal klopt. Rahaf zelf wil naar Australië of een ander Engelstalig land. De VN heeft Australië verzocht om Rahaf asiel te verlenen. De Australische regering laat weten bezorgd te zijn over haar situatie, maar wil eerst weten of ze de waarheid spreekt. Zo ja, dan zijn ze bereid haar een visum geven.</p>
<h3>Social media</h3>
<p>Ondanks dat haar vader naar Thailand is afgereisd, zien de kansen van Rahaf er momenteel goed uit, zeggen deskundigen. Dat is uniek, want soortgelijke pogingen lopen vaak niet goed af. Social media spelen een grote rol. Omdat Rahaf zich in het Engels verstaanbaar kan maken, en omdat haar posts snel zijn verspreid, nam haar zaak een vlucht. Maar niets is zeker, totdat Rahaf naar een ander land dan haar thuisland mag reizen en daar mag blijven.</p>  
