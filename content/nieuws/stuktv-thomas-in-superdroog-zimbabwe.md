---
id: 08619be692bf43d4a2db4dedaa32fd57
type: nieuws
layout: post
title: "StukTV-Thomas in superdroog Zimbabwe"
permalink: /nieuws/stuktv-thomas-in-superdroog-zimbabwe/
date: 2022-05-11T19:16:41.067Z
author: 7biA1WiYB
excerpt: "Zimbabwe vecht tegen een extreme droogte. Een grote hongersnood dreigt. Thomas (23) van StukTV weet nu hoe enorm zwaar dat is. De YouTuber werd door het Rode Kruis gedropt in een klein dorpje en logeerde vier dagen bij een Zimbabwaans gezin. 'Wat maken wij ons in Nederland toch druk om niets.'  "
seo:
  description: "StukTV-Thomas in superdroog Zimbabwe"
  title: "StukTV-Thomas in superdroog Zimbabwe"
---
Zimbabwe vecht tegen een extreme droogte. Een grote hongersnood dreigt. Thomas (23) van StukTV weet nu hoe enorm zwaar dat is. De YouTuber werd door het Rode Kruis gedropt in een klein dorpje en logeerde vier dagen bij een Zimbabwaans gezin. 'Wat maken wij ons in Nederland toch druk om niets.'  

    <p>'Indrukwekkend.' Dat is hoe Thomas zijn bijzondere logeerpartij in één woord omschrijft. Hij is nog maar net terug en zijn stem klinkt schor van vermoeidheid. 'Het kostte drie dagen om er te komen. Eerst met het vliegtuig naar Kenia, toen naar Zimbabwe en daarna reden we met een Rode Kruis-auto naar het zuiden. Onderweg zagen we al wat de gevolgen van de droogte zijn.'</p>
<p><div class="media media-element-container media-default"><div id="file-18722" class="file file-image file-image-jpeg">

        
  
  <div class="content">
    <img title="Beeld: Thomas van der Vlugt" height="776" width="1435" class="media-element file-default" src="https://7dagen.netlify.app/sites/default/files/image-16-05-16-01-09-2.jpeg" alt="">  </div>

  
</div>
</div>
<p>'Zimbabwe is een heel mooi land. Het noorden ligt hoog en is groen en vruchtbaar. Je hebt er prachtige baobab-bomen. Maar hoe verder we reden, hoe erger het werd. Velden vol dode gewassen. Diepe scheuren in de grond. Terwijl het nu regenseizoen zou moeten zijn. Al drie jaar lang zijn de oogsten aan het mislukken. En het vee gaat dood.'</p>
<p><strong>Awkward</strong><br>Na een lange tocht kwam Thomas aan bij zijn gastgezin in een piepklein dorpje diep in het zuiden van Zimbabwe, vlakbij de grens met Mozambique. Thomas: 'Ik logeerde bij een moeder en haar vier kinderen. Die waren 12, 9, 7 en 4 jaar. Hun vader is overleden. Ze wonen in een paar rieten hutjes. In het begin was het heel <em>awkward</em>. Stond ik daar met m'n rugzak. En de kinderen waren heel verlegen.' Thomas kreeg een satelliettelefoon voor noodgevallen en toen reed het Rode Kruis weg. Na vier dagen zouden ze Thomas weer ophalen.</p>
<p><em>In dit fimpje kun je zien hoe Thomas wordt gedropt in het dorpje:</em></p>
<p><div class="media media-element-container media-default"><div id="file-18696" class="file file-video file-video-youtube">

        <h2 class="element-invisible"><a href="/files/thomas-van-stuktv-voor-het-rode-kruis-zimbabwe">Thomas van StukTV  voor het Rode Kruis in Zimbabwe -</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Thomas van StukTV  voor het Rode Kruis in Zimbabwe -" src="https://www.youtube.com/embed/PxHXoty5xUM?wmode=opaque&controls=" name="Thomas van StukTV  voor het Rode Kruis in Zimbabwe -" frameborder="0" allowfullscreen="">Video van Thomas van StukTV  voor het Rode Kruis in Zimbabwe -</iframe>
</div>
  </div>

  
</div>
</div>
<p><strong>Hongerig op school</strong><br>Slapen deed Thomas in zijn eigen tentje. Maar de rest van de dag draaide hij mee in het gezin. 'Overdag gingen de kinderen naar school. 's Avonds deden we spelletjes of gingen we voetballen. Ik ben een keer meegeweest naar school. Daar merkte je een ander gevolg van de droogte. Veel van de kinderen hebben zo'n honger dat ze moeite hebben zich te concentreren. Sommigen maken hun school niet af. En zo blijft de vicieuze cirkel in stand: ze kunnen niet verder leren, geen goede baan krijgen en blijven arm. Veel van die jonge kinderen willen agent worden. In Nederland zou dat gewoon lukken, maar daar...'</p>
<p><div class="media media-element-container media-default"><div id="file-18725" class="file file-image file-image-jpeg">

        
  
  <div class="content">
    <img title="Beeld: Thomas van der Vlugt" height="540" width="1077" class="media-element file-default" src="https://7dagen.netlify.app/sites/default/files/thomas.jpg" alt="">  </div>

  
</div>
</div><em>Links: Thomas op de foto met zijn gastgezin. Rechts: zand uit de rivier scheppen.</em>
<p><strong>Eén maaltijd per dag</strong><br>Thomas ondervond aan den lijve hoe het is om weinig te eten en te drinken te hebben. 'Er is wel een waterpomp in de buurt, maar je moet heel zuinig met het water zijn. Ik kon me wel wassen in een speciaal hutje, maar om water te besparen heb ik dat maar niet gedaan. Dus ik rook heel lekker aan het eind, ahum.'</p>
<p>Thomas vervolgt: 'We aten maar één keer per dag, 's avonds. Andijvie en maïsdeeg. Soms alleen andijvie. Dat was pittig. Voor mij was het maar vier dagen. Maar voor hen is het altijd zo. Voor de moeder is het heel zwaar. Zij staat er alleen voor. 's Middags probeerde ze nog wat geld te verdienen door zand uit de rivier te scheppen en dat te verkopen voor de bouw. Ik vind het heel erg dat zij zich zo'n zorgen moet maken over of ze haar kinderen wel eten kan geven. Echt, in Nederland maken we ons maar druk om niets.'</p>
<p><div class="media media-element-container media-default"><div id="file-18723" class="file file-image file-image-jpeg">

        
  
  <div class="content">
    <img title="Beeld: Thomas van der Vlugt" height="1767" width="3254" style="font-size: 13.008px; line-height: 20.0063px;" class="media-element file-default" src="https://7dagen.netlify.app/sites/default/files/image-16-05-16-01-09-1.jpeg" alt="">  </div>

  
</div>
</div>
<p><strong>Tranen</strong><br>Afscheid nemen was moeilijk, vertelt Thomas. 'Het was heel emotioneel. Als het zo blijft in Zimbabwe zijn ze er misschien over een paar maanden niet meer. Misschien zijn ze dan doodgegaan van de honger. Dat zeiden de kinderen zelf ook. Die jongste van vier at alles op wat hij tegenkwam. Blaadjes. Boombast. Ik heb mijn lamp met het zonnepaneel eraan bij ze achtergelaten, want 's avonds zitten ze in het donker. En viltstiften. En de voetbal. En daarna heb ik gehuild.'</p>
<p>Thomas maakte een vierdelige video-serie over zijn verblijf in Zimbabwe. Zaterdag wordt het eerste deel uitgezonden op <a href="http://www.stuk.tv">StukTV.</a></p>
<p><em>Niet alleen Zimbabwe zucht onder de droogte. De ramp treft miljoenen mensen in een groot deel van de zuidelijke Afrikaanse landen. Terwijl het in de oostelijke landen juist meer regent dan normaal. Komt door El Niño, denken weerexperts. Hoe dat zit lees je <a href="https://7dagen.netlify.app/nieuws/wat-toch-die-mysterieuze-el-ni%C3%B1o">hier</a>.</em></p>  
