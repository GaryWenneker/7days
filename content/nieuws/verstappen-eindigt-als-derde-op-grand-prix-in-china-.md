---
id: 3eca720898af43b9b849ddb9a8380edf
type: nieuws
layout: post
title: "Verstappen eindigt als derde op Grand Prix in China "
permalink: /nieuws/verstappen-eindigt-als-derde-op-grand-prix-in-china-/
date: 2022-05-11T19:16:41.067Z
author: 7biA1WiYB
excerpt: "De 19-jarige Verstappen had in de kwalificatie een paar problemen waardoor hij slechts als zestiende startte op de Grand Prix in China afgelopen zondag. Maar hij liet zich niet uit het veld slaan en lag na de eerste ronde alweer op de zevende plaats. Lewis Hamilton won de race en Verstappen eindigde 'slechts' als derde.  "
seo:
  description: "Verstappen eindigt als derde op Grand Prix in China "
  title: "Verstappen eindigt als derde op Grand Prix in China "
---
De 19-jarige Verstappen had in de kwalificatie een paar problemen waardoor hij slechts als zestiende startte op de Grand Prix in China afgelopen zondag. Maar hij liet zich niet uit het veld slaan en lag na de eerste ronde alweer op de zevende plaats. Lewis Hamilton won de race en Verstappen eindigde 'slechts' als derde.  

    <p>Lange tijd lag de 19-jarige coureur van Red Bull Racing op de tweede plaats, maar door onder andere een pitstop zakte hij terug naar de derde plek. Hij finishte knap als derde. Sebastian Vettel (Ferrari) werd tweede en Mercedes-rijder Hamilton ging er met de winst vandoor.</p>
<h3>Podiumplek</h3>
<p>In de slotfase moest de Limburger zijn positie nog stevig verdedigen. Het gat tussen hem, Hamilton en Vettel was  te groot. Het lukte Verstappen maar net om in de laatste rondes zijn teamgenoot Ricciardo achter zich te laten. Het betekent de eerste podiumplek van dit seizoen voor Verstappen dat nog maar net van start is gegaan. Twee weken geleden werd hij in Melbourne vijfde. Toen waren de nummers één en twee precies andersom: Vettel won en Hamilton werd tweede.</p>
<h3>Lovende woorden</h3>
<p><a href="http://www.nu.nl/formule-1/4606872/horner-prijst-verstappen-indrukwekkende-inhaalrace-in-china.html">Nu.nl</a> meldt dat Red Bull Racing-baas Christian Horner na de indrukwekkende race van Verstappen alleen maar lovende woorden over hem sprak: 'Max kon in de beginfase profiteren van het natte circuit, waardoor hij een geweldige start had en een fantastische eerste ronde reed. Vanaf dat moment hebben onze beide coureurs het uitstekend gedaan.'</p>
<h3>WK</h3>
<p>In de WK-stand staat Verstappen nu als derde geplaatst met zijn 25 punten. Het is zijn hoogste positie ooit. Vettel en Hamilton hebben op dit moment beiden 43 punten. Over een week vindt de derde Formule 1-race plaats in Bahrein. Laten we hopen dat Verstappen dan nog een of twee plekken hoger eindigt.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
