---
id: 60ec1faa4f354269a58f2d590ef815d8
type: nieuws
layout: post
title: "Enorme python gevangen in Amerikaans natuurpark"
permalink: /nieuws/enorme-python-gevangen-in-amerikaans-natuurpark/
date: 2022-05-11T19:16:41.067Z
author: 7biA1WiYB
excerpt: "Eindelijk gevangen: de grootste tijgerpython van het Amerikaanse nationale park Everglades in Florida. Het vijf meter lange dier, dat maar liefst 73 eieren droeg, was een gevaar voor andere diersoorten.  "
seo:
  description: "Enorme python gevangen in Amerikaans natuurpark"
  title: "Enorme python gevangen in Amerikaans natuurpark"
---
Eindelijk gevangen: de grootste tijgerpython van het Amerikaanse nationale park Everglades in Florida. Het vijf meter lange dier, dat maar liefst 73 eieren droeg, was een gevaar voor andere diersoorten.  

    <p>De slang woog 63,5 kilo. Daarmee is ze de grootste slang die ooit gevangen is in het nationale park. Om haar te vinden werd gebruikt gemaakt van speciale radiozenders die op mannetjesslangen werden geplakt. Op deze manier kon het team de broedende vrouwtjes ontdekken. De schuilplaats van deze tijgerpython werd verraden doordat de partner van het zwangere vrouwtje het hol in kroop.</p>
<h3>Gedumpt</h3>
<p>Al sinds de jaren 80 proberen milieuactivisten de tijgerpythons uit het park weg te krijgen. De slangen horen namelijk helemaal niet thuis in de <em>Everglades</em>. De dieren werden ooit als huisdieren geïmporteerd door lokale bevolking, maar uiteindelijk in de park gedumpt. Ook zorgde een orkaan in 1992 ervoor dat een slangenboerderij werd verwoest waardoor er een aantal slangen ontsnapte.</p>
<h3>Boosdoeners</h3>
<p>Inmiddels zouden er tienduizenden tijgerpythons in de <em>Everglades</em> leven. En dat heeft groot effect op de diersoorten in het park. In twintig jaar tijd zou 99 procent van de wasberen en 88 procent van de rode lynxen zijn verdwenen. De enorme pythons zouden de boosdoeners zijn en  daarom moesten ze worden gevangen.</p>  
