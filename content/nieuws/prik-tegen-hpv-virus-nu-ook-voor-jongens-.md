---
id: 94e5d8a1318549cb939ffef7f3f75e7d
type: nieuws
layout: post
title: "Prik tegen HPV-virus nu ook voor jongens "
permalink: /nieuws/prik-tegen-hpv-virus-nu-ook-voor-jongens-/
date: 2022-05-11T19:16:41.067Z
author: 7biA1WiYB
excerpt: "De kogel is door de kerk: de prik tegen het HPV-virus wordt vanaf 2021 ook aan jongens gegeven. Momenteel krijgen alleen meisjes de prik.  "
seo:
  description: "Prik tegen HPV-virus nu ook voor jongens "
  title: "Prik tegen HPV-virus nu ook voor jongens "
---
De kogel is door de kerk: de prik tegen het HPV-virus wordt vanaf 2021 ook aan jongens gegeven. Momenteel krijgen alleen meisjes de prik.  

    <p>De injectie voorkomt besmetting van het Humaan Papilloma Virus (HPV-virus). Dit virus bestaat in meerdere varianten, waarvan er maar een paar gevaarlijk zijn. Bij meisjes kan HPV op latere leeftijd baarmoederhalskanker veroorzaken. Bij jongens speelt het virus een rol bij het ontstaan van anus-, mond-, penis- en keelkanker. </p>
<h3>Seksueel overdraagbaar</h3>
<p>Daarnaast is de kans dat jongens het virus doorgeven groot. Het virus is namelijk seksueel overdraagbaar en kan ook via huidcontact overgedragen worden. Daarom gaven gezondheidsdeskundigen eerder al het advies aan de regering om jongens ook in te laten enten. Dat advies heeft Nederland nu dan ook opgevolgd.</p>
<h3>Ook eerder</h3>
<p>Tot nu toe kregen meisjes de prik als ze twaalf à dertien jaar waren, maar ook daar komt nu verandering in. De vaccinatie wordt nu gezet bij meisjes én jongens als ze negen jaar oud zijn. Dan krijgen ze namelijk ook andere prikken, waardoor alles in één klap geregeld kan worden. Jongeren die de prik dan missen, krijgen alsnog een kans om hem te halen. Ook mannen en vrouwen tussen de 18 en 26 krijgen de mogelijkheid zich gratis te laten vaccineren. </p>  
