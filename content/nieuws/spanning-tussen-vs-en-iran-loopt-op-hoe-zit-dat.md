---
id: 4f018f1fe3c24ddbb970573c55e4ba24
type: nieuws
layout: post
title: "Spanning tussen VS en Iran loopt op, hoe zit dat?"
permalink: /nieuws/spanning-tussen-vs-en-iran-loopt-op-hoe-zit-dat/
date: 2022-05-11T19:16:41.067Z
author: 7biA1WiYB
excerpt: "De Verenigde Staten zijn bezig met het voorbereiden van de uitzending van duizend militairen naar het Midden-Oosten. Ze moeten daarheen vanwege oplopende spanningen tussen de VS en Iran. Dat liet het Amerikaanse ministerie van Defensie maandagavond weten.  "
seo:
  description: "Spanning tussen VS en Iran loopt op, hoe zit dat?"
  title: "Spanning tussen VS en Iran loopt op, hoe zit dat?"
---
De Verenigde Staten zijn bezig met het voorbereiden van de uitzending van duizend militairen naar het Midden-Oosten. Ze moeten daarheen vanwege oplopende spanningen tussen de VS en Iran. Dat liet het Amerikaanse ministerie van Defensie maandagavond weten.  

    <h3>Wat is er aan de hand?</h3>
<p>Volgens het Pentagon, het Amerikaanse ministerie van Defensie, zit Iran achter de aanval op twee olietankers in de Golf van Oman vorige week. De ene getroffen tanker was Japans en de andere Noors. Als bewijs kwamen de Amerikanen met nieuwe foto's van de aanval. Hierop zouden Iraanse militairen op een patrouilleboot te zien zijn. De foto (zie bovenaan dit artikel) zou zijn gemaakt met een helikopter die vlak na de aanval bij de tankers was. Ook gaf het Pentagon foto's vrij waarop Iraanse soldaten bij een van de boten te zien zouden zijn.</p>
<p>Eerder kwam het Pentagon al met een korrelige video van een schip. Volgens de VS is daarop te zien dat Iraanse militairen een onontplofte mijn uit het water halen. Dit is een beeld uit die video.</p>
<h3><div class="media media-element-container media-default"><div id="file-537510" class="file file-image file-image-jpeg">

        
  
  <div class="content">
    <img alt="Beeld uit door Pentagon vrijgegeven video" title="Foto: ANP" height="1000" width="1780" class="media-element file-default" data-delta="1" src="https://7dagen.netlify.app/sites/default/files/ANP-74546762.jpg">  </div>

  
</div>
</div></h3>
<h3>Wat willen de VS?</h3>
<p>De Amerikanen willen Iran in verband brengen met de aanval op de twee tankers. Andere landen zien het als een nieuwe poging van de Amerikaanse regering om andere partijen van de schuld van Iran te overtuigen. Het Verenigd Koninkrijk liet weten het eens te zijn met de beschuldigingen. Andere landen zoals Duitsland en Nederland zijn nog terughoudend. Ze willen meer onafhankelijk bewijsmateriaal.</p>
<p>De Verenigde Staten kondigden aan dat ze duizend extra militairen naar het Midden-Oosten zullen sturen. Zij zijn een aanvulling op de vijftienhonderd Amerikaanse militairen die al in de regio zijn. Wanneer de troepen vertrekken en waarnaartoe precies, werd niet bekend gemaakt. </p>
<h3>En wat zegt Iran?</h3>
<p>Iran ontkent alles en suggereert dat vijanden in de regio – onder meer Saoedi-Arabië - een conflict tussen de VS en Iran uit zouden willlen lokken. De baas van de Verenigde Naties, Antonio Guterres, riep op tot een onafhankelijk onderzoek. Wanneer dat gedaan wordt, is nog onbekend. </p>  
