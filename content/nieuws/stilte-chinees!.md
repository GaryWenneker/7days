---
id: 7599c029952a4c2baebb45acd21c1961
type: nieuws
layout: post
title: "Stilte, Chinees!"
permalink: /nieuws/stilte-chinees!/
date: 2022-05-11T19:16:41.067Z
author: 7biA1WiYB
excerpt: "Over twee jaar kun je officieel slagen (of zakken) voor Chinees. Vanaf 2017 wordt de taal namelijk een echt eindexamenvak. Dat maakte staatssecretaris Sander Dekker van Onderwijs dinsdag bekend.  "
seo:
  description: "Stilte, Chinees!"
  title: "Stilte, Chinees!"
---
Over twee jaar kun je officieel slagen (of zakken) voor Chinees. Vanaf 2017 wordt de taal namelijk een echt eindexamenvak. Dat maakte staatssecretaris Sander Dekker van Onderwijs dinsdag bekend.  

    <p>Altijd al willen klooien met karakters? Vanaf volgend schooljaar kun je er echt wat mee. Dan mag je Chinees als tweede vreemde taal opnemen in je eindexamenpakket, naast Engels. ‘Nederland is gebaat bij goede relaties met China’, legde staatssecretaris Sander Dekker deze week uit. Nederlanders die de taal spreken, komen dus goed van pas.</p>
<p>Moeten alle scholen nu halsoverkop een leraar Chinees zoeken? Nee. De taal hoeft, net als de andere vreemde talen, niet verplicht op elke school te worden gegeven.<br><br><strong>Extra vak</strong><br>Dertig vwo-scholen in Nederland zijn er allang mee begonnen. Zij boden Chinees tot nu toe aan als extra vak, in de vrije ruimte. Negen scholen deden sinds 2010 mee aan een examentest. Daar was iedereen zo tevreden over, dat Dekker nu besloten heeft dat Chinees officieel in het pakket mag.<br><br><strong>Apart</strong><br>Het is niet de eerste ‘aparte’ taal die je op school kunt kiezen. Naast het doodgewone Frans en Duits kun je ook eindexamen Spaans, Russisch, Arabisch, Turks, Italiaans en Fries doen. Omdat het Chinees zo ingewikkeld is, wordt het voorlopig alleen op vwo-niveau aangeboden. Dat betekent trouwens niet dat je het niet mag doen als je op de havo zit en een flinke talenknobbel hebt.  </p>
<p><em>En al het nieuws, onze achtergrondverhalen en tips over de eindexamens vind je <a href="https://7dagen.netlify.app/eindexamens">hier.</a></em></p>  
