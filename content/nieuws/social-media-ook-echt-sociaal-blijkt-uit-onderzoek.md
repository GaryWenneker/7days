---
id: 4f01cb2908034cc794242cc08b8f83f5
type: nieuws
layout: post
title: "Social media ook echt sociaal blijkt uit onderzoek"
permalink: /nieuws/social-media-ook-echt-sociaal-blijkt-uit-onderzoek/
date: 2022-05-11T19:16:41.067Z
author: 7biA1WiYB
excerpt: "‘Doe je telefoon nou eens weg!’ Bijna elke scholier krijgt het regelmatig te horen van zijn ouders. Hoogleraar Marjolijn Antheunis is echter van mening dat je juist niet jouw telefoon weg moet leggen. Uit haar onderzoek is gebleken dat social media goed zijn voor vriendschappen.  "
seo:
  description: "Social media ook echt sociaal blijkt uit onderzoek"
  title: "Social media ook echt sociaal blijkt uit onderzoek"
---
‘Doe je telefoon nou eens weg!’ Bijna elke scholier krijgt het regelmatig te horen van zijn ouders. Hoogleraar Marjolijn Antheunis is echter van mening dat je juist niet jouw telefoon weg moet leggen. Uit haar onderzoek is gebleken dat social media goed zijn voor vriendschappen.  

    <p>Volgens de wetenschapper krijgen we door het gebruik van bijvoorbeeld WhatsApp niet alleen meer vrienden, onze vriendschappen worden er ook beter door. Op social media voeren mensen schijnbaar sneller diepe gesprekken.  </p>
<h3>Positief beeld</h3>
<p>Natuurlijk is een vriendschap op alleen WhatsApp ook niet alles. Op een gegeven moment wil je elkaar zien. En dat kan nogal eens tegenvallen. ‘Je hebt een positiever beeld van iemand omdat je hem of haar niet ziet of omdat andere informatie ontbreekt’, vertelt Antheunis aan <em>de Volkskrant</em>. </p>
<h3>Missen</h3>
<p>Ook moeten mensen ervoor zorgen dat hun online contacten niet veel meer aandacht krijgen dan die vriend die naast hen op de bank zit. Volgens Antheunis zijn jongeren daar veel beter in dan mensen die niet met social media zijn opgegroeid. Daar staat tegenover dat jongeren erg bang zijn om iets te missen. Want je zou toch maar net zijn gaan slapen als die ene vriendin in de groepsapp foto’s stuurt van haar nieuwe kittens.</p>  
