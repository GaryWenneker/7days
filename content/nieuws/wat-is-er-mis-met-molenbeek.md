---
id: 37beb7ac3e004c90bf2a8f26ef3c6f3c
type: nieuws
layout: post
title: "Wat is er mis met Molenbeek?"
permalink: /nieuws/wat-is-er-mis-met-molenbeek/
date: 2022-05-11T19:16:41.067Z
author: 7biA1WiYB
excerpt: "Na de aanslagen in Parijs afgelopen vrijdag waren alle ogen gericht op de Franse hoofdstad. Maar de laatste paar dagen is ook een andere plaats in Europa volop in het nieuws: Molenbeek. Deze gemeente in Brussel wordt gezien als een 'broedplaats van terrorisme'. Wat is daar van waar? De feiten op een rijtje.  "
seo:
  description: "Wat is er mis met Molenbeek?"
  title: "Wat is er mis met Molenbeek?"
---
Na de aanslagen in Parijs afgelopen vrijdag waren alle ogen gericht op de Franse hoofdstad. Maar de laatste paar dagen is ook een andere plaats in Europa volop in het nieuws: Molenbeek. Deze gemeente in Brussel wordt gezien als een 'broedplaats van terrorisme'. Wat is daar van waar? De feiten op een rijtje.  

    <p><strong>1. Molenbeek is een buitenwijk van Brussel.</strong><b> </b>Het is een van de negentien gemeenten binnen de Belgische hoofdstad. Sint-Jans-Molenbeek, zoals <a href="https://goo.gl/maps/DsXgnXnUxP32" target="_blank">de wijk</a> voluit heet, telt ongeveer 95.000 inwoners. Het is een gekleurde buurt waar veel mensen van Marokkaanse afkomst wonen. Maar er leven ook mensen met een Spaanse, Italiaanse, Roemeense of Algerijnse achtergrond.</p>
<p><strong>2. Het is een van de armste wijken van België. </strong>Eén op de drie inwoners van Molenbeek is werkloos. Het grootste deel hiervan zijn jongeren. Die leven voor een groot deel op straat. Naar school gaan zij niet: één op de vier <a href="http://www.rtlnieuws.nl/nieuws/buitenland/wat-er-mis-molenbeek-broedplaats-voor-terroristen" target="_blank">jongeren </a>maakt de middelbare school niet af. Want waarom zou je een diploma halen, als je daarna toch geen baan kunt krijgen?</p>
<p><strong>3. Er worden regelmatig politie-invallen gedaan in Molenbeek. </strong>De politie vreest dat veel islamitische jongeren uit de wijk afreizen naar Syrië, om zich aan te sluiten bij <a href="https://7dagen.netlify.app/dossier-IS">terreurgroep IS</a>. De ellende in de wijk, de werkloosheid en de armoede, vergroot de kans om op het verkeerde pad te komen. Islamitische jongeren zouden daar makkelijker te 'ronselen' zijn. De politie doorzocht daarom al vaker huizen, in de hoop Syrië-gangers te kunnen opsporen. Ook dit weekend werden er grote invallen gedaan.</p>
<p><div class="media media-element-container media-default"><div id="file-13156" class="file file-image file-image-jpeg">

        
  
  <div class="content">
    <img title="Beeld: AFP" height="906" width="1806" class="media-element file-default" src="https://7dagen.netlify.app/sites/default/files/ANP-35032531.jpg" alt="">  </div>

  
</div>
</div>
<p><strong>4. Drie van de terroristen achter de aanslagen in Parijs kwamen uit Molenbeek. </strong>Abdelhamid Abaaoud en de twee broers Ibrahim en Salah Abdelslam groeiden op in de Brusselse gemeente. De drie waren al <a href="http://www.hln.be/hln/nl/35524/Aanslagen-Parijs/article/detail/2525853/2015/11/16/Staatsvijand-nummer-1-Salah-Abdeslam-werkte-voor-MIVB.dhtml" target="_blank">bekend </a>bij de politie vanwege diefstal en drugshandel. Bij de aanslagen in Parijs is Ibrahim Abdelslam om het leven gekomen. De twee anderen zijn gevlucht.</p>
<p><strong>5. Al eerder kwamen er terroristen uit Molenbeek.</strong> De broers Kouachi, die begin dit jaar het <a href="https://7dagen.netlify.app/nieuws/charlie-hebdo-hoe-zat-dat-ook-alweer">bloedbad op de redactie van Charlie Hebdo</a> aanrichtten, woonden in Molenbeek. Ook de man die in augustus <a href="https://7dagen.netlify.app/thalyshelden">met een wapen de Thalys instapte</a>, kwam uit Molenbeek. Vorig jaar schoot terrorist Mehdi Nemoush vier mensen dood in het Joods museum in Brussel - ook hij kwam uit Molenbeek.</p>
<p><strong>6. 'Molenbeek is een gigantisch probleem'. </strong>Dat <a href="http://www.volkskrant.nl/buitenland/belgische-politici-situatie-molenbeek-niet-onder-controle~a4186973/" target="_blank">stelt </a>de Belgische premier Charles Michel. Dat er bijna bij elke aanslag wel een link te vinden is met Molenbeek, is problematisch. 'De situatie is er niet onder controle'. In de media wordt Molenbeek al omschreven als 'broedplaats van terrorisme', of als 'de jihadistische hoofdstad van Europa.' Molenbeek zou zo een toevluchtsoord voor terroristen zijn geworden.</p>
<p><div class="media media-element-container media-default"><div id="file-13157" class="file file-image file-image-jpeg">

        
  
  <div class="content">
    <img title="Beeld: EPA" height="1740" width="3772" class="media-element file-default" src="https://7dagen.netlify.app/sites/default/files/ANP-35031555.jpg" alt="">  </div>

  
</div>
</div>
<p><strong>7. Er is kritiek op de manier waarop de politiek met Molenbeek omgaat.</strong> De problemen in de Belgische wijk zijn er al jaren. En toch lukt het de Belgische politiek niet om er iets aan te doen. De politie zou <a href="http://www.volkskrant.nl/buitenland/waarom-het-jihadisme-probleem-kan-voortbestaan-in-molenbeek~a4187730/" target="_blank">onvoldoende </a>samenwerken. Het sturen van grote politietroepen heeft volgens sommigen ook geen zin. Veel beter kan er aandacht besteed worden aan beter onderwijs, aan het oplossen van de werkloosheid en betere opvoeding stimuleren.</p>
<p><strong>8. Niet alle inwoners van Molenbeek zijn 'potentiële terroristen'.</strong> De Syrië-gangers vormen een héél klein deel van de bevolking van de wijk. Voor zover <a href="http://www.rtlnieuws.nl/nieuws/buitenland/wat-er-mis-molenbeek-broedplaats-voor-terroristen" target="_blank">bekend </a>zijn er 41 Belgische jihadisten die uit Molenbeek komen. Dat betekent dat 94.959 inwoners er niks mee te maken hebben. Zij balen er alleen maar van dat hun wijk nu zo slecht in het nieuws komt en dat de straten al dagenlang volstaan met politie en pers. Zij hopen alleen maar dat er nu eindelijk iets wordt gedaan aan alle ellende.</p>
<p><strong>Meer lezen over de aanslagen in Parijs? Lees ons <a href="https://7dagen.netlify.app/dossier-parijs">dossier Parijs</a>:</strong></p>
<p><strong>1. <a href="https://7dagen.netlify.app/nieuws/wat-gebeurde-er-parijs">Wat is er precies gebeurd?</a><br>2. <a href="https://7dagen.netlify.app/nieuws/waarom-heeft-deze-aanslagen-gepleegd">Waarom heeft terreurgroep IS deze aanslagen gepleegd?</a><br>3. <a href="https://7dagen.netlify.app/nieuws/charlie-hebdo-hoe-zat-dat-ook-alweer">Hoe zit het ook alweer met de aanslagen op Charlie Hebdo?</a><br>4. <a href="https://7dagen.netlify.app/nieuws/de-aanslagen-van-minuut-tot-minuut">De aanslagen van minuut tot minuut</a><br>5. <a href="https://7dagen.netlify.app/nieuws/de-wereld-leeft-mee-met-parijs">De wereld leeft mee met Parijs</a><br>6. <a href="https://7dagen.netlify.app/nieuws/gaat-ook-aanslagen-plegen-nederland">Gaat IS ook aanslagen plegen in Nederland?</a><br>7. <a href="https://7dagen.netlify.app/nieuws/waarom-ging-duitsland-nederland-niet-door">Waarom ging Duitsland-Nederland niet door?</a><br>8. <a href="https://7dagen.netlify.app/nieuws/wat-er-mis-met-molenbeek">Wat is er mis met Molenbeek?</a><br>9. Video: <a href="https://7dagen.netlify.app/video/bloemen-tegen-geweren">Bloemen tegen geweren</a><br>10. <a href="https://7dagen.netlify.app/nieuws/7-tips-om-heftig-nieuws-beter-te-verteren">7 tips om heftig nieuws beter te verteren</a><br>11. <a href="https://7dagen.netlify.app/dossier-parijs">Hoe leef je verder na 'Parijs'?</a></strong></p>
<p> </p>
<p><em>Op de hoogte blijven van het nieuws? Meld je aan voor onze gratis <a href="https://7dagen.netlify.app/whatsapp" target="_blank">WhatsApp-dienst</a>, of neem een <a href="https://abonneren.sevendays.nl/abonneren/abonnementen">proefabonnement</a> op 7Days.</em></p>  
