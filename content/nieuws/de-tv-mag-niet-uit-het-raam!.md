---
id: 84408a4e1de547e79116c29e1543577d
type: nieuws
layout: post
title: "De tv mag niet uit het raam!"
permalink: /nieuws/de-tv-mag-niet-uit-het-raam!/
date: 2022-05-11T19:16:41.067Z
author: 7biA1WiYB
excerpt: "De digitalisering betekent de dood voor die goeie ouwe beeldbuis! Nou ja, dat wordt veel geroepen. Maar Deloitte heeft het onderzocht en voorspelt de televisie nog een lang leven: we verruilen de traditionele tv nog niet voor YouTube.  "
seo:
  description: "De tv mag niet uit het raam!"
  title: "De tv mag niet uit het raam!"
---
De digitalisering betekent de dood voor die goeie ouwe beeldbuis! Nou ja, dat wordt veel geroepen. Maar Deloitte heeft het onderzocht en voorspelt de televisie nog een lang leven: we verruilen de traditionele tv nog niet voor YouTube.  

    <p>Soms lijkt het alsof de digitalisering zo hard gaat dat we moeten oppassen dat we zelf niet in robots veranderen. Gelukkig: zo'n vaart zal het niet lopen. 18- tot 35-jarigen ruilen de televisie voorlopig nog niet in voor YouTube. Dat voorspelt adviesbureau Deloitte in de veertiende editie van het grote tech&amp;media-onderzoek dat het ieder jaar presenteert. </p>
<p><strong>Wat zegt het koffiedik nog meer?</strong><br>Deloitte onderhoudt nauw contact met de digigoden, en die beloofden het volgende voor 2015:</p>
<p><em>Hoera voor portemonnee-loos shoppen</em><br>Winkelen? Laat je portemonnee maar thuis. Yup, ook je pinpas. Dit jaar gaan we tien keer zoveel als vroeger smartphones gebruiken voor een betaling in een winkel. Banken, bedrijven en winkeliers begrijpen steeds beter hoe dat werkt. Alleen de ouderwetse klanten, die nog maar nét gewend waren aan pinpassen en creditcards, houden de ontwikkeling nog tegen. </p>
<p><em>Het boek blijft: 'Prints charming'</em><br>Het wemelt van de tablets, e-readers en smartphones, maar dat betekent niet dat we geen boeken meer kopen. Deloitte voorspelt zelfs dat 80% van de boekverkoop gewoon uit ouderwetse, papieren boeken bestaat. Ook de jongere generatie (18-35) kan de geur van een vers boek niet weerstaan. Bovendien is een boek goed voor je imago: 'Even goed de kaft van m'n boek laten zien. Dan vindt ze me vast knap en intelligent.'</p>
<p><em>Generatie-gratis wil best betalen</em><br>Nieuw album van je favoriete artiest? Downloaden. Filmmarathon? Gewoon alle Hobbit-films van internet trekken en thuis op de bank blijven zitten. Zijn we dan helemaal niet meer bereid te betalen voor media? Jawel, zegt Deloitte. In de V.S. en Canada heeft de generatie-gratis (18-35) er jaarlijks 750 dollar voor over en in Europa 300 tot 350 euro. Dat geld gaat op aan een televisie-abonnement, maar ook aan Netflix, Spotify en computergames. </p>
<p><em>Het regent geen smartphones meer</em><br>Op een enkele weigeraar na is een groot deel van de bevolking nu wel overgestapt op smartphones. Die telefoons houden het ook langer vol, zodat de verkoop nog 'maar' met 12% stijgt (dat was drie jaar geleden nog 47%). De reden om 'm te vervangen is nu vaker de hebben-hebben-factor: met de nieuwste telefoon maak je indruk. Van de 1,4 miljard telefoons die zullen worden verkocht, zal dan ook 1 miljard een andere smartphone vervangen.</p>
<p><em>Even een boterhammetje pindakaas printen?</em><br>Ze bestaan hoor, voedselprinters. Maar is dit het begint van een 3D-print-revolutie? Maken we straks met één druk op de knop onze eigen puntenslijpers, legoblokjes en schaakstukken? Neuh, zegt Deloitte. Aan het eind van dit jaar heeft heus niet ieder huishouden zo'n ding staan. 80% van de 3D-printers zal worden aangeschaft door bedrijven. </p>
<p><em>En wat was dat met die tv precies?</em><br>Hoeveel korte vlogs, clips en YouTube-filmpjes we ook kijken, alles bij elkaar is dat maar 3% van het videomateriaal dat we zien. We blijven dus flink hooked aan de traditionele tv en film. </p>
<p><em>Dus m'n tv hoeft nog niet uit het raam?</em><br>Het zijn maar voorspellingen. Als we met z'n allen televisies uit het raam gaan smijten krijgen Deloitte mooi ongelijk. Maar de afgelopen vijf jaar bleek 79% van de voorspellingen te kloppen, zegt het bedrijf zelf. Waarschijnlijk blijft dus ook in het komende jaar de televisie het centrale punt in ieder huishouden. Gelukkig maar: waar moet je al je meubilair anders op richten?</p>  
