---
id: da303cdd2a3b4240ab5a2792dc7b83f2
type: nieuws
layout: post
title: "Drie vragen over de Gouden Eeuw-discussie"
permalink: /nieuws/drie-vragen-over-de-gouden-eeuw-discussie/
date: 2022-05-11T19:16:41.067Z
author: 7biA1WiYB
excerpt: "Veel mensen kennen de zeventiende eeuw onder zijn bijnaam de ‘Gouden Eeuw’. Niks mis mee zou je denken, maar toch is er veel discussie over. Het Amsterdam Museum stopt zelfs onmiddellijk met het gebruiken van de naam. Drie vragen hierover:  "
seo:
  description: "Drie vragen over de Gouden Eeuw-discussie"
  title: "Drie vragen over de Gouden Eeuw-discussie"
---
Veel mensen kennen de zeventiende eeuw onder zijn bijnaam de ‘Gouden Eeuw’. Niks mis mee zou je denken, maar toch is er veel discussie over. Het Amsterdam Museum stopt zelfs onmiddellijk met het gebruiken van de naam. Drie vragen hierover:  

    <h3>1. Wat is precies de kritiek op de naam Gouden Eeuw?</h3>
<p>Als mensen het over de Gouden Eeuw hebben, praten ze vaak over een succesvolle periode in de zeventiende eeuw. Nederland had toen veel aanzien op het wereldtoneel en was een economische en militaire wereldmacht. Veel Nederlanders leefde in grote welvaart, maar lang niet iedereen had zoveel geluk. Er was ook veel armoede, oorlog en slavernij. Dat is precies de kritiek op de naam Gouden Eeuw: het zou deze negatieve kanten negeren. Het Amsterdam Museum besloot daarom voortaan alleen de zeventiende eeuw te noemen. </p>
<h3>2. Waarom is er nu dan discussie?</h3>
<p>Niet iedereen is blij met de naamsverandering van het Amsterdam Museum. Veel mensen vinden die veel te ver vinden. Ook premier Rutte, die zelf geschiedenis heeft gestudeerd, is het niet met het museum eens: ‘Wat een onzin is dit. Hier kan ik niks mee. Ja, er zaten aspecten aan waarvan we nu zeggen: ai. Maar die kun je ook gewoon benoemen.’ </p>
<p>Minister Van Engelshoven van Onderwijs en Cultuur geeft het museum deels gelijk: ‘Voor mij is het én de zeventiende eeuw én de Gouden Eeuw. Zo noemen we het nu eenmaal. Het wás ook een gouden eeuw voor de handel en de kunst.’ </p>
<h3>3. Hoe zou je de Gouden Eeuw dan wel moeten noemen?</h3>
<p>Vaak wordt de zeventiende eeuw geopperd maar die denkt de lading volgens sommigen ook niet helemaal. Er gaan dus ook stemmen op om de naam niet te veranderen, maar er wel duidelijk bij te vermelden dat er ook verkeerde dingen zijn gebeurd in die tijd. Als er over de Gouden Eeuw gesproken wordt, mogen onderwerpen als slavernij en armoede niet ongenoemd blijven. Dat is iets wat bijvoorbeeld het Rijksmuseum al probeert te doen. Daarnaast zijn er mensen die vinden dat het woord ‘goud’ vervangen zou moeten worden. Maar naar wat? Daar zijn nog geen duidelijke ideeën over. </p>  
