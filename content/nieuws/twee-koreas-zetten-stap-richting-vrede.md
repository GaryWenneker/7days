---
id: 32d496cd6e7441c89433cec31dec7747
type: nieuws
layout: post
title: "Twee Korea's zetten stap richting vrede"
permalink: /nieuws/twee-koreas-zetten-stap-richting-vrede/
date: 2022-05-11T19:16:41.067Z
author: 7biA1WiYB
excerpt: "Een warm welkom gisteren van de Noord-Koreaanse dictator Kim Jong-un voor zijn zuiderbuur Moon Jae-in. De aartsvijanden ontmoetten elkaar in de Noord-Koreaanse hoofstad Pyongyang. Drie vragen (en antwoorden) over deze bijzondere ontmoeting.  "
seo:
  description: "Twee Korea's zetten stap richting vrede"
  title: "Twee Korea's zetten stap richting vrede"
---
Een warm welkom gisteren van de Noord-Koreaanse dictator Kim Jong-un voor zijn zuiderbuur Moon Jae-in. De aartsvijanden ontmoetten elkaar in de Noord-Koreaanse hoofstad Pyongyang. Drie vragen (en antwoorden) over deze bijzondere ontmoeting.  

    <p><strong>1. Wat komt de Zuid-Koreaanse president doen in Noord-Korea?</strong></p>
<p>Moon Jae-in is in buurland Noord-Korea voor een driedaags bezoek. Hij nam tweehonderd mensen mee, onder wie veel zakenmensen van grote bedrijven. Het is al de derde keer in korte tijd dat de leiders van Noord- en Zuid-Korea met elkaar praten. We willen samenwerken en militaire spanningen verminderen, zei Moon. De Korea's zijn officieel al sinds 1953 in oorlog. Hun relatie lijkt nu langzaam te verbeteren. Noord-Korea deed ook mee aan de <a href="https://7dagen.netlify.app/nieuws/olympische-spelen-zuid-korea-zijn-begonnen" target="_blank">Winterspelen in Zuid-Korea</a> aan het begin van dit jaar.</p>
<p><strong>2. Waarom is deze ontmoeting belangrijk?</strong></p>
<p>De president van Zuid-Korea is een soort bemiddelaar tussen Kim Jong-un en de Amerikaanse president Trump. Ook Noord-Korea en de Verenigde Staten waren jarenlang aartsvijanden. Afgelopen juni <a href="https://7dagen.netlify.app/nieuws/trump-en-kim-praten-over-vrede" target="_blank">spraken Trump en Kim</a> in Singapore voor het eerst over vrede. Moon speelde een belangrijke rol bij deze toenadering. Kim zou stoppen met zijn kernwapenprogramma, in ruil voor Trumps belofte dat de VS Noord-Korea niet aanvalt. Maar na de mooie woorden van beide partijen, volgden weinig daden. Volgens <a href="https://www.theatlantic.com/international/archive/2018/07/north-korea-nuclear/564287/" target="_blank">Amerikaanse inlichtingendiensten</a> is Kim gewoon doorgegaan met zijn kernwapens. Trump zou zich door hem bij de neus hebben laten nemen.</p>
<p>Moons plan is om Kim ervan te overtuigen dat hij zijn kernkoppen toch echt moet opgeven. Zijn lokkertje? Investeringen in het arme Noord-Korea. Daarom heeft hij al die ondernemers meegenomen.</p>
<p><strong>3. Heeft de ontmoeting al iets opgeleverd?</strong></p>
<p>Ja, meer dan waarnemers vooraf dachten. Volgens het Zuid-Koreaanse persbureau <em>Yonhap </em>hebben de leiders gezegd zich te zullen inzetten voor een kernwapenvrij Noord-Korea en vrede tussen hun landen. Mogelijk gaan ze daarvoor militairen en wapens aan beide kanten van de zwaarbewapende grens terughalen. Dat is een grote stap in het vredesproces.</p>
<p>Kim zei bereid te zijn om een onderzoekscentrum voor kernwapens te sluiten, in ruil voor de toezegging dat de VS Noord-Korea niet langer bedreigt, bijvoorbeeld met onderzeeërs voor de kust. Hij wil waarschijnlijk nog voor het einde van het jaar bij Moon op bezoek in Zuid-Korea. Of er ook echt een vredesverdrag komt, blijft de vraag. </p>
<p><em>Bekijk hier een video van de ontvangst gisteren.<div class="media media-element-container media-default"><div id="file-534646" class="file file-video file-video-youtube">

        <h2 class="element-invisible"><a href="/files/kim-jong-un-greets-moon-jae-third-korean-summit-pyongyang-time">Kim Jong Un Greets Moon Jae-In For Third Korean Summit In Pyongyang | TIME</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Kim Jong Un Greets Moon Jae-In For Third Korean Summit In Pyongyang | TIME" src="https://www.youtube.com/embed/sUYCL5i_dzo?wmode=opaque&controls=" name="Kim Jong Un Greets Moon Jae-In For Third Korean Summit In Pyongyang | TIME" frameborder="0" allowfullscreen="">Video van Kim Jong Un Greets Moon Jae-In For Third Korean Summit In Pyongyang | TIME</iframe>
</div>
  </div>

  
</div>
</div></em></p>  
