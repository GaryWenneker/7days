---
id: 59dfde1ff2174556852d88c228058dc3
type: nieuws
layout: post
title: "Vermist meisje (13) na drie maanden weer terug"
permalink: /nieuws/vermist-meisje-13-na-drie-maanden-weer-terug/
date: 2022-05-11T19:16:41.067Z
author: 7biA1WiYB
excerpt: "Drie maanden lang was Jayme Closs (13) spoorloos, maar afgelopen nacht is de Amerikaanse tiener levend gevonden. Drie vragen en antwoorden over deze bizarre vermissing.  "
seo:
  description: "Vermist meisje (13) na drie maanden weer terug"
  title: "Vermist meisje (13) na drie maanden weer terug"
---
Drie maanden lang was Jayme Closs (13) spoorloos, maar afgelopen nacht is de Amerikaanse tiener levend gevonden. Drie vragen en antwoorden over deze bizarre vermissing.  

    <h3>1. Wat gebeurde er in oktober?</h3>
<p>Een heftig verhaal. Na een telefoontje naar de alarmcentrale op 15 oktober - waarin veel gegil te horen was - werden de ouders van Jayme door hulpdiensten dood gevonden in hun huis in de Amerikaanse staat Wisconsin. Wat er precies gebeurde is (nog) niet duidelijk, maar van Jayme ontbrak sindsdien elk spoor.</p>
<h3>2. Heeft ze iets met de moord te maken?</h3>
<p>Daar hield de politie in het begin wel rekening mee. Toen bleek dat ze vermist was, werd de tiener al snel van de verdachtenlijst gehaald. Het lijkt erop dat ze is ontvoerd door de moordenaar(s) van haar ouders.</p>
<h3>3. Hoe is ze teruggevonden?</h3>
<p>Kort na het drama in oktober, werd een grote zoekactie gestart. De politie ging ervan uit dat Jayme nog leefde en in gevaar was. Duizenden vrijwilligers hebben geholpen om de omgeving uit te kammen op zoek naar aanwijzingen. In een dorpje op ongeveer een uur rijden van haar ouderlijk huis, werd ze op straat gevonden door een vrouw die haar hond aan het uitlaten was. Jayme zou hebben gezegd dat ze hulp nodig had. De buurtbewoonster belde de politie. Kort daarna is één persoon aangehouden.</p>  
