---
id: 9d56f03001984a8e99be10a097186119
type: nieuws
layout: post
title: "Veertien jongeren gewond na blikseminslag"
permalink: /nieuws/veertien-jongeren-gewond-na-blikseminslag/
date: 2022-05-11T19:16:41.067Z
author: 7biA1WiYB
excerpt: "Bij een blikseminslag op een militair terrein in het Brabantse Ossendrecht zijn woensdag veertien jongeren gewond geraakt. De slachtoffers zijn leerling-militairen tussen de zestien en achttien jaar.  "
seo:
  description: "Veertien jongeren gewond na blikseminslag"
  title: "Veertien jongeren gewond na blikseminslag"
---
Bij een blikseminslag op een militair terrein in het Brabantse Ossendrecht zijn woensdag veertien jongeren gewond geraakt. De slachtoffers zijn leerling-militairen tussen de zestien en achttien jaar.  

    <p>De groep was buiten bezig met een oefening die te maken had met het beveiligen van een locatie, toen ze werden verrast door het onweer. Eén van hen - een man van achttien - raakte zwaargewond nadat-ie zou zijn getroffen door de bliksem. Hij werd met een traumahelikopter naar het ziekenhuis gebracht. Ook de rest van de slachtoffers moeten voor controle naar het ziekenhuis.</p>
<h3>Studenten</h3>
<p>De jongeren volgen de opleiding Veiligheid en Vakmanschap (VeVa) op het ROC Zuid-Holland. Daarbij combineren studenten een mbo-opleiding met praktijkweken bij de marine, landmacht en luchtmacht. Ze zijn daarmee verzekerd van een stage bij een van de krijgsmachtonderdelen en worden voorbereid op een functie bij Defensie.</p>
<h3>Onderzoek</h3>
<p>Ank Bijleveld, de minister van Defensie`, reageerde geschrokken op het nieuws: 'Zojuist met schrik kennisgenomen van de blikseminslag bij een groep ROC leerlingen Veiligheid en Vakmanschap. Prioriteit ligt nu bij de beste zorg en opvang van de gewonden', schreef ze op <a href="https://twitter.com/MinBijleveld/status/1141290029828005888" target="_blank">Twitter</a>. Er wordt nog uitgezocht waarom de jongeren buiten waren.</p>  
