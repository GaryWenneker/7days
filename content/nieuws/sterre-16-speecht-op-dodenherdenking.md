---
id: 75f5f81519034fe8b737e04206359cf5
type: nieuws
layout: post
title: "Sterre (16) speecht op Dodenherdenking"
permalink: /nieuws/sterre-16-speecht-op-dodenherdenking/
date: 2022-05-11T19:16:41.067Z
author: 7biA1WiYB
excerpt: "Sterre Wolthers (16) uit Haren mag tijdens de Nationale Herdenking op 4 mei op de Dam in Amsterdam haar eigen gedicht voordragen. Ze deed mee aan de wedstrijd Dichter bij 4 mei en won!  "
seo:
  description: "Sterre (16) speecht op Dodenherdenking"
  title: "Sterre (16) speecht op Dodenherdenking"
---
Sterre Wolthers (16) uit Haren mag tijdens de Nationale Herdenking op 4 mei op de Dam in Amsterdam haar eigen gedicht voordragen. Ze deed mee aan de wedstrijd Dichter bij 4 mei en won!  

    <p>Uit meer dan 250 gedichten werd die van Sterre als winnaar gekozen. Zelf zegt ze over haar gedicht: 'Dit gedicht gaat over mijn familie, over de dingen die toen, in de oorlog, zijn gebeurd. Die gebeurtenissen kunnen je leven nog steeds bepalen. Die oorlog, die laat je niet los.'</p>
<p><strong>Andere grote herdenkingen</strong><br>In totaal waren er vijftien finalisten die streden om de winst. Naast Sterre mogen Eline Huberts (16), Marjolein Werkman (18) en Ayu Ritzema (18) mogen hun gedichten voordragen op andere grote herdenkingen in Nederland. </p>
<p>Dit is het winnende gedicht van Sterre:</p>
<p><em><strong>Monument</strong></em></p>
<p><em>Mijn opa droeg een gele ster<br>en mocht plotseling niet meer<br>met zijn moeder naar het park</em></p>
<p><em>Mijn oma woonde in een kamp<br>en moest buigen voor Japanners<br>in de felle rode zon</em></p>
<p><em>Mijn opa deelde zijn kamer<br>met een Duitse soldaat<br>het pistool ligt nog op zolder</em></p>
<p><em>Mijn oma werd pas na de oorlog<br>geboren op een boerderij<br>precies een jaar na de bevrijding</em></p>
<p><em>Op haar twaalfde hoorde ze<br>hoe haar ouders in de oorlog<br>joden en piloten verstopten in de schuur</em></p>
<p><em>En in deze twee minuten<br>vraag ik me af<br>wat er gebeurd zou zijn<br>als die Duitser die nacht<br>bij een ander van die vier was ondergebracht<br>was ik er dan geweest?</em></p>  
