---
id: 1a81949afd0c4cfa8df5a9c16c02c77d
type: nieuws
layout: post
title: "7 transfers bij de radio en tv"
permalink: /nieuws/7-transfers-bij-de-radio-en-tv/
date: 2022-05-11T19:16:41.067Z
author: 7biA1WiYB
excerpt: "Wie denkt dat transfers alleen in de voetballerij voorkomen, heeft het mis. Ook in de wereld van radio en tv wisselen presentatoren vaak van club. Coen en Sander bijvoorbeeld. Daarom: de 7 meest spraakmakende radio- en tv-transfers op een rij.  "
seo:
  description: "7 transfers bij de radio en tv"
  title: "7 transfers bij de radio en tv"
---
Wie denkt dat transfers alleen in de voetballerij voorkomen, heeft het mis. Ook in de wereld van radio en tv wisselen presentatoren vaak van club. Coen en Sander bijvoorbeeld. Daarom: de 7 meest spraakmakende radio- en tv-transfers op een rij.  

    <p><img class="rechts" src="http://admin.sevendays.nl/getimage.php?id=11370&amp;l=image&amp;w=200&amp;h=0&amp;t=scl"><strong>1. Coen en Sander (3FM -&gt; Radio 538)</strong><br>De heetste transfer in de wereld van radio en televisie: hij is nog geen dag oud. DJ's Coen en Sander vertrekken bij 3FM en gaan na de zomer aan de slag bij Radio 538. Het duo, bekend van de Coen &amp; Sander Show, volgt daar Ruud de Wild op. Zijn contract loopt in augustus namelijk af. Net als de voetbalwereld zijn transfers hard en meedogenloos: de één komt, de ander gaat.</p>
<p><strong>2. Eva Jinek (NOS -&gt; WNL)</strong><br>Ze was ooit de grote belofte bij het NOS Journaal. Bijna mocht ze het nette nieuwsprogramma Nieuwsuur gaan presenteren, maar haar toenmalige relatie met de omstreden advocaat Bram Moszkowicz gooide roet in het eten. En dus pakte Eva haar koffers en vertrok ze naar de nieuwe omroep WNL. Daar kreeg ze alle vrijheid en mocht ze een eigen talkshow presenteren. Lang heeft het avontuur daar niet geduurd: inmiddels werkt ze bij de KRO, met haar eigen talkshow op de late avond. </p>
<p><strong>3. Jack Spijkerman (VARA -&gt; Talpa)</strong><br>Ken je Talpa nog? In 2005 had John de Mol grootse plannen met zijn nieuwe televisiezender. Om een grote zender te maken, had hij grote sterren nodig. Die haalde hij bij verschillende omroepen weg. Linda de Mol, Humberto Tan, Beau van Erven Dorens. Maar de meest besproken van allemaal was Jack Spijkerman. Een écht VARA-gezicht, die daar het razend populaire Kopspijkers presenteerde. 'Hij doet het alleen maar voor het geld', zo klonk het. Bij Talpa mocht Spijkerman een variant maken van Kopspijkers, maar succes heeft hij daar - tot het einde van Talpa in 2007 - nooit behaald.</p>
<p><strong>4. Ruud de Wild (Radio 538 -&gt; Q-Music -&gt; Radio 538)</strong><br>Ruud de Wild heeft bijna net zoveel werkgevers als vriendinnen gehad. De dj, die ooit begonnen is bij Radio 538, is er maar liefst twee keer weggegaan. De ene keer vertrok hij naar BNN, de andere keer naar Q-Music. En nu, met de komst van Coen en Sander, gaat hij hoogstwaarschijnlijk weer weg bij Radio 538. Waar moet Ruud heen?</p>
<p><strong>5. Paul de Leeuw (VARA -&gt; RTL)</strong><br>Oké, hij is nooit echt weggegaan bij de VARA. Maar toen het exclusieve contract van Paul de Leeuw daar afliep, wist hij snel zijn weg naar RTL4 te vinden. Daar zat hij plots in het panel van Wie Ben Ik? en presenteerde hij het spelprogramma Roodkapje. Bijzonder, want Paul de Leeuw was hét boegbeeld van de VARA. Niet meer dus: hij klust maar wat graag bij.</p>
<p><strong>6. Nicolette Kluijver (BNN -&gt; RTL)</strong><br>BNN, de omroep voor jongeren, is vaak een springplank voor het grotere werk. Kijk maar naar Bridget Maasland, of Eddy Zoey. Ook Nicolette Kluijver maakte de sprong en kwam bij RTL terecht. Ze had namelijk wel genoeg van BNN's Spuiten en Slikken. Daarom presenteert ze nu bij RTL het programma Sex Academy en Adam Zkt. Eva, waarin mensen naakt daten. Nee, heel logisch allemaal.</p>
<p><strong>7. Patrick Lodiers (BNN -&gt; KRO-NCRV)</strong><br>Het was één van de opvallendste transfers vorig jaar. Presentator, en nota bene voorzitter van BNN, verruilde zijn omroep voor de KRO-NCRV. 'Ik moest ooit bij BNN weg', was zijn reden voor het vertrek. Bij de nieuwe omroep mag hij De Reünie presenteren. </p>  
