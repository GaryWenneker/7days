---
id: 1ebbc4e40c40407bba7aa3197627e4fe
type: nieuws
layout: post
title: "Belangrijke prijs voor gevangen blogger"
permalink: /nieuws/belangrijke-prijs-voor-gevangen-blogger/
date: 2022-05-11T19:16:41.067Z
author: 7biA1WiYB
excerpt: "De Saudische blogger Raif Badawi (32) heeft woensdag een belangrijke prijs gewonnen. Maar 'm zelf in ontvangst nemen ging niet. Badawi zit in de gevangenis. Voor het geven van zijn eerlijke mening. Vandaar de lege stoel op de plechtigheid in Straatsburg.  "
seo:
  description: "Belangrijke prijs voor gevangen blogger"
  title: "Belangrijke prijs voor gevangen blogger"
---
De Saudische blogger Raif Badawi (32) heeft woensdag een belangrijke prijs gewonnen. Maar 'm zelf in ontvangst nemen ging niet. Badawi zit in de gevangenis. Voor het geven van zijn eerlijke mening. Vandaar de lege stoel op de plechtigheid in Straatsburg.  

    <p>De Sacharov 2015. Dat is een prestigieuze mensenrechtenprijs plus een geldbedrag van 50.000 euro. Die had Badawi in z’n zak kunnen steken. Als hij tenminste op vrije voeten was. Maar de blogger zit al sinds oktober 2014 in een superstrenge gevangenis in Saoedi-Arabië.</p>
<p><strong>Zelf bepalen wat je gelooft</strong><br>Hij is veroordeeld tot een jarenlange celstraf, omdat hij op zijn blog kritisch schreef over de rol van religie in zijn land. Badawi vindt dat iedereen zelf moet kunnen bepalen of hij gelooft. En wat iemand dan gelooft. En daar schreef hij tot voor kort openlijk over op zijn site.<br><div class="media media-element-container media-default"><div id="file-14180" class="file file-image file-image-jpeg">

        
  
  <div class="content">
    <img title="Badawi&#039;s vrouw Ensaf Haidar in oktober tijdens een protest bij de Saoedische ambassade in Wenen  Foto EPA" height="2707" width="4096" class="media-element file-default" src="https://original.sevendays.nl/sites/default/files/ANP-34449710.jpg" alt="">  </div>

  
</div>
</div><br><strong>Gevlucht</strong><br>Dat was tegen het zere been van de ultrastrenge overheid in Saoedi-Arabië. Daar heb je zelfs een godsdienstpolitie die controleert of je je wel aan de islamitische regels houdt.<br><br>In 2012 werd Badawi opgepakt en opgesloten voor het beledigen van de islam. Hij kreeg tien jaar cel, een grote geldboete en duizend zweepslagen opgelegd. Zijn site werd uit de lucht gehaald en zijn vrouw en drie kinderen vluchtten in paniek naar Libanon.
<p><strong>Nog steeds vast</strong><br>Ondanks felle internationale protesten zit Badawi nog steeds vast. Het was dan ook zijn vrouw Ensaf Haidar die woensdag de Sacharovprijs in het Europees Parlement in het Franse Straatsburg in ontvangst nam.<br><div class="media media-element-container media-default"><div id="file-14179" class="file file-image file-image-jpeg">

        
  
  <div class="content">
    <img title="De lege stoel  Foto AFP" height="2981" width="4204" class="media-element file-default" src="https://original.sevendays.nl/sites/default/files/ANP-35428002.jpg" alt="">  </div>

  
</div>
</div><br><strong>Nieuwe hoop</strong><br>‘Deze prijs geeft ons nieuwe hoop. Ik ga nooit opgeven!’, zei ze. Tijdens het minutenlange applaus dat de aanwezigen haar gaven hield Haidar een foto van haar man omhoog. Een lege stoel liet zien waar de blogger zelf had moeten zitten als de wereld anders was geweest.
<p>‘Badawi staat symbool voor de mensen die overal ter wereld vechten voor fundamentele rechten’, zei Europees Parlement-voorzitter Martin Schulz tijdens de plechtigheid.</p>
<p><strong>Eén serie zweepslagen</strong><br>Badawi’s vrouw en kinderen wonen nu in Canada, waar ze politiek asiel hebben gekregen. Vanuit daar blijft Ensaf Haidar dapper strijden voor de vrijlating van haar man. Ook Amnesty International maakt zich sterk voor de blogger. </p>
<p>Badawi heeft voor zover bekend één serie zweepslagen gekregen en daarna niet meer. Wel maakte Haidar bekend dat haar man naar een isolatiecel is verplaatst. Daar is hij sinds vorige week in hongerstaking.</p>
<p><em>Een profiel van Raif Badawi lees je <a href="https://original.sevendays.nl/nieuws/zweepstraf-voor-blogger-begonnen">hier</a>.</em></p>  
