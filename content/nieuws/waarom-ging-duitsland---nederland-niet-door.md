---
id: 4da29a5c4f6e4813ba37e1ee1c7a2d56
type: nieuws
layout: post
title: "Waarom ging Duitsland - Nederland niet door?"
permalink: /nieuws/waarom-ging-duitsland---nederland-niet-door/
date: 2022-05-11T19:16:41.067Z
author: 7biA1WiYB
excerpt: "Het moest een voetbalwedstrijd worden om te laten zien dat terrorisme niet mag winnen. Ondanks de aanslagen in Parijs, afgelopen vrijdag, zou het Duitsland - Oranje in Hannover gewoon doorgaan. Het was veilig genoeg, dacht de overheid. Maar nee: door terreurdreiging werd de wedstrijd afgelast. In heel Hannover was paniek en deden wilde verhalen de ronde. Wat was er echt aan de hand?  "
seo:
  description: "Waarom ging Duitsland - Nederland niet door?"
  title: "Waarom ging Duitsland - Nederland niet door?"
---
Het moest een voetbalwedstrijd worden om te laten zien dat terrorisme niet mag winnen. Ondanks de aanslagen in Parijs, afgelopen vrijdag, zou het Duitsland - Oranje in Hannover gewoon doorgaan. Het was veilig genoeg, dacht de overheid. Maar nee: door terreurdreiging werd de wedstrijd afgelast. In heel Hannover was paniek en deden wilde verhalen de ronde. Wat was er echt aan de hand?  

    <p>De HDI-Arena in Hannover stroomde dinsdagavond al langzaam vol voor Duitsland - Nederland. Na de aanslagen in Parijs was het lange tijd onduidelijk of het oefenduel wel door zou gaan. Een van de aanslagen in Parijs was namelijk ook bij een voetbalwedstrijd, toen Duitsland en Frankrijk tegen elkaar speelden. Een terrorist wilde zijn bomgordel in het stadion laten ontploffen, maar dat mislukte. De bom ging buiten al af waardoor er, naast de terrorist zelf, 'slechts' één ander slachtoffer viel.</p>
<p>Zondagavond besloten de veiligheidsdiensten dat het veilig genoeg was om de wedstrijd in Duitsland door te laten gaan. Dit in tegenstelling tot de oefenpot België - Spanje, die in Brussel zou plaatsvinden. De wedstrijd werd maandag afgelast omdat de Belgische autoriteiten niet konden garanderen dat het die avond veilig zou zijn in en rondom het stadion. Dat bleek nu helaas ook in Hannover het geval.</p>
<p><div class="media media-element-container media-default"><div id="file-13169" class="file file-image file-image-jpeg">

        
  
  <div class="content">
    <img title="Beeld: EPA" height="526" width="1104" class="media-element file-default" src="https://7dagen.netlify.app/sites/default/files/hannover2.jpg" alt="">  </div>

  
</div>
</div>
<p><strong>Serieuze dreiging</strong><br>Anderhalf uur voor de bal zou gaan rollen werd in het stadion omgeroepen dat de wedstrijd niet door zou gaan. Er zouden serieuze aanwijzingen zijn voor een bomaanslag in het stadion, zo maakte de politie bekend. Er zou zelfs een 'concreet gevaar zijn voor de hele stad Hannover'. </p>
<p>Dinsdagmiddag zouden er bij de Duitse politie tips zijn binnengekomen dat er een aanslag zou worden beraamd in de HDI-Arena. Ook op andere plekken in Hannover zou gevaar dreigen, meldde de Duitse minister Thomas de Maizière. Van wie de tips kwamen, wil de minister niet kwijt. Hij gaf toe dat het lastig is om van alle aanwijzingen te beslissen of ze echt waren of slecht van grappenmakers, maar volgens hem was de dreiging groot genoeg.</p>
<p><div class="media media-element-container media-default"><div id="file-13170" class="file file-image file-image-jpeg">

        
  
  <div class="content">
    <img title="Beeld: ANP" height="526" width="1080" class="media-element file-default" src="https://7dagen.netlify.app/sites/default/files/hannover1.jpg" alt="">  </div>

  
</div>
</div> <br><strong>Rechtsomkeert</strong><br>Onder politiebegeleiding verlieten de fans het stadion. De twee elftallen waren nog niet in het stadion aanwezig. Zij zijn meteen naar huis gegaan. Ook de Duitse bondskanselier Angela Merkel, die op weg naar het stadion was, maakte rechtsomkeert. De Nederlandse ministers Schippers (Sport) en Hennis-Plasschaert (Defensie) waren er al. Zij <a href="http://www.rtlnieuws.nl/nieuws/binnenland/schippers-afgelasten-wedstrijd-voelt-als-nederlaag" target="_blank">baalden</a> dat de wedstrijd niet doorging.
<p>De omgeving rond het stadion werd meteen uitgekamd, op zoek naar mogelijke explosieven. Volgens sommige media zou er zelfs een ambulance vol springstof vlakbij de HDI-Arena staan. Maar van dat bericht klopte helemaal niets, liet de politie 's avonds laat weten.</p>
<p><div class="media media-element-container media-default"><div id="file-13172" class="file file-image file-image-jpeg">

        
  
  <div class="content">
    <img title="Beeld: EPA" height="526" width="1080" class="media-element file-default" src="https://7dagen.netlify.app/sites/default/files/hannover3_0.jpg" alt="">  </div>

  
</div>
</div>
<p><strong>Perfecte nepbom</strong><br>Niet alleen in en rondom het stadion was paniek, ook op andere plekken in de stad. Een concertzaal in de buurt is voor de zekerheid ontruimd en ook het station werd tijdelijk afgesloten. In een treinstel werd een verdacht pakketje gevonden. Een man had dat daar achtergelaten, zo zagen ooggetuigen. De Duitse politie dacht lange tijd dat het om een echte bom ging: hij was nauwelijks van echt te onderscheiden. Uiteindelijk bleek het een perfecte nepbom, van een mobieltje en een printerplaatje. </p>
<p>De politie heeft tot dusver geen arrestaties verricht. Wel blijven er voorlopig <a href="http://www.nu.nl/binnenland/4167043/politie-blijft-massaal-aanwezig-in-hannover-terreurdreiging.html" target="_blank">extra</a> agenten op de been, want dat de schrik er nog altijd goed in zit, dat is wel duidelijk. Of de dreigementen serieus waren, zullen we waarschijnlijk nooit weten. De politie nam in elk geval het zekere voor het onzekere.</p>
<p><strong>Meer lezen over de aanslagen in Parijs? Lees ons <a href="https://7dagen.netlify.app/dossier-parijs">dossier Parijs</a>:</strong></p>
<p><strong>1. <a href="https://7dagen.netlify.app/nieuws/wat-gebeurde-er-parijs">Wat is er precies gebeurd?</a><br>2. <a href="https://7dagen.netlify.app/nieuws/waarom-heeft-deze-aanslagen-gepleegd">Waarom heeft terreurgroep IS deze aanslagen gepleegd?</a><br>3. <a href="https://7dagen.netlify.app/nieuws/charlie-hebdo-hoe-zat-dat-ook-alweer">Hoe zit het ook alweer met de aanslagen op Charlie Hebdo?</a><br>4. <a href="https://7dagen.netlify.app/nieuws/de-aanslagen-van-minuut-tot-minuut">De aanslagen van minuut tot minuut</a><br>5. <a href="https://7dagen.netlify.app/nieuws/de-wereld-leeft-mee-met-parijs">De wereld leeft mee met Parijs</a><br>6. <a href="https://7dagen.netlify.app/nieuws/gaat-ook-aanslagen-plegen-nederland">Gaat IS ook aanslagen plegen in Nederland?</a><br>7. <a href="https://7dagen.netlify.app/nieuws/waarom-ging-duitsland-nederland-niet-door">Waarom ging Duitsland-Nederland niet door?</a><br>8. <a href="https://7dagen.netlify.app/nieuws/wat-er-mis-met-molenbeek">Wat is er mis met Molenbeek?</a><br>9. Video: <a href="https://7dagen.netlify.app/video/bloemen-tegen-geweren">Bloemen tegen geweren</a><br>10. <a href="https://7dagen.netlify.app/nieuws/7-tips-om-heftig-nieuws-beter-te-verteren">7 tips om heftig nieuws beter te verteren</a><br>11. <a href="https://7dagen.netlify.app/dossier-parijs">Hoe leef je verder na 'Parijs'?</a></strong></p>
<p> </p>
<p><em>Op de hoogte blijven van het nieuws? Meld je aan voor onze gratis <a href="https://7dagen.netlify.app/whatsapp" target="_blank">WhatsApp-dienst</a>, of neem een <a href="https://abonneren.sevendays.nl/abonneren/abonnementen">proefabonnement</a> op 7Days.</em></p>  
