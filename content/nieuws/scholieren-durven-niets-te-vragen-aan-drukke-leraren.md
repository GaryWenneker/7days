---
id: 9a81aec8859046d7be7104dfe87b2544
type: nieuws
layout: post
title: "Scholieren durven niets te vragen aan drukke leraren"
permalink: /nieuws/scholieren-durven-niets-te-vragen-aan-drukke-leraren/
date: 2022-05-11T19:16:41.067Z
author: 7biA1WiYB
excerpt: "Middelbare scholieren hebben er last van dat de werkdruk onder leraren zo hoog is. Dat zegt het LAKS. Ook 7Days-lezers herkennen dat.  "
seo:
  description: "Scholieren durven niets te vragen aan drukke leraren"
  title: "Scholieren durven niets te vragen aan drukke leraren"
---
Middelbare scholieren hebben er last van dat de werkdruk onder leraren zo hoog is. Dat zegt het LAKS. Ook 7Days-lezers herkennen dat.  

    <p>Leraren die snel geïrriteerd raken, een film kijken met de klas omdat ze de les niet hebben kunnen voorbereiden of leerlingen die een vraag niet durven te stellen omdat de leraar het al zo druk heeft. Het zijn allemaal signalen die het Landelijk Aktie Komitee Scholieren (LAKS) binnenkrijgt over de werkdruk van leraren op middelbare scholen. Patricia (15) herkent dat: 'Soms is er een docent aan wie je ziet dat hij het heel druk heeft, en dan heb ik toch een vraag. Maar die durf ik dan niet te stellen, al helemaal niet als een andere leerling wel genoeg moed bij elkaar heeft geraapt en een vraag stelt, maar wordt afgekat.'</p>
<h3>Afspraak vergeten</h3>
<p>Ook Pleun (16) herkent dat. 'Ik had laatst een toets M&amp;O die ik wilde herkansen. In de les waren we even snel door de toets heen gegaan met nauwelijks persoonlijke aandacht. Ik vroeg toen of ik misschien een afspraak kon maken om haar apart te bespreken. Dat kon eigenlijk niet vanwege de drukte, maar ze zou toch een kwartiertje na het achtste uur vrijmaken. Ze is niet op komen dagen (waarschijnlijk vergeten door de werkdruk). En mijn docente Duits heeft elke klas één uur minder, omdat ze uitgeput was. Ze heeft drie dagen achter elkaar geslapen/ is drie dagen ziek geweest en toen is deze maatregel genomen.' Mees (12) merkt vooral dat leraren geprikkeld raken als iemand 'te veel' vraagt.</p>
<p>Dat leerlingen zo veel last hebben van de hoge werkdruk onder leraren, is een groot probleem, zegt het LAKS. Want persoonlijke aandacht is juist zo belangrijk. Ook leraren vinden de werkdruk te hoog. Zij gaven deze week een manifest aan de Tweede Kamer waarin ze vragen om minder lesuren en een oplossing voor het lerarentekort.</p>  
