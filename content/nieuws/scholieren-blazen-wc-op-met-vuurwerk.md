---
id: a3ce34e9031e42f395d411f48df54439
type: nieuws
layout: post
title: "Scholieren blazen wc op met vuurwerk"
permalink: /nieuws/scholieren-blazen-wc-op-met-vuurwerk/
date: 2022-05-11T19:16:41.067Z
author: 7biA1WiYB
excerpt: "Wat doe je in januari met je overgebleven vuurwerk? Simpel, dachten drie leerlingen op een school in Den Haag. Ze staken het aan en gooiden het in een wc-pot. Het gevolg: een knal, ravage en schorsing.  "
seo:
  description: "Scholieren blazen wc op met vuurwerk"
  title: "Scholieren blazen wc op met vuurwerk"
---
Wat doe je in januari met je overgebleven vuurwerk? Simpel, dachten drie leerlingen op een school in Den Haag. Ze staken het aan en gooiden het in een wc-pot. Het gevolg: een knal, ravage en schorsing.  

    <p>Óf ‘beter mijn best doen op school’ stond niet op hun lijstje goede voornemens, óf ze hebben hun goede voornemens al in de eerste week van het jaar verknald. Drie leerlingen van het Maris College hebben een toiletpot op hun school met vuurwerk opgeblazen. Dat meldt <a href="http://www.omroepwest.nl/nieuws/3030926/Scholieren-Maris-College-Den-Haag-blazen-wc-op-met-vuurwerk-school-straft-fors" target="_blank">Omroep West</a>.<br><br><strong>Aangifte</strong><br>Via bewakingsbeelden werd al snel duidelijk welke scholieren er achter de ontploffing zaten. De school heeft aangifte tegen hen gedaan en heeft een van de daders, een derdeklasser, van school gestuurd.</p>
<p>De andere twee leerlingen doen dit jaar eindexamen vmbo-techniek, maar hoeven daar niet veel begeleiding meer bij te verwachten. Ze moeten de rest van het jaar thuis afronden en krijgen op school alleen nog huiswerk op.<br><br><strong>Vuurwerkregels</strong><br>Schooldirecteur Cees de Groot geeft niet alleen de leerlingen, maar ook de vuurwerkregels de schuld. ‘Omdat de tijd dat je vuurwerk kunt kopen gelijk is gebleven, maar de periode dat je mag afsteken is verkort, zie je dat jongeren nu ook op heel andere momenten beschikken over vuurwerk en het dan ook afsteken. Ik vind dat een zorgelijke ontwikkeling’, zegt De Groot tegen de regionale omroep.</p>
<p><em>Dat stunten met vuurwerk niet altijd goed afloopt, weet Thom (19) maar al te goed. Hij schreef er het blog <a href="https://7dagen.netlify.app/blog/de-dag-waarop-ik-gearresteerd-werd">De dag waarop ik gearresteerd werd</a> over.  </em></p>  
