---
id: dcb27ba5cb2740fbaa619a240173227d
type: nieuws
layout: post
title: "Doden en gewonden na paniek in Italiaanse discotheek"
permalink: /nieuws/doden-en-gewonden-na-paniek-in-italiaanse-discotheek/
date: 2022-05-11T19:16:41.067Z
author: 7biA1WiYB
excerpt: "De Italiaanse politie heeft een tiener opgepakt nadat zaterdag zes mensen om het leven waren gekomen in een nachtclub in de Italiaanse gemeente Corinaldo. De jongen, die 15 of 16 zou zijn, heeft mogelijk paniek onder de bezoekers veroorzaakt door met pepperspray te spuiten, dat laten Italiaanse media weten. Drie vragen over dit drama.  "
seo:
  description: "Doden en gewonden na paniek in Italiaanse discotheek"
  title: "Doden en gewonden na paniek in Italiaanse discotheek"
---
De Italiaanse politie heeft een tiener opgepakt nadat zaterdag zes mensen om het leven waren gekomen in een nachtclub in de Italiaanse gemeente Corinaldo. De jongen, die 15 of 16 zou zijn, heeft mogelijk paniek onder de bezoekers veroorzaakt door met pepperspray te spuiten, dat laten Italiaanse media weten. Drie vragen over dit drama.  

    <h3>1. Wat is er gebeurd?</h3>
<p>Er waren ruim duizend bezoekers aanwezig in Lanterna Azzurra, een Italiaanse discotheek waar vooral tieners komen. Afgelopen zaterdagnacht was er ook een gezamenlijk schoolfeest van vijf scholen uit de buurt. De hoofdgast was de Italiaanse rapper Sfera Ebbasta, die heel populair is onder Italiaanse tieners, schrijft <em><a href="https://www.volkskrant.nl/nieuws-achtergrond/zes-doden-bij-paniekuitbraak-in-italiaanse-discotheek~bcb198b3/" target="_blank">de Volkskrant</a>. </em>Hij kwam alleen nooit aan optreden toe, want rond één uur brak opeens paniek uit in de grote zaal.</p>
<h3>2. Wat deden de bezoekers?</h3>
<p>Mensen hadden opeens moeite met ademen en begonnen naar de uitgang te rennen. Er onstond een duwende menigte waardoor zes doden en 120 gewonden vielen. Vijf van de zes doden waren minderjarig: drie meisjes en twee jongens, allemaal tussen 14 en 16 jaar oud. Het zesde slachtoffer was een moeder van 39 die samen met haar 11-jarige dochter naar het schoolfeest was gegaan. Zeven gewonde bezoekers zouden in levensgevaar verkeren. Volgens de politie begon de paniek omdat iemand met een soort pepperspray had gespoten.</p>
<h3>3. Is die persoon aangehouden?</h3>
<p>De politie kwam de verdachte op het spoor dankzij verklaringen van getuigen. Hij is aangehouden voor drugsbezit, omdat agenten verdovende middelen in zijn huis vonden. </p>
<p>Het Italiaanse persbureau ANSA meldt dat nog niet vaststaat dat de jongen verantwoordelijk is voor de paniekuitbraak van zaterdag. Onderzoekers kijken of de nachtclub een onveilige situatie heeft gecreëerd, door meer mensen binnen te laten dan verantwoord was.</p>  
