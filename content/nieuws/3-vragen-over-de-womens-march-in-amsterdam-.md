---
id: fbd957b3a48b4286ab132ad0a6c4e032
type: nieuws
layout: post
title: "3 vragen over de Women’s March in Amsterdam "
permalink: /nieuws/3-vragen-over-de-womens-march-in-amsterdam-/
date: 2019-03-05T00:00:00.0000000Z
author: GeorgiaOost
auteur: Georgia Oost
avatar: /sites/default/files/styles/node_author/public/254A4229.jpg?itok=Uxllc6oW
rubrieken:
  - nieuws
excerpt: "Zaterdag 9 maart, een dag na de internationale vrouwendag, is de Women’s March in Amsterdam: een grote demonstratie waarbij duizenden mensen de straat op gaan om op te komen voor gelijkheid voor vrouwen. Dus ook voor jouw oma, moeder en zus(sen) - want het gebeurt nog te vaak dat vrouwen minder goed worden behandeld dan mannen.  "
seo:
  description: "3 vragen over de Women’s March in Amsterdam "
  title: "3 vragen over de Women’s March in Amsterdam "
---
Zaterdag 9 maart, een dag na de internationale vrouwendag, is de Women’s March in Amsterdam: een grote demonstratie waarbij duizenden mensen de straat op gaan om op te komen voor gelijkheid voor vrouwen. Dus ook voor jouw oma, moeder en zus(sen) - want het gebeurt nog te vaak dat vrouwen minder goed worden behandeld dan mannen.  

    <p>Hun doel? Ze willen dat vrouwen en andere minderheden, zoals LHBT’s, migranten en transgenders, in de samenleving betere rechten krijgen. Om dat voor elkaar te krijgen, demonstreren ze op 9 maart in Amsterdam. Drie vragen over deze demonstratie.</p>
<h3>1. Hoe begon het?</h3>
<p>Het begon allemaal in Amerika. Toen president Trump net aan de macht was gekomen, kwamen er vier miljoen mensen samen in Washington DC voor de eerste <em>Women’s March</em> ooit. Mensen wilden laten zien dat zij de rechten van vrouwen, LHBT’s, migranten en andere minderheden belangrijk vinden. Ondertussen zijn er over de hele wereld <em>Women’s Marches</em>, vaak rond dezelfde periode: vlak voor of na internationale vrouwendag. Ook in Nederland heeft deze demonstratie enorm veel aanhangers: op 11 maart 2017 was er ook al een <em>Women’s March</em> in Amsterdam waar maar liefst twintigduizend mensen aan meededen!</p>
<h3>2. Waarom wordt er geprotesteerd?</h3>
<p>Er wordt niet alleen gedemonstreerd voor de rechten van vrouwen, ook voor andere minderheden in de samenleving. Zo wordt er ook gedemonstreerd tegen racisme en seksisme en voor inclusiviteit. Dat wil zeggen dat het belangrijk is dat iedereen gelijk wordt behandeld in onze samenleving.</p>
<p>Sommige mensen zeggen dat dit soort problemen helemaal niet meer zo groot zijn, maar helaas zijn deze demonstraties nog steeds hard nodig. Nederland staat namelijk niet op de beste plek als het gaat om gelijkheid tussen mannen en vrouwen: van de hele wereld staat ons landje op nummer 27. Dit betekent dat vrouwen nog steeds minder worden betaald door hun mannelijke collega’s, er minder vrouwen in de politiek zijn en (te) weinig vrouwen in hogere functies werken bij Nederlandse bedrijven. Er is dus nog heel wat werk aan de winkel!</p>
<h3>3. Wie komt er allemaal?</h3>
<p>Pfoe, demonstreren: is dat niet alleen voor volwassenen? Zeker niet, ook de 14-jarige Sid doet aankomende zaterdag mee met de Women’s March. Hij demonstreert vaker en gaat dan met zijn moeder en collega's mee. 'De reden dat ik zaterdag mee ga is omdat ik het belangrijk vind om als jongen aandacht te vragen voor vrouwen- en LHBT-rechten. De beste manier is om je stem te laten horen! Het is de derde keer dat ik mee ga lopen.'</p>  
