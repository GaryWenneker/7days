---
id: 248ea7c8c9924880a2a9fa6ef5e32e32
type: nieuws
layout: post
title: "'Het pesten is niet gestopt maar ik kan er beter tegen'"
permalink: /nieuws/het-pesten-is-niet-gestopt-maar-ik-kan-er-beter-tegen/
date: 2022-05-11T19:16:41.067Z
author: 7biA1WiYB
excerpt: "Matthijs (13) werd vorige week overspoeld met positieve reacties. Zijn Instagram ontplofte nadat zijn zus daarvoor een oproep deed op Twitter. Hoe kijkt hij daarop terug?  "
seo:
  description: "'Het pesten is niet gestopt maar ik kan er beter tegen'"
  title: "'Het pesten is niet gestopt maar ik kan er beter tegen'"
---
Matthijs (13) werd vorige week overspoeld met positieve reacties. Zijn Instagram ontplofte nadat zijn zus daarvoor een oproep deed op Twitter. Hoe kijkt hij daarop terug?  

    <h3>Hoe gaat het nu met je, Matthijs?</h3>
<p>'Goed, ik ben een beetje aan het relaxen en bijkomen van vorige week. M'n hoofd stond echt op z'n kop. De reacties stroomden binnen. Het ging zo snel dat ik het niet bij kon houden. Maar wel erg leuk dat zoveel mensen hebben gereageerd!'</p>
<h3>Wat gebeurde er precies vorige week?</h3>
<p>'Ik downloadde Instagram op mijn telefoon en plaatste een leuke foto. Daar kreeg ik een paar negatieve reacties op van mensen uit mijn klas. Mijn zus zag dat en vroeg mij via WhatsApp wie die mensen waren. Daarna deed ze een oproep op Twitter en kreeg ik veel positieve reacties op de foto. Het werden er meer en meer. Vooral toen de media het oppikte, ging het enorm snel.'</p>
<p><div class="media media-element-container media-default"><div id="file-417897" class="file file-document file-text-oembed">

        <h2 class="element-invisible"><a href="/files/eline-1497537920">Eline 1497537920</a></h2>
    
  
  <div class="content">
    
  </div>

  
</div>
</div>
<h3>Welke reactie vind je het meest bijzonder?</h3>
<p>'Ik heb nog steeds niet alle reacties gelezen, maar ik vind er heel veel leuk. Zo zijn er mannen van het leger en van de politie die hebben gereageerd en bijvoorbeeld Coen en Sander van de radio. Ik hoorde ook dat Paris Hilton, Jan Smit en Nielson hebben gereageerd, maar dat heb ik zelf nog niet gezien.'</p>
<h3>Ben je nu niet Instagram-verslaafd?</h3>
<p>'Nee hoor. Ik kijk er wel af en toe op, maar dan bekijk ik vooral de posts van mensen die ik volg. En af en toe scroll ik nog door de reacties die ik kreeg op mijn eerste foto. Tijdens het ontbijt bijvoorbeeld.'</p>
<h3>Hoe populair ben je op Instagram?</h3>
<p>'Ik kreeg niet alleen heel veel reacties (ruim zesduizend nu, red.) maar ook meer dan zestienduizend likes en veel volgers. Vorige week had ik er nog maar een paar, nu zijn het er opeens meer dan zesduizend! Dat vind ik er voor nu wel genoeg en dus heb ik mijn account op privé gezet. Misschien dat ik mijn account over een tijdje wel weer openbaar maak.'</p>
<h3>En het pesten? Is dat nu gestopt?</h3>
<p>'Nee, ik word nog steeds gepest. Maar ik kan er nu wel beter tegen. Als het gebeurt denk ik terug aan de vele leuke reacties die ik heb gekregen.'</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><em><a href="https://7dagen.netlify.app/whatsapp">gratis WhatsApp-dienst</a>, </em><em>download onze</em><em> </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op 7Days!</em></p>  
