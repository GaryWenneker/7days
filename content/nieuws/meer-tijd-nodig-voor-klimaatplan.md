---
id: 13495a4dab614f85a0510a816e162028
type: nieuws
layout: post
title: "Meer tijd nodig voor klimaatplan"
permalink: /nieuws/meer-tijd-nodig-voor-klimaatplan/
date: 2022-05-11T19:16:41.067Z
author: 7biA1WiYB
excerpt: "De klimaattop in Parijs wordt met een dag verlengd. Eigenlijk zouden de onderhandelaars van bijna tweehonderd landen vandaag al stemmen over de definitieve versie van het klimaatplan. Nu duurt het toch langer: vrijdag wordt er nog onderhandeld, en maandag  wordt er pas over het plan gestemd. Het lijkt er dus op dat de landen meer tijd nodig hebben om het met elkaar eens te worden over het akkoord. - Door Cora van der Weij en Melle Derksen  "
seo:
  description: "Meer tijd nodig voor klimaatplan"
  title: "Meer tijd nodig voor klimaatplan"
---
De klimaattop in Parijs wordt met een dag verlengd. Eigenlijk zouden de onderhandelaars van bijna tweehonderd landen vandaag al stemmen over de definitieve versie van het klimaatplan. Nu duurt het toch langer: vrijdag wordt er nog onderhandeld, en maandag  wordt er pas over het plan gestemd. Het lijkt er dus op dat de landen meer tijd nodig hebben om het met elkaar eens te worden over het akkoord. - Door Cora van der Weij en Melle Derksen  

    <p>Terwijl het juist zo goed leek te gaan! De onderhandelaars zijn het gelukkig wel met elkaar eens dat de temperatuurstijging op aarde onder de twee graden moet blijven. Maar er moeten nog genoeg knopen worden doorgehakt: hoeveel gaan de landen bijvoorbeeld betalen? Om dat te beslissen, moet het duidelijk worden welke landen ontwikkelingslanden zijn, en welke landen rijk genoeg zijn om mee te betalen aan de maatregelen.</p>
<p>Honderden kopstukken uit de hele wereld hebben samen maatregelen bedacht tegen de vervuiling en opwarming van de aarde. Morgen (zaterdag) moet er een zogeheten Akkoord van Parijs liggen, klaar voor ondertekening. Dan wordt ook bekend gemaakt wat er precies in staat.<br><br>Dat zo’n plan hard nodig is, bleek deze week maar weer eens in China. Daar ziet het er nu zo uit:</p>
<p><div class="media media-element-container media-default"><div id="file-13865" class="file file-image file-image-jpeg">

        
  
  <div class="content">
    <img title="Foto AFP" height="3270" width="4900" class="media-element file-default" src="https://7dagen.netlify.app/sites/default/files/ANP-35332922.jpg" alt="">  </div>

  
</div>
</div>
<p>Boven de hoofdstad Peking hangt wel vaker een deken van grijze smog, een giftig mengsel van rook (<em>smoke</em>) en mist (<em>fog</em>). Maar dit keer was de smerige laag zo dik dat code rood nodig was. Nooit eerder werd deze hoogste alarmfase afgekondigd. De inwoners moesten zoveel mogelijk binnen blijven, zei de regering. Als ze de vieze lucht zouden inademen, zouden ze ziek kunnen worden.</p>
<p><div class="media media-element-container media-default"><div id="file-13866" class="file file-image file-image-jpeg">

        
  
  <div class="content">
    <img title="Foto AFP" height="2670" width="4000" class="media-element file-default" src="https://7dagen.netlify.app/sites/default/files/ANP-35332912.jpg" alt="">  </div>

  
</div>
</div>
<p>Dus bleven de scholen de hele week dicht. Fabrieken moesten verplicht minder produceren en er mochten minder auto’s de weg op. Alles om te voorkomen dat er nog meer verstikkende fabrieksrook en uitlaatgassen bij zouden komen. De mondkapjesverkopers deden goede zaken. Per jaar overlijden in China 700.000 mensen door de zware luchtverontreiniging, zeggen onderzoekers. Kom maar door dus met dat klimaatplan!</p>
<p><em>Wat doen die politici precies op de klimaattop in Parijs? Waarom is die conferentie zo belangrijk? Dat lees je <a href="https://7dagen.netlify.app/nieuws/spannende-klimaattop-van-start">hier</a>. </em></p>  
