---
id: fb7b0e4e07584151a8f4df691fdb5506
type: nieuws
layout: post
title: "Waarom je smartphone de slaapkamer uit moet"
permalink: /nieuws/waarom-je-smartphone-de-slaapkamer-uit-moet/
date: 2022-05-11T19:16:41.067Z
author: 7biA1WiYB
excerpt: "Slaap jij slecht? Of lukt het niet meer om woordjes in je kop te stampen? Dat kan door je smartphone komen. Twee neurologen uit Twente vinden dat het apparaat uit de slaapkamer van jongeren moet verdwijnen. Waarom? Nou, hierom:  "
seo:
  description: "Waarom je smartphone de slaapkamer uit moet"
  title: "Waarom je smartphone de slaapkamer uit moet"
---
Slaap jij slecht? Of lukt het niet meer om woordjes in je kop te stampen? Dat kan door je smartphone komen. Twee neurologen uit Twente vinden dat het apparaat uit de slaapkamer van jongeren moet verdwijnen. Waarom? Nou, hierom:  

    <p><strong>1. Uit onderzoek blijkt dat je hersenen twee uur voordat je gaat slapen al rustig moeten worden</strong>. Je moet dan eigenlijk niet meer leren, hardlopen of televisiekijken. Een telefoon mee naar bed nemen, is al helemáál slecht.<br><br><strong>2.</strong> Het licht van je telefoonscherm geeft namelijk een seintje naar je hersens om wakker te blijven.<strong> Het slaaphormoon melatonine wordt dan minder aangemaakt</strong>.<br><br><strong>3.</strong> Is je scherm op de nachtstand zetten een oplossing? Vergeet het maar. Er komt dan weliswaar minder licht in je brein, maar <strong>je hersens blijven actief.</strong> Meisjes zijn vaak nog lang bezig met Facebook, Instagram of appjes die binnenkomen. Jongens liggen lang te gamen. Veel jongeren slapen daardoor maar drie of vier uur per nacht.<br><br><strong>4. Dat levert uiteindelijk een verstoord slaapritme op</strong>, dat je kunt vergelijken met een langdurige jetlag.<br><br><strong>5.</strong> Die jetlag is heel slecht voor jonge hersenen. Want juist in deze jaren kunnen je hersenen heel veel informatie opslaan. Dat lukt alleen als je in een diepe REM-slaap belandt. <strong>Door slaapgebrek verlies je dus kansen die nooit meer terugkomen</strong>.<br><br><strong>6.</strong> <strong>Van een verstoord slaapritme verandert op den duur ook je stofwisseling. Dat kan overgewicht veroorzaken</strong>. Een smartphone naast je bed maakt dus niet alleen dom, maar ook dik.<br><br><strong>7.</strong> Denk je dat het zo’n vaart niet loopt? Vergis je niet. <strong>De neurologen uit Twente zeggen dat heel veel jongeren eronder lijden</strong>. Alleen al in het Twente Ziekenhuis waar zij werken, worden jaarlijks tweehonderd jongeren behandeld.</p>
<p><em>Slaap jij ook slecht zónder smartphone in de buurt? Misschien heb je iets aan <a href="https://7dagen.netlify.app/lifestyle/beter-slapen-voor-beginners-10-tips">deze tips</a>. </em></p>  
