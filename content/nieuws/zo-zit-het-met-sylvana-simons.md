---
id: 2b9c48019caa4ae096921fe380dd8587
type: nieuws
layout: post
title: "Zo zit het met Sylvana Simons"
permalink: /nieuws/zo-zit-het-met-sylvana-simons/
date: 2022-05-11T19:16:41.067Z
author: 7biA1WiYB
excerpt: "Het was een heftige week voor Sylvana Simons. Waarom de politica steeds in het nieuws is? Dat zit zo: ze krijgt al langer beledigingen en bedreigingen naar haar hoofd geslingerd, maar een filmpje dat deze week opdook gaat wel heel erg ver. Sinds kort krijgt ze zelfs beveiliging. En ze is niet de enige politicus voor wie dat geldt.  "
seo:
  description: "Zo zit het met Sylvana Simons"
  title: "Zo zit het met Sylvana Simons"
---
Het was een heftige week voor Sylvana Simons. Waarom de politica steeds in het nieuws is? Dat zit zo: ze krijgt al langer beledigingen en bedreigingen naar haar hoofd geslingerd, maar een filmpje dat deze week opdook gaat wel heel erg ver. Sinds kort krijgt ze zelfs beveiliging. En ze is niet de enige politicus voor wie dat geldt.  

    <p>‘Mijn dochter doet ook haar telefoon aan, ziet social media en krijgt dit plaatje voor haar ogen. Ze voelt zich bang. Voor zichzelf en voor mij, haar moeder.’</p>
<h3>Anti-Sylvana-filmpje</h3>
<p>Dat vertelde Sylvana Simons deze week in de talkshow <em>Pauw</em>.  Met 'dit plaatje' bedoelt ze een foto die deze week opdook. Iemand had het hoofd van Simons op de lichamen geplakt van donkere mensen die worden opgehangen. Dat gebeurde in de vorige eeuw in de Verenigde Staten door de racistische club Ku Klux Klan. </p>
<p>De man gebruikte de foto in een anti-Sylvana-filmpje. Hij plakte het hoofd van de DENK-politica ook op bijvoorbeeld het lijf van een aap en van Zwarte Piet. Vooral haar mening over dat laatste, Zwarte Piet, roept veel heftige reacties op. Sinds ze heeft gezegd dat ze tegen een helemaal zwart hulpje van Sinterklaas is, krijgt ze vooral op social media de volle laag: scheldpartijen en bedreigingen.</p>
<p><div class="media media-element-container media-default"><div id="file-82554" class="file file-video file-video-youtube">

        <h2 class="element-invisible"><a href="/files/sylvana-simons-met-de-dood-bedreigd-pauw-gemist-sylvana-simons">SYLVANA SIMONS MET DE DOOD BEDREIGD - PAUW GEMIST - SYLVANA SIMONS</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="SYLVANA SIMONS MET DE DOOD BEDREIGD - PAUW GEMIST - SYLVANA SIMONS" src="https://www.youtube.com/embed/CjWkig3uosQ?wmode=opaque&controls=" name="SYLVANA SIMONS MET DE DOOD BEDREIGD - PAUW GEMIST - SYLVANA SIMONS" frameborder="0" allowfullscreen="">Video van SYLVANA SIMONS MET DE DOOD BEDREIGD - PAUW GEMIST - SYLVANA SIMONS</iframe>
</div>
  </div>

  
</div>
</div>
<h3>Voor de rechter</h3>
<p>Toen ze later ook nog de politiek in ging en hoopt namens de nieuwe partij DENK in de Tweede Kamer te komen, is het volgens haar allemaal nog erger geworden. </p>
<p>De foto’s van de opgehangen mensen met het gezicht van Simons gingen veel mensen te ver. Het Openbaar Ministerie ging op zoek naar de maker ervan. Die meldde zich kort daarna zelf bij de politie. Hij moet voor de rechter komen. Of die hem straf oplegt, is nog afwachten. Wel is duidelijk dat Simons voorlopig beveiligd wordt.</p>
<h3>Andere bedreigde politici</h3>
<p>Sylvana is wat dat betreft niet de eerste. Politicus Pim Fortuyn zorgde in 2002 bijvoorbeeld voor veel opschudding met zijn pittige uitspraken over onder andere moslims. Hij voelde zich bedreigd maar zijn beveiliging werd niet goed geregeld. Vlak voor de verkiezingen – waarbij verwacht werd dat heel veel mensen op hem zouden stemmen - werd hij doodgeschoten door een milieuactivist.</p>
<p>Sindsdien wordt bedreiging van politici serieuzer genomen. VVD-Kamerlid Ayaan Hirsi Ali kreeg bewaking, zij werd bedreigd door de moordenaar van filmmaker Theo van Gogh. Hirsi Ali en Van Gogh maakten samen een film met daarin flinke kritiek op de islam. Ook Geert Wilders wordt om die reden al jarenlang streng beveiligd. Welke politici verder op dit moment allemaal beveiliging krijgen, is niet bekend. </p>  
