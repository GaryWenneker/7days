---
id: 2baf8e5dcb5443fe8670d07911fa7022
type: nieuws
layout: post
title: "Ophef over 'spionage-app' voor jongeren van Facebook"
permalink: /nieuws/ophef-over-spionage-app-voor-jongeren-van-facebook/
date: 2022-05-11T19:16:41.067Z
author: 7biA1WiYB
excerpt: "Een paar tientjes voor je privacy. Facebook blijkt al jaren vooral jongeren te betalen om een app te downloaden, waarmee het bedrijf toegang krijgt tot bijna alle data op hun telefoon.  "
seo:
  description: "Ophef over 'spionage-app' voor jongeren van Facebook"
  title: "Ophef over 'spionage-app' voor jongeren van Facebook"
---
Een paar tientjes voor je privacy. Facebook blijkt al jaren vooral jongeren te betalen om een app te downloaden, waarmee het bedrijf toegang krijgt tot bijna alle data op hun telefoon.  

    <p>Dat heeft de tech-website <a href="https://techcrunch.com/2019/01/29/facebook-project-atlas/?guccounter=1" target="_blank"><em>TechCrunch </em></a>ontdekt. Het gaat om een app die Facebook aanbiedt onder de naam <em>Facebook Research</em> of <em>Project Atlas</em>. De geheimzinnige app wordt niet in de officiële <em>Apple App Store</em> en<em> Google Play Store</em> aangeboden. Jongeren die de app installeren, krijgen daar geld voor. Het gaat om bedragen tot 20 dollar per maand. Ze moeten een speciaal certificaat installeren. Daarmee geven ze het Amerikaanse bedrijf toegang tot e-mails, privéberichten, gesprekken in chats, zoekopdrachten en zelfs de gps-locatie van de telefoon.</p>
<h3>Telefoongedrag</h3>
<p>Het gaat om gebruikers van 13 tot 35 jaar, waar Facebook zich op richt met de <em>Facebook Research</em>. Een woordvoerder van Facebook heeft het bestaan van de app bevestigd, schrijft <em>TechCrunch</em>. Volgens Facebook wordt de app gebruikt om erachter te komen wat het telefoongedrag van mensen is. Het bedrijf geeft aan voorlopig niet te stoppen met de app.</p>  
