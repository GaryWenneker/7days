---
id: 01e65ea65ad4405dacd5e3f2bc6a07c0
type: nieuws
layout: post
title: "Is spelen op kunstgras slecht voor je gezondheid?"
permalink: /nieuws/is-spelen-op-kunstgras-slecht-voor-je-gezondheid/
date: 2022-05-11T19:16:41.067Z
author: 7biA1WiYB
excerpt: "Voetbalbond KNVB wil dat er onderzoek wordt gedaan naar kunstgrasvelden. Sporters die op deze ondergrond spelen zouden er wel eens ziek van kunnen worden, vrezen wetenschappers.  "
seo:
  description: "Is spelen op kunstgras slecht voor je gezondheid?"
  title: "Is spelen op kunstgras slecht voor je gezondheid?"
---
Voetbalbond KNVB wil dat er onderzoek wordt gedaan naar kunstgrasvelden. Sporters die op deze ondergrond spelen zouden er wel eens ziek van kunnen worden, vrezen wetenschappers.  

    <p>Je hoeft het niet te maaien, het heeft geen water nodig en blijft altijd mooi groen. Een kunstgrasveld heeft zo z'n voordelen. Veel hockey- en voetbalclubs in Nederland hebben er dan ook eentje liggen. Maar er zit misschien een addertje onder het gras.</p>
<p><strong>Rubberen korrels</strong><br>Het tv-programma <em>Zembla </em>besteedt woensdagavond <a href="http://zembla.vara.nl/dossier/uitzending/gevaarlijk-spel" target="_blank">aandacht </a>aan de gevaren van kunstgras. Het zou mogelijk gezondheidsrisico's opleveren voor de sporters die erop spelen. Dat zou komen door de rubberen korrels die in veel kunstgrasvelden wordt gebruikt. Die korrels zijn bedoeld om ervoor te zorgen dat de spelers minder schaafwonden oplopen als ze vallen.</p>
<p><strong>Kankerverwekkend</strong><br>Veel van die rubberen korrels worden gemaakt van autobanden. In die banden zitten zogenoemde<em> pak's</em>: polycyclische aromatische koolwaterstoffen. Die deeltjes zouden in sommige gevallen kankerverwekkend zijn. Omdat vaak niet duidelijk is hoe de korreltjes gemaakt worden, vrezen wetenschappers dat er ook <em>pak's </em>in kunstgras kan zitten.</p>
<p><div class="media media-element-container media-default"><div id="file-22277" class="file file-image file-image-jpeg">

        
  
  <div class="content">
    <img title="Beeld: ANP" height="878" width="1346" class="media-element file-default" src="https://7dagen.netlify.app/sites/default/files/ANP-1051159.jpg" alt="">  </div>

  
</div>
</div><em>In een fabriek worden de groene rubberen korreltjes gemaakt voor op het veld</em>
<p><b>Onderzoek</b><br>Of kunstgras dus echt gevaarlijk is? Dat is nog lastig te zeggen. Er is nog maar weinig onderzoek naar gedaan. Een paar jaar geleden zei het Rijksinstituut voor Veiligheid en Milieu (RIVM) dat kunstgrasvelden niet slecht waren voor de gezondheid. Maar in <em>Zembla</em> stellen wetenschappers dat het onderzoek niet goed was uitgevoerd.</p>
<p>De KNVB <a href="http://www.knvb.nl/nieuws/organisatie/berichten/20740/knvb-bevindingen-zembla-zorgvuldig-bekijken" target="_blank">wil </a>dat het RIVM daarom opnieuw gaat onderzoeken wat de gezondheidsrisico's zijn. Binnen de Europese Unie wordt ook al onderzoek gedaan naar de rubberen deeltjes. Volgens de RIVM zijn de velden gewoon veilig: je kunt er gewoon op trainen. Of, zoals een wethouder uit Haarlem <a href="http://www.haarlemsdagblad.nl/regionaal/haarlemeo/article28575912.ece/Kunstgras-alleen-gevaarlijk-bij-eten-veld_?lref=r_regionaal" target="_blank">onlangs </a>zei: 'Kunstgras is niet gevaarlijk, je moet het alleen niet eten.' Onderzoek moet uitwijzen of hij gelijk heeft.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
