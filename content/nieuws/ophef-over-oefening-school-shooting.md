---
id: cb5c7a44c0874f0cb21b6d492901df67
type: nieuws
layout: post
title: "Ophef over oefening 'school shooting'"
permalink: /nieuws/ophef-over-oefening-school-shooting/
date: 2022-05-11T19:16:41.067Z
author: 7biA1WiYB
excerpt: "Een verdacht persoon loopt dreigend door de gangen van een school. De leerlingen verstoppen zich in de lokalen en houden de deur op slot. Het Alfa-college in Hoogeveen wil volgende week een oefening houden die sterk lijkt op een Amerikaanse schoolschietpartij. En dat vindt niet iedereen een goed idee...  "
seo:
  description: "Ophef over oefening 'school shooting'"
  title: "Ophef over oefening 'school shooting'"
---
Een verdacht persoon loopt dreigend door de gangen van een school. De leerlingen verstoppen zich in de lokalen en houden de deur op slot. Het Alfa-college in Hoogeveen wil volgende week een oefening houden die sterk lijkt op een Amerikaanse schoolschietpartij. En dat vindt niet iedereen een goed idee...  

    <p>De oefening op het Alfa-college, een ROC-opleiding, wordt georganiseerd door de school en de politie. Volgens de school is het de bedoeling dat er zo echt mogelijk een <em>school shooting</em>-achtige situatie wordt nagespeeld. De oefening wordt eerst via het omroepsysteem aangekondigd. Daarna komt iemand de school binnen die doet alsof hij van plan is de scholieren iets aan te doen. En de scholieren moeten zich schuil houden tot de politie hen komt bevrijden. Er zijn ook medewerkers van slachtofferhulp. Daar kunnen de leerlingen na de oefening terecht als ze merken dat ze de spanning niet aankunnen. <br><br><strong>Geen Amerika</strong><br>Ouders van de leerlingen hebben felle kritiek op het plan. Zij vinden dat de school met zo'n oefening de scholieren onnodig angstig maakt. 'Moeten scholieren straks in doodsangst leven, omdat ze zich realiseren dat dit kan gebeuren? Terwijl de kans in ons land heel klein is. Dit is geen Amerika', zegt een ouder tegen RTV Drenthe. 'Een bezopen idee dit', vindt een andere ouder.<br><br>De directeur van de school zegt tegen NOS dat hij de zorgen begrijpt. En dat hij er graag over in gesprek gaat met de ouders en de leerlingen. Maar hij denkt dat de leerlingen wel goed in de gaten hebben dat het een simulatie is. En, zegt hij ook: 'Wij denken dat het heel verstandig is om in ieder geval na te denken over hoe je reageert als dit zou gebeuren.' Bovendien is het voor de hulpdiensten ook belangrijk om te oefenen voor dit soort uitzonderlijke situaties. <br><br><strong>Eerder gedaan</strong><br>Het is trouwens niet de eerste keer dat een school zo'n soort oefening houdt. Vorig jaar was er op het Denthe College in Assen ook een anti-terreuroefening. Die heette ook echt 'school shooting'-oefening. Op de foto's die daarvan gemaakt zijn zie je leerlingen achter stoelen en tafeltjes schuilen. In het trappenhuis ligt een leraar met echt uitziende nepverwondingen. En er is een 'schutter' die wordt ingerekend door de politie.</p>  
