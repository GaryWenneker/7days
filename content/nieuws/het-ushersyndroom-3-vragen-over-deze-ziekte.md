---
id: b1b74c84c991409588acab191f76f960
type: nieuws
layout: post
title: "Het Ushersyndroom: 3 vragen over deze ziekte"
permalink: /nieuws/het-ushersyndroom-3-vragen-over-deze-ziekte/
date: 2022-05-11T19:16:41.067Z
author: 7biA1WiYB
excerpt: "Het syndroom van Usher is een erfelijke aandoening die slechts honderden Nederlanders hebben. De zussen Lotte (20) en Roos (18) hebben allebei type 2 waardoor ze vanaf hun geboorte al slecht horen. Sinds hun puberteit wordt hun zicht steeds slechter, alsof je door een koker kijkt. In de documentaire Voor het donker wordt - die vanavond op tv te zien is  - zie je hoe de twee anderhalf jaar lang zijn gevolgd. Drie vragen (en antwoorden) over deze ziekte.  "
seo:
  description: "Het Ushersyndroom: 3 vragen over deze ziekte"
  title: "Het Ushersyndroom: 3 vragen over deze ziekte"
---
Het syndroom van Usher is een erfelijke aandoening die slechts honderden Nederlanders hebben. De zussen Lotte (20) en Roos (18) hebben allebei type 2 waardoor ze vanaf hun geboorte al slecht horen. Sinds hun puberteit wordt hun zicht steeds slechter, alsof je door een koker kijkt. In de documentaire Voor het donker wordt - die vanavond op tv te zien is  - zie je hoe de twee anderhalf jaar lang zijn gevolgd. Drie vragen (en antwoorden) over deze ziekte.  

    <h3>1. Wat is het syndroom precies?</h3>
<p>Het syndroom van Usher is een erfelijke aandoening die doofblindheid veroorzaakt. Er zijn drie 'varianten': type 1, 2 en 3. Bij type 1 hebben kinderen bij of vlak na de geboorte al totaal gehoorverlies. Bij de meerderheid van deze kinderen werkt het evenwichtsorgaan vanaf de geboorte niet. Bij type 2 worden kinderen slechthorend geboren. Hun evenwichtsorgaan functioneert normaal en de retinitis pigmentosa (dat leidt tot zeer beperkt zicht) uit zich pas in de puberteit. Kinderen met type 3 krijgen pas later gehoorverlies. Hun evenwichtsorgaan werkt in ongeveer de helft van de gevallen niet. Ook de retinitis pigmentosa ontwikkelt zich later.</p>
<p>Roos en Lotte hebben allebei type 2. Wanneer zij doof en blind zullen zijn weten ze niet, maar slechthorend zijn ze al vanaf hun geboorte. Hun beperkte zicht is al een feit als het letterlijk donker is. Dat zal geleidelijk aan alleen nog maar verslechteren.</p>
<h3>2. Hoe krijg je het?</h3>
<p>Het Ushersyndroom is een erfelijke ziekte. Beide ouders geven een defect gen of mutatie door aan hun kind. Dit doorgeven heet autosomaal recessief. Op deze <a href="https://7dagen.netlify.app/sites/default/files/ushersyndroom.png" target="_blank">afbeelding </a>kun je zien hoe dat doorgeven precies werkt. Allebei de ouders moeten drager zijn van het gen. En zelfs dan is de kans dat een van de kinderen het krijgt maar 25 procent. Dat Lotte en Roos het allebei hebben, is - in negatieve zin - een wonder te noemen.</p>
<p>In de documentaire zijn verschillende reacties te zien, plus de impact op zusjes. Eén zo'n reactie is bijvoorbeeld: 'Dat zulke ouders kinderen nemen.' Lotte en Roos vinden zo'n reactie vooral heel dom. 'Alsof onze ouders dachten "We gaan ondanks een gen even lekker kinderen maken" Ze wisten niet eens dat zij het foute gen dragen.' Weer een ander iemand vraagt zich af hoe je in godsnaam kunt leven als je doof én blind bent? De reactie van de zussen? Ze blijven stil en staren door het raam naar buiten. </p>
<h3>3. Is het syndroom te behandelen?</h3>
<p>Er zijn in Nederland zo'n achthonderd tot duizend mensen met het Ushersyndroom. Wereldwijd zijn dat zo'n 400.000 mensen. Veel mensen met dit syndroom komen er pas op jongvolwassen leeftijd achter dat ze het hebben. Er is nog geen behandeling mogelijk dat het proces van doof èn blind worden kan stoppen. Wel zijn er hoopvolle ontwikkelingen zoals een kleine groep patiënten dat is gestart met een eerste testfase. Ook een speciaal centrum van Radboudumc in Nijmegen is gestart met een studie.</p>
<p>Roos vertelt dat ze vooral problemen heeft met haar zicht als het avond wordt. Voorlopig is het nog wel te doen: 'Het is alsof we een zonnebril op hebben en dat we die ’s avonds niet af kunnen zetten. Met uitgaan weet ik precies welke zaken donker zijn en welke veel lichter en voor mij dus veel beter.'</p>
<p><em>De documentaire Voor het donker wordt is vanavond te zien op NPO3 om 21.20 uur. Bekijk hieronder vast de trailer</em>: <div class="media media-element-container media-default"><div id="file-536493" class="file file-video file-video-youtube">

        <h2 class="element-invisible"><a href="/files/3doc-voor-het-donker-wordt-12-maart-2019-2120-uur-op-npo-3">3DOC VOOR HET DONKER WORDT - 12 maart 2019 21.20 uur op NPO 3</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="3DOC VOOR HET DONKER WORDT - 12 maart 2019 21.20 uur op NPO 3" src="https://www.youtube.com/embed/XzNDqFbe5YQ?wmode=opaque&controls=" name="3DOC VOOR HET DONKER WORDT - 12 maart 2019 21.20 uur op NPO 3" frameborder="0" allowfullscreen="">Video van 3DOC VOOR HET DONKER WORDT - 12 maart 2019 21.20 uur op NPO 3</iframe>
</div>
  </div>

  
</div>
</div>  
