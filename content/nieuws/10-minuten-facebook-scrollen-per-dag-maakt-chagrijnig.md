---
id: 60a17cd23fc44f8e8e7ec1b6baf419f6
type: nieuws
layout: post
title: "10 minuten Facebook-scrollen per dag maakt chagrijnig"
permalink: /nieuws/10-minuten-facebook-scrollen-per-dag-maakt-chagrijnig/
date: 2022-05-11T19:16:41.067Z
author: 7biA1WiYB
excerpt: "Facebook gaat sociale netwerken onderzoeken. Huh? Zijn ze daar niet een beetje laat mee?  "
seo:
  description: "10 minuten Facebook-scrollen per dag maakt chagrijnig"
  title: "10 minuten Facebook-scrollen per dag maakt chagrijnig"
---
Facebook gaat sociale netwerken onderzoeken. Huh? Zijn ze daar niet een beetje laat mee?  

    <p>De afgelopen maanden was er veel kritiek op Facebook. Oud-medewerkers vonden dat ze ‘een monster’ hadden gecreëerd. dat 'de kwetsbaarheid van de mens uitbuit'.</p>
<h3>Onderzoek van 1 miljoen</h3>
<p>Bedenker van Facebook Mark Zuckerberg zei daarop dat ze hun rol als sociaal netwerk bij Facebook erg serieus nemen. ‘We werken er hard aan om ons te verbeteren.' Facebook gaat nu een miljoen dollar investeren in onderzoek naar sociale netwerken.</p>
<h3>Niet alleen scrollen</h3>
<p>Uit de eerste conclusies van het onderzoek blijkt het volgende:<br>Als je elke dag tien minuten op Facebook kijkt en alleen door berichten scrollt, heb je aan het einde van de dag een slechter humeur. Dat komt door de vele positieve berichten die op sociale media staan. Volgens het onderzoek delen mensen sneller hun positieve ervaringen. Door veel positieve statusupdates te lezen, denken we dat ons leven minder succesvol is. En daar worden we dan chagrijnig van.</p>
<h3>"Betekenisvolle interacties"</h3>
<p>Maar verder blijkt dat actief communiceren met vrienden via Facebook juist wel goed voor je is. Je gebruikt het netwerk dan om contact te houden met vrienden, collega's en oud-klasgenoten. Dus niet enkel berichten lezen, maar 'betekenisvolle interacties' hebben. Zinnig kletsen, dus.</p>
<h3>Ex-berichten</h3>
<p>Facebook wil dit als volgt aanmoedigen:<br>- Berichten van goede vrienden komen voortaan bovenaan je timeline.<br>- Je kunt berichten gaan 'snoozen'. Daarmee worden statusupdates van een persoon of pagina dertig dagen verborgen.<br>- Er komt een optie om berichten van je ex te verbergen. Dat moet helpen met het verwerken van de breuk.<br> Misschien kan je dan na een poosje weer 'betekenisvolle interacties' hebben...</p>  
