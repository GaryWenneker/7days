---
id: 6276f7bff6704df6b3be867c8cdf8cd9
type: nieuws
layout: post
title: "Moet de 'B-Brave-pedofiel' jaren de cel in?"
permalink: /nieuws/moet-de-b-brave-pedofiel-jaren-de-cel-in/
date: 2022-05-11T19:16:41.067Z
author: 7biA1WiYB
excerpt: "Vier jaar cel. Als het Openbaar Ministerie het zou mogen bepalen, wordt dat de straf voor de pedofiel die zich voordeed als B-Brave. Hij zou meisjes hebben verleid via internet, door ze bijvoorbeeld backstagekaartjes te beloven. Hoe zat het ook alweer? En moet-ie nu de bak in?   "
seo:
  description: "Moet de 'B-Brave-pedofiel' jaren de cel in?"
  title: "Moet de 'B-Brave-pedofiel' jaren de cel in?"
---
Vier jaar cel. Als het Openbaar Ministerie het zou mogen bepalen, wordt dat de straf voor de pedofiel die zich voordeed als B-Brave. Hij zou meisjes hebben verleid via internet, door ze bijvoorbeeld backstagekaartjes te beloven. Hoe zat het ook alweer? En moet-ie nu de bak in?   

    <p><strong>Wat er bij de politie werd aangegeven</strong><br>Een moeder van een 15-jarig meisje ontdekte afgelopen najaar dat haar dochter contact had met een schimmig figuur en ze stapte naar de politie. Niet lang daarna kwam er een tweede aangifte die wel érg op de eerste leek.</p>
<p>Het onderzoek van de politie leidde al snel naar een 34-jarige man in Rotterdam, die waarschijnlijk contact heeft gehad met zo’n dertig meisjes. <br><br><strong>Wat de man precies deed</strong><br>Op de computer van de man werden zo’n zeshonderd chatgesprekken gevonden, allemaal met minderjarige meisjes en meisjes met een beperking. In die chats deed hij zich voor als iemand anders, bijvoorbeeld als een van de zangers van B-Brave. Zo zou hij backstage-kaartjes en ritjes met de band in de limousine hebben beloofd. </p>
<p>Daar moesten de meisjes wel iets voor terugdoen. In de chats, die vaak seksueel en intimiderend waren, liet hij de meisjes zich voor de webcam uitkleden. De politie heeft 5700 filmpjes en 400.000 foto's gevonden, die hij hoogstwaarschijnlijk verder heeft verspreid (bijvoorbeeld door ze naar iemand te mailen of op een website te zetten).</p>
<p>​<strong>Wat het OM voor straf wil</strong><br>Het Openbaar Ministerie heeft nu vier jaar cel geëist, waarvan één jaar voorwaardelijk. Dat is dus in principe drie jaar celstraf. Pas als hij daarna nogmaals de fout in gaat, krijgt hij het vierde jaar cel alsnog erbij. Daarnaast eist het Openbaar Ministerie dat de man psychisch behandeld wordt. </p>
<p>Of hij deze straffen ook echt krijgt, is nog niet zeker. Dat beslist de rechter over twee weken. <br><br><strong>En: wat vindt B-Brave hiervan?</strong><br></p>
<iframe allowfullscreen="" frameborder="0" height="315" src="https://www.youtube.com/embed/OuMCNthzOAk" width="560"></iframe><p><br>De jongens van B-Brave waren, uiteraard, geschokt toen ze het nieuws hoorden. Ze lieten op <a href="http://b-brave.nl/social-media-moet-leuk-blijven/#single-anchor">hun website</a> en in een filmpje weten dat ze nooit vreemde dingen zouden vragen in ruil voor kaartjes. En dat je alles wat twijfelachtig lijkt op internet, met je ouders moet bespreken. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuws-app</a> of neem een <a href="https://7dagen.netlify.app/abonnement">proefabonnement</a> op de papieren 7Days!</em></p>  
