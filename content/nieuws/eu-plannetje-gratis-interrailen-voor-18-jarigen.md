---
id: 092cfbe1efc64c1f9c85a2e42a9b2154
type: nieuws
layout: post
title: "EU-plannetje: gratis interrailen voor 18-jarigen"
permalink: /nieuws/eu-plannetje-gratis-interrailen-voor-18-jarigen/
date: 2022-05-11T19:16:41.067Z
author: 7biA1WiYB
excerpt: "Word je binnenkort achttien? Dan krijg je misschien wel een leuk cadeautje van het Europees Parlement. Daar ligt het plan om alle 18-jarigen in Europa een gratis InterRail-pas te geven. Daarmee kun je een maand lang met de trein door heel Europa reizen. Moet het plan alleen nog wél even goedgekeurd worden.  "
seo:
  description: "EU-plannetje: gratis interrailen voor 18-jarigen"
  title: "EU-plannetje: gratis interrailen voor 18-jarigen"
---
Word je binnenkort achttien? Dan krijg je misschien wel een leuk cadeautje van het Europees Parlement. Daar ligt het plan om alle 18-jarigen in Europa een gratis InterRail-pas te geven. Daarmee kun je een maand lang met de trein door heel Europa reizen. Moet het plan alleen nog wél even goedgekeurd worden.  

    <p>Elk jaar besluiten in Europa zo'n driehonderdduizend jongeren om een InterRail-pas te kopen. Met zo'n pas kun je met de trein <a href="https://original.sevendays.nl/video-blogs/vlogger-coen-16-op-interrail-avontuur-1" target="_blank">heel Europa doorkruisen</a>. Een goede manier om de andere landen op dit continent te leren kennen én om nieuwe mensen te ontmoeten.</p>
<p><b>Cadeautje</b><br>Dat vindt ook Manfred Weber, een belangrijke Duitse politicus in het Europees Parlement. Hij stofte het plan, dat al enkele jaren bestaat, deze week opnieuw af. Hij vindt het een mooi cadeautje. 'Zo kunnen nieuwsgierige jongeren anderen beter leren kennen', stelt hij.</p>
<p><div class="media media-element-container media-default"><div id="file-22269" class="file file-image file-image-png">

        
  
  <div class="content">
    <img height="717" width="1359" class="media-element file-default" src="https://original.sevendays.nl/sites/default/files/interrail.png" alt="">  </div>

  
</div>
</div>
<p>Een meerderheid van het Europees Parlement, dat in <a href="https://original.sevendays.nl/nieuws/de-europese-unie-voor-beginners" target="_blank">Brussel vergadert</a>, zou het idee wel zien zitten. Die zien het als een manier om jongeren zich meer 'Europeaan' te laten voelen.</p>
<p><b>Geld</b><br>Er is alleen één klein probleempje: <a href="http://nos.nl/artikel/2135960-gratis-interrailen-propaganda-of-meer-begrip-voor-europa.html" target="_blank">het kost geld</a>. Heel veel geld. Het gratis interrailen zou Nederland alleen al veertig miljoen euro gaan kosten. Voor de hele Europese Unie zal de rekening meer dan een miljard euro worden. Niet alle parlementariërs in Brussel zijn daarom enthousiast. 'Kan dat geld niet beter naar goed onderwijs en banen?', vragen zij zich af.</p>
<p>Of het EU-plannetje echt doorgaat, dat wordt later deze maand bekend. Dan gaat het Europees Parlement erover stemmen.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
