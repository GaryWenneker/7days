---
id: f125ce934d3d443fa924082b1e259fb7
type: nieuws
layout: post
title: "'De zonnebank is gevaarlijk en moet verboden worden'"
permalink: /nieuws/de-zonnebank-is-gevaarlijk-en-moet-verboden-worden/
date: 2022-05-11T19:16:41.067Z
author: 7biA1WiYB
excerpt: "'Heb je in de zon gelegen? Mooi kleurtje!' Als het aan huidartsen en kankerexperts ligt is een zongebruinde huid niet langer een schoonheidsideaal. Ze wijzen erop dat steeds meer mensen huidkanker hebben. Tijd voor een verbod op de zonnebank?  "
seo:
  description: "'De zonnebank is gevaarlijk en moet verboden worden'"
  title: "'De zonnebank is gevaarlijk en moet verboden worden'"
---
'Heb je in de zon gelegen? Mooi kleurtje!' Als het aan huidartsen en kankerexperts ligt is een zongebruinde huid niet langer een schoonheidsideaal. Ze wijzen erop dat steeds meer mensen huidkanker hebben. Tijd voor een verbod op de zonnebank?  

    <p>Volgens cijfers van de Nederlandse kankerregistratie (<a href="https://www.iknl.nl/kankersoorten/huidkanker" target="_blank">NKR</a>) is huidkanker de meest voorkomende vorm van kanker in Nederland. Bij het ontstaan ervan spelen veel en lang in de zon zijn én onder de zonnebank liggen een grote rol.</p>
<p>Dat huidkanker steeds vaker voorkomt, komt doordat mensen meer blootgesteld worden aan uv-straling, van de zon of van een zonnebank. Het komt ook door vergrijzing (er zijn meer oudere mensen en die kunnen meer klachten hebben) en door het feit dat er meer aandacht is voor huidkanker.</p>
<h3>Zongebruind</h3>
<p>Het maakt niet uit of de UV-straling van een zonnebank komt of van de zon, <a href="https://www.kwf.nl/kanker-voorkomen/zon-uv-straling-en-huidkanker/hoe-slecht-is-de-zonnebank" target="_blank">de gevaren</a> ervan zijn even groot. De huid raakt beschadigd omdat deze in korte tijd aan een grote dosis UV-stralen wordt blootgesteld. Volgens onderzoekers is dat vooral voor jonge mensen onder de 35 jaar heel schadelijk. </p>
<p>In een interview met het <em><a href="https://www.ad.nl/binnenland/kankerexpert-wil-verbod-op-zonnebanken-belachelijk-idee-dat-bruin-worden-gezond-is~a3d1ec78a/" target="_blank">AD</a></em> zegt een kankerexpert dat mensen anders moeten gaan denken over een zongebruinde huid. 'Roodharigen weten dat ze niet te veel in de zon moeten gaan, maar eigenlijk geldt dat voor alle andere mensen met een witte huid ook.' Hij stelt daarom voor om zonnebanken te verbieden.</p>
<h3>Verbod</h3>
<p>Zo'n verbod ziet de <a href="https://www.ad.nl/politiek/kamer-schiet-voorstel-verbod-zonnebank-af~ad1d4a37/" target="_blank">Tweede Kamer</a> niet zitten. Kamerleden wijzen op de regels die zonnestudio's voor zonnebanken hebben. Je mag er bijvoorbeeld niet onder als je jonger bent dan 18 jaar. Ook zou je een advies moeten krijgen dat past bij je huidtype.</p>
<p>Politici vinden wel dat er meer voorlichting gegeven moet worden, want veel mensen zouden niet weten wat de risico's zijn van onder de zonnebank gaan.</p>  
