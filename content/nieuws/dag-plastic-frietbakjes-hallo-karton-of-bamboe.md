---
id: 3dd330d8288e4d81a5e1f98969d4b011
type: nieuws
layout: post
title: "Dag plastic frietbakjes, hallo karton of bamboe"
permalink: /nieuws/dag-plastic-frietbakjes-hallo-karton-of-bamboe/
date: 2022-05-11T19:16:41.067Z
author: 7biA1WiYB
excerpt: "Vergeet het witte, plastic bakje waar je je frietje of kroket altijd in kreeg. Ze zijn niet goed voor het milieu en dus verpakken steeds meer cafetaria’s hun snacks in bakjes van materiaal zoals palmblad, karton, suikerrietpulp en bamboe.   "
seo:
  description: "Dag plastic frietbakjes, hallo karton of bamboe"
  title: "Dag plastic frietbakjes, hallo karton of bamboe"
---
Vergeet het witte, plastic bakje waar je je frietje of kroket altijd in kreeg. Ze zijn niet goed voor het milieu en dus verpakken steeds meer cafetaria’s hun snacks in bakjes van materiaal zoals palmblad, karton, suikerrietpulp en bamboe.   

    <p>Plastic is lekker goedkoop, dus het was altijd een makkelijke keuze voor de ruim 6500 snackbars en cafetaria’s in ons land om dat soort bakjes te gebruiken. Een groot nadeel is wel dat je de plastic bakjes maar één keer kunt gebruiken. Dat maakt ze niet duurzaam en dus slecht voor het milieu. Steeds meer snackbareigenaren zien dat in. </p>
<h3>Veel aan het hoofd</h3>
<p>Maar de overstap naar natuurlijke materialen gaat langzaam. Eén van de redenen is dat deze verpakkingen duurder zijn, waardoor de snackbar minder winst maakt op een bakje friet. Een andere reden is dat snackbareigenaren al veel aan hun hoofd hebben. Dat vertelt Frans van Rooij aan <a href="https://nos.nl/artikel/2284376-wit-plastic-frietbakje-maakt-plaats-voor-verpakking-van-palmblad-of-bamboe.html" target="_blank">NOS.</a></p>
<p>Volgens de directeur van Vereniging Professionele Frituurders (ProFri) vinden mensen patat en snacks namelijk steeds ongezonder. 'Ook moeten ze sinds kort meer belasting betalen én is er heel veel concurrentie. En dan komt daar nu ook nog eens die plastic-discussie bij.'</p>
<h3>Plastic verboden</h3>
<p>Maar volgens Van Rooij komt het uiteindelijk wel goed met het duurzamer maken van verpakkingen, omdat snackbars ook al zijn overgestapt op papieren tassen in plaats van de witte plastic tasjes. Bovendien heeft de Europese Unie bepaald dat in 2021 alle plastic rietjes, vorken, borden en deksels verboden zijn. Of friet- en snackbakjes meetellen als ‘borden’, is onduidelijk. Maar veel snackbareigenaren zorgen nu alvast voor duurzamere verpakkingen. Dat doen ze niet alleen voor de regels, maar ook voor de consumenten, die duurzaamheid steeds belangrijker blijken te vinden.</p>  
