---
id: 614ab9e5e6564cf3b7a016f0f8a995e3
type: nieuws
layout: post
title: "Belangrijke doorbraak in 20 jaar oude moordzaak"
permalink: /nieuws/belangrijke-doorbraak-in-20-jaar-oude-moordzaak/
date: 2022-05-11T19:16:41.067Z
author: 7biA1WiYB
excerpt: "Er is een ’belangrijke doorbraak’ in het onderzoek naar de dood van Nicky Verstappen. Dat meldt de politie. Om 12.00 uur geven de politie en het Openbaar Ministerie in Maastricht een persconferentie.  "
seo:
  description: "Belangrijke doorbraak in 20 jaar oude moordzaak"
  title: "Belangrijke doorbraak in 20 jaar oude moordzaak"
---
Er is een ’belangrijke doorbraak’ in het onderzoek naar de dood van Nicky Verstappen. Dat meldt de politie. Om 12.00 uur geven de politie en het Openbaar Ministerie in Maastricht een persconferentie.  

    <p>Eerder kregen in totaal 21.500 mannen een oproep om via hun wangslijm wat DNA af te staan. Niet iedereen kwam opdagen: iets meer dan 14.000 mensen stonden in maart dit jaar dna af. Dat deden ze in de hoop de oude moordzaak op Nicky Verstappen op te lossen. Mogelijk heeft dat grootschalige dna-onderzoek nu dus een match opgeleverd.</p>
<h3>Zomerkamp 1998</h3>
<p>Nicky verdween in de nacht van 9 op 10 augustus 1998 tijdens een zomerkamp op de Brunssummerheide. De volgende avond werd zijn lichaam vlakbij het kamp gevonden. De dader is nooit gepakt maar op de kleding van Nicky zijn DNA-sporen aangetroffen. Duidelijk is dat die van een man zijn.</p>  
