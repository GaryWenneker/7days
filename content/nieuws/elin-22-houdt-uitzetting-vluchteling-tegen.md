---
id: 7ae1d2da79804674aabb458f21a6f8f1
type: nieuws
layout: post
title: "Elin (22) houdt uitzetting vluchteling tegen"
permalink: /nieuws/elin-22-houdt-uitzetting-vluchteling-tegen/
date: 2022-05-11T19:16:41.067Z
author: 7biA1WiYB
excerpt: "De Zweedse studente Elin Ersson is wereldnieuws. In het vliegtuig waarmee ze op reis wilde werd een Afghaanse vluchteling binnengebracht. Hij werd door de Zweedse autoriteiten uitgezet. Elin kwam daartegen in actie en zond alles live uit op Facebook.  "
seo:
  description: "Elin (22) houdt uitzetting vluchteling tegen"
  title: "Elin (22) houdt uitzetting vluchteling tegen"
---
De Zweedse studente Elin Ersson is wereldnieuws. In het vliegtuig waarmee ze op reis wilde werd een Afghaanse vluchteling binnengebracht. Hij werd door de Zweedse autoriteiten uitgezet. Elin kwam daartegen in actie en zond alles live uit op Facebook.  

    <p>Elin wilde naar Istanbul. Ze zat in een vliegtuig van Turkish Airlines dat klaar stond op het vliegveld van het Zweedse Göteburg. Maar toen kwam ze erachter dat er een man, die vlak bij haar zat, op het punt stond te worden uitgezet naar Afghanistan. Elin trok zich zijn lot aan en besloot iets te doen.</p>
<h3><strong>Leven redden</strong></h3>
<p>De studente ging staan. En ze bleef staan. Een vliegtuig mag niet vertrekken voordat alle passagiers in de riemen zitten. Dus het toestel bleef aan de grond. 'Ik ga niet zitten totdat deze persoon uit het vliegtuig wordt gelaten. Het is oorlog in Afghanistan en hij zal waarschijnlijk worden vermoord. Ik verzoek jullie zijn leven te redden', zei ze.<br><br><em>Bekijk het filmpje hier (het artikel gaat daaronder verder):</em></p>
<h3>
<iframe allowfullscreen="true" allowtransparency="true" frameborder="0" height="476" scrolling="no" src="https://www.facebook.com/plugins/video.php?href=https%3A%2F%2Fwww.facebook.com%2Felin.k.ersson%2Fvideos%2F10155723956991274%2F&amp;show_text=0&amp;width=267" width="267"></iframe></h3><p><br><strong>Woede en applaus</strong>
</p><p>Het toegesnelde personeel praatte op Elin in. Maar ze bleef staan. Sommige passagiers werden boos. Anderen waren het met de studente eens. Zij applaudisseerden en gingen ook staan. Uiteindelijk werd de man na twee uur weggeleid door drie begeleiders. Elin ging mee waarna het toestel alsnog vertrok.</p>
<h3><strong>Livestream</strong></h3>
<p>Wat de achtergrond is van de Afghaanse vluchteling, waarom hij precies werd uitgezet en waar hij nu is is niet bekend. Sommige Zweedse kranten schrijven dat hij vastzit en later alsnog zal worden teruggestuurd naar Afghanistan. En Elin? Het zou kunnen dat ze een boete krijgt van de luchtvaartmaatschappij voor de vertraging. Het filmpje van haar livestream is al bijna 2,5 miljoen keer bekeken. <em>And counting...</em></p>  
