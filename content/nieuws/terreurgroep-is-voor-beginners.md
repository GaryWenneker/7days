---
id: ead5f68fe1cb4d7288a11bb7b9a0613f
type: nieuws
layout: post
title: "Terreurgroep IS voor beginners"
permalink: /nieuws/terreurgroep-is-voor-beginners/
date: 2022-05-11T19:16:41.067Z
author: 7biA1WiYB
excerpt: "IS (of ISIS, ISIL of Daesh) is in korte tijd uitgegroeid tot een van de grootste terreurgroepen ter wereld. Wie zijn deze strijders, die ook aanslagen pleegden in Parijs en Brussel? en wat willen ze nou ook alweer bereiken?  "
seo:
  description: "Terreurgroep IS voor beginners"
  title: "Terreurgroep IS voor beginners"
---
IS (of ISIS, ISIL of Daesh) is in korte tijd uitgegroeid tot een van de grootste terreurgroepen ter wereld. Wie zijn deze strijders, die ook aanslagen pleegden in Parijs en Brussel? en wat willen ze nou ook alweer bereiken?  

    <p class="p1">• <strong>Dit wil IS</strong><br>IS staat voor Islamitische Staat. De terreurgroep strijdt met veel geweld voor een kalifaat, een eigen gebied in het Midden-Oosten waar iedereen volgens superstrenge islamitische regels en wetten moet leven. Zo is westers vermaak als muziek en Facebook verboden en mogen meisjes en vrouwen bijna niets. Ongelovigen en andersdenkenden worden gedood.</p>
<p class="p1"><strong>• Dit is Daesh</strong><br>De Franse regering spreekt liever over Daesh. Dat is de Arabische afkorting van ‘al-Dawla al Islamiya fi Iraq wa al-Sham’, de oorspronkelijke naam van IS. Volgens de Fransen staat IS niet voor de islam en is het al helemaal geen staat, dus zou het een veel te grote eer zijn om de terreurgroep zo te noemen. Dit tot grote ergernis van de IS-leiders. Ze hebben de naam Daesh zelfs verboden. Het lijkt namelijk sterk op woorden die in het Arabisch vernietigen en vertrappen betekenen. En daar willen ze niet mee geassocieerd worden.</p>
<p class="p1"><strong>• Zo begon het</strong><br>We spoelen terug naar 2003, als de Amerikanen en de Britten de Iraakse president Saddam Hussein verdrijven. Hierdoor verandert de machtsverdeling in het land radicaal. De sjiieten* - een altijd onderdrukte meerderheid - grijpen de leiding in Irak. De soennieten** verliezen en voelen zich enorm achtergesteld. Sommigen komen in opstand en plegen aanslagen in het land. In 2004 verbinden ze zich aan terreurgroep Al Qaida. Het echte IS ontstaat als Al Qaida-strijders uit Irak in 2011 buurland Syrië binnentrekken, als daar de burgeroorlog uitbreekt.</p>
<p><div class="media media-element-container media-default"><div id="file-13352" class="file file-image file-image-jpeg">

        
  
  <div class="content">
    <img title="anp" height="783" width="1347" class="media-element file-default" src="https://7dagen.netlify.app/sites/default/files/is.jpg" alt="">  </div>

  
</div>
</div>
<p class="p1"><strong>• Zo kon IS groot worden</strong><br>Eenmaal in Syrië veranderen de Al Qaida-strijders hun naam in IS. Ze bemoeien zich steeds meer met de strijd. Jihadisten uit allerlei landen sluiten zich bij hen aan. Ze benutten de chaos in het land om snel en met veel geweld terrein te veroveren voor hun gedroomde staat. Ze gaan als een bezetene door het land en krijgen de ene na de andere stad in handen. In 2014 roept IS-leider al-Baghdadi het kalifaat uit. Er zijn nu naar schatting zo’n dertigduizend strijders bij de terreur-groep aangesloten. </p>
<p class="p1"><strong>• Dit heeft IS met de aanslagen in Parijs en Brussel te maken</strong><br>In eerste instantie speelt het geweld zich vooral af in Irak en Syrië, maar het breidt zich langzaamaan uit. Iedereen die IS in de weg zit, krijgt het voor de kiezen. Zo plegen de terroristen vorig jaar een grote aanslag in Tunesië door een groep toeristen te vermoorden. En eisen ze de aanslag met het Russische vliegtuig boven Egypte op, uit wraak op Rusland dat helpt in de internationale strijd tegen IS. Met de aanslagen in Frankrijk en België (landen die bommen gooien op IS in Syrië) laat de terreurgroep de wereld zien: bemoei je niet met ons. De aanslag in Parijs is tot nu toe de heftigste daad van IS buiten het Midden-Oosten.</p>
<p class="p1"><em>*Sjiieten<br>De twee na grootste stroming binnen de islam, waarbij de imam een belangrijke functie heeft. Hij mag de Koran (her)interpreteren. Sjiieten geloven dat er op een dag een door God gezonden imam, al-Mahdi, zal verschijnen die zal zorgen voor vrede.</em></p>
<p class="p1"><em>**Soennieten<br>Grootste stroming binnen de islam. Ze leven streng volgens de traditie gebaseerd op het leven van de profeet Mohammed. Soennieten geloven dat de Koran door een imam niet opnieuw uitgelegd mag worden in het licht van onze tijd.</em></p>
<p><em><strong>Meer weten over de aanslagen in Brussel? Lees in ons dossier:</strong><br>1. <a href="https://7dagen.netlify.app/nieuws/aanslagen-brussel-dit-weten-we-tot-nu-toe">Aanslagen in Brussel: dit weten we tot nu toe</a><br>2. <a href="https://7dagen.netlify.app/nieuws/aanslagen-brussel-dit-zijn-de-gevolgen">Aanslagen in Brussel: dit zijn de gevolgen</a><br>3. <a href="https://7dagen.netlify.app/nieuws/gaat-ook-aanslagen-plegen-nederland">Gaat IS nu ook aanslagen plegen in Nederland?</a><br>4. <a href="https://7dagen.netlify.app/nieuws/meike-19-brussel-ik-dacht-shit-dit-gaat-fout">Meike (19) in Brussel: 'Ik dacht: shit, dit gaat fout'</a><br>5. <a href="https://7dagen.netlify.app/nieuws/terreurgroep-voor-beginners">Terreurgroep IS voor beginners</a></em><br><em>6. <a href="https://7dagen.netlify.app/nieuws/7-tips-om-heftig-nieuws-beter-te-verteren">7 tips om heftig nieuws beter te verteren</a><br>7. <a href="https://7dagen.netlify.app/nieuws/brussel-kaarsjes-krijt-en-een-klopjacht">Brussel: kaarsjes, krijt en een klopjacht</a><br>8. <a href="https://7dagen.netlify.app/nieuws/mason-19-overleefde-boston-%C3%A9n-brussel">Mason (19) overleefde Boston én Brussel</a><br>9. <a href="https://7dagen.netlify.app/nieuws/belgi%C3%AB-wist-van-plannen-aanslag">'België wist van plannen aanslag'</a></em></p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuws-app</a> of neem een <a href="https://7dagen.netlify.app/abonnement">proefabonnement</a> op de papieren 7Days!</em></p>  
