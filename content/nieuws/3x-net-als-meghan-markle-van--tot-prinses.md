---
id: d0a42c1dfcb444deaee91ff2b70b8b54
type: nieuws
layout: post
title: "3x net als Meghan Markle: van ... tot prins(es)"
permalink: /nieuws/3x-net-als-meghan-markle-van--tot-prinses/
date: 2022-05-11T19:16:41.067Z
author: 7biA1WiYB
excerpt: "Vandaag is het zover: Meghan Markle trouwt met prins Harry. Zij hangt haar acteercarrière aan de wilgen en wordt… ja, prinses dus.  "
seo:
  description: "3x net als Meghan Markle: van ... tot prins(es)"
  title: "3x net als Meghan Markle: van ... tot prins(es)"
---
Vandaag is het zover: Meghan Markle trouwt met prins Harry. Zij hangt haar acteercarrière aan de wilgen en wordt… ja, prinses dus.  

    <p>De bruidsjurk, de trouwlocatie, de gastenlijst. Alles is geregeld voor <a href="https://original.sevendays.nl/nieuws/yes-we-do">het huwelijk</a> waar Groot-Brittannië al wekenlang naar uitkijkt. Zaterdagmiddag is het zover en stapt prins Harry in het huwelijksbootje. De gelukkige aanstaande is Meghan Markle. Maar wie is zij eigenlijk?</p>
<h3>Van actrice tot prinses</h3>
<p>Meghan Markle (36) is geboren in Los Angeles, maar heeft ook Nederlandse roots. Een klein beetje maar: haar vader heeft namelijk Nederlands en Brits bloed. De prinses <em>to be</em> groeide op in de VS, waar in 2002 haar acteercarrière begon. Ze speelde een rol in een Amerikaanse soapserie. Pas echt bekend werd ze door de rol van Rachel in <em>Suits</em>. Na een tweejarig huwelijk met acteur Trevor Engelson, scheidde ze in 2013. In 2016 stuurde een vriendin de <em>Suits</em>-actrice op <em>blinde date</em> met niemand minder dan… de Britse prins Harry (33). Inmiddels weten we allemaal dat dát een heel goede zet was. Afgelopen november werd Meghan <a href="https://original.sevendays.nl/nieuws/prins-harry-gaat-trouwen">ten huwelijk gevraagd</a>. Een paar weken later <a href="https://original.sevendays.nl/nieuws/op-deze-dag-gaat-prins-harry-trouwen-met-meghan">vertelde het koppel</a> alles over hun relatie én het aanzoek.</p>
<p><div class="media media-element-container media-default"><div id="file-533402" class="file file-image file-image-jpeg">

        
  
  <div class="content">
    <img alt="prinses" title="Illustratie: Flos Vingerhoets" height="1340" width="2268" class="media-element file-default" data-delta="1" src="https://original.sevendays.nl/sites/default/files/3%20prins-essen.jpg">  </div>

  
</div>
</div>
<p>Wist je dat er meer prins(ess)en zijn met een bijzonder verleden? Drie voorgangers van Meghan op een rij:</p>
<h3>1. Van filmster tot prinses</h3>
<p>Meghan Markle is niet de eerste Amerikaanse actrice die een prins uit Europa aan de haak slaat. Grace Kelly (links op de afbeelding hierboven) ging haar jaren geleden al voor. Zij trouwde in 1956 met Rainier, de toenmalige vorst van Monaco. Kelly werd in 1929 geboren in de Amerikaanse stad Philadelphia. Ze vertrok naar New York om daar een carrière als actrice te beginnen. Met succes: op 22-jarige leeftijd had ze haar eerste filmrol te pakken en in 1955 won ze zelfs een Oscar. Na een carrière van zo'n vijf jaar, stopte Grace Kelley ermee omdat ze met de vorst van Monaco ging trouwen. Ze kregen drie kinderen. Het liep slecht af voor Kelly. In 1982 kwam de prinses om het leven na een tragisch auto-ongeluk. </p>
<h3>2. Van alleenstaande moeder tot prinses</h3>
<p>Ook de 44-jarige Mette-Marit Tjessem Høiby (op de afbeelding hierboven in het midden) heeft een opvallende achtergrond. Inmiddels is ze al zo’n zeventien jaar getrouwd met de kroonprins van Noorwegen, maar daarvoor had ze bepaald geen prinsessenleven. Sterker nog, Mette-Marit is hartstikke wild geweest. Vies van een housefeestje of drugs was ze niet. De Noorse kreeg een korte relatie met een man - die later werd veroordeeld voor drugsbezit - en raakte zwanger. Om geld te verdienen werkte Mette-Marit in de horeca. Het leven van de alleenstaande moeder veranderde toen ze in 1999 kroonprins Haakon ontmoette. De twee trouwden in 2001 en kregen twee kinderen: Ingrid (2004) en Sverre (2005).</p>
<h3>3. Van model tot prins</h3>
<p>Ken je onze eigen Dennis Verbaas (rechts op de afbeelding) nog? Het 29-jarige model trouwde vorig jaar met de Maleisische prinses Tunku Tun Aminah Maimunah Iskandariah, de dochter van sultan Ibrahim Iskandar. De Nederlandse Dennis groeide op in Lisse. Hij kon goed voetballen en was hard op weg om prof te worden, maar in 2006 ging het mis. Hij werd getroffen door een hartritmestoornis. Einde voetbalcarrière. Zijn zus schreef hem later in bij een modellenbureau. Dat bleek een goede zet. Als fotomodel reisde Dennis de hele wereld over. In Azië leerde hij de Maleisische prinses kennen. In augustus vorig jaar stapten Dennis (nu: Dennis Muhammad Abdullah) en Tunku Aminah in het huwelijksbootje.</p>  
