---
id: 133ca85121bb47cb81d005f5db9eebc6
type: nieuws
layout: post
title: "Al 28 mensen vergiftigd door zelfgeplukte paddenstoelen"
permalink: /nieuws/al-28-mensen-vergiftigd-door-zelfgeplukte-paddenstoelen/
date: 2022-05-11T19:16:41.067Z
author: 7biA1WiYB
excerpt: "Het aantal mensen dat ziek is geworden van het eten van zelfgeplukte paddenstoelen, is flink toegenomen. Waren het er in 2018 rond deze tijd van het jaar elf, dit jaar staat de teller al op 28. Het Nationaal Vergiftigingen Informatie Centrum (NVIC) adviseert om nooit zomaar paddenstoelen te eten.  "
seo:
  description: "Al 28 mensen vergiftigd door zelfgeplukte paddenstoelen"
  title: "Al 28 mensen vergiftigd door zelfgeplukte paddenstoelen"
---
Het aantal mensen dat ziek is geworden van het eten van zelfgeplukte paddenstoelen, is flink toegenomen. Waren het er in 2018 rond deze tijd van het jaar elf, dit jaar staat de teller al op 28. Het Nationaal Vergiftigingen Informatie Centrum (NVIC) adviseert om nooit zomaar paddenstoelen te eten.  

    <p>Wie denkt aan herfst, denkt aan flinke regenbuien, oranjebruine blaadjes die van de bomen waaien en... paddenstoelen. De vele zwammen die je dit seizoen in de bossen vindt worden niet alleen op afstand bewonderd maar ook vaak geplukt. Ze belanden zelfs bij veel mensen op het bord. En dat is niet zonder gevaar.</p>
<p>Sommige paddenstoelen zijn namelijk giftig en totaal niet geschikt om te eten. Of het overmoedigheid of onwetendheid is, is niet duidelijk. Maar de mogelijke gevaarlijkheid van een zwam dringt nog niet tot iedereen goed door: al 28 mensen werd ziek na het eten van zelfgeplukte paddenstoelen. Vorig jaar waren dat er rond deze tijd slechts elf, zo blijkt uit cijfers van het NVIC, die informatie en advies geeft aan professionele hulpverleners over gezondheidseffecten van vergiftiging bij mensen en dieren.</p>
<h3>Risico's</h3>
<p>Opvallend is dat een groot deel van de vergiftigden geen Nederlandse afkomst heeft. Dat kan komen omdat ze van huis uit gewend zijn wel paddenstoelen te kunnen plukken en zijn ze niet op de hoogte van de risico's van de paddenstoelen in Nederland.</p>
<p>In september waren er nog maar negen meldingen van mensen met een paddenstoelenvergiftiging. Dat er zoveel meldingen bij kwamen in de maand oktober kan te maken hebben met het weer. Door de warme zomer, vele regenbuien en de hoge luchtvochtigheid schoten er veel paddenstoelen uit de grond.</p>
<h3>Fabels</h3>
<p>Van de ongeveer 10.000 soorten paddenstoelen in ons land, zijn de meeste dus ongeschikt om te eten. Ze hebben een rare smaak, zijn te klein, te taai of gewoon hartstikke giftig. Ondanks de fabels zijn er geen trucjes die aan kunnen tonen of een paddenstoel giftig is. Het beste advies dat we je kunnen geven is als je niets van wilde paddenstoelen weet, kun je ze beter niet plukken! Doe je dat toch? Eet dan jonge paddenstoelen, oude zwammen kunnen (meer) gifstoffen bezitten.</p>  
