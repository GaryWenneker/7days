---
id: 809448b3b56a498a8ab44f163531c85b
type: nieuws
layout: post
title: "Iraanse Instagramster (22) opgepakt voor zombiefoto's"
permalink: /nieuws/iraanse-instagramster-22-opgepakt-voor-zombiefotos/
date: 2022-05-11T19:16:41.067Z
author: 7biA1WiYB
excerpt: "Ze werd bekend door Instagramfoto's waarop ze zichzelf in een griezelversie van Hollywood-actrice Angelina Jolie heeft veranderd: uitpuilende lippen, enorme ogen en ingevallen wangen. Gisteren werd de Iraanse Sahar Tabar (22) gearresteerd voor 'godslastering'.  "
seo:
  description: "Iraanse Instagramster (22) opgepakt voor zombiefoto's"
  title: "Iraanse Instagramster (22) opgepakt voor zombiefoto's"
---
Ze werd bekend door Instagramfoto's waarop ze zichzelf in een griezelversie van Hollywood-actrice Angelina Jolie heeft veranderd: uitpuilende lippen, enorme ogen en ingevallen wangen. Gisteren werd de Iraanse Sahar Tabar (22) gearresteerd voor 'godslastering'.  

    <p>Sahar plaatst sinds 2017 bewerkte foto's van zichzelf op Instagram, meestal als zombie-Angelina. Haar uiterlijk was het gevolg van vijftig cosmetische operaties, grapte ze. Wereldwijd werden Sahars foto's een grote hit. De Iraanse autoriteiten vinden het minder grappig. Ze lieten Sahar gisteren oppakken voor het beledigen van het islamitisch geloof en het aanzetten tot geweld en corruptie. Haar Instagramaccount is uit de lucht gehaald.</p>
<h3>Kliklijn</h3>
<p>De Iraanse politie treedt steeds harder op tegen iedereen die zich niet aan de islamitische regels zou houden. Vrouwen moeten ze zich in het openbaar 'gepast' kleden en gedragen. Dat betekent bijvoorbeeld alleen met bedekt hoofd naar buiten en niet dansen. Wie vindt dat een vrouw zich te uitbundig kleedt of gedraagt, kan dat melden via een kliklijn.</p>
<h3>Neuscorrecties</h3>
<p>Die strenge regels hebben bijgedragen aan een schoonheidscultuur waarin alles draait om plastische chirurgie, schrijft <a href="https://www.volkskrant.nl/nieuws-achtergrond/iraanse-angelina-jolie-copycat-gearresteerd-door-islamitische-cultuurpolitie~b0cbe762/" target="_blank"><em>De Volkskrant</em></a>. Met een smal, klein wipneusje kunnen Iraanse vrouwen legaal als Hollywoodster over straat. In Iran vinden dan ook de meeste neuscorrecties ter wereld plaats. De zombie-foto's van Sahar zouden kritiek leveren op die dubbele moraal.</p>
<p>Zelf <a href="https://sputniknews.com/viral/201910071076977020-iranian-zombie-angelina-jolie-arrested-on-charges-of-blasphemy---reports-/" target="_blank">zei Sahar eerder </a>dat haar foto's vooral een vorm van zelfexpressie zijn, een soort kunst. Ze vertelde dat ze inderdaad geopereerd was door een plastisch chirurg, maar voor de extreme horror-look gebruikte ze ook nog Photoshop.<div class="media media-element-container media-default"><div id="file-538536" class="file file-image file-image-jpeg">

        
  
  <div class="content">
    <img alt="Sahar Tabar" title="Beeld: Instagram Sahar Tabar" height="628" width="946" class="media-element file-default" data-delta="1" src="https://7dagen.netlify.app/sites/default/files/Sahar%20Tabar.JPG">  </div>

  
</div>
</div>
<p><em>Het is niet de eerste keer dat vrouwen gearresteerd worden voor berichten die ze op social media zetten. <a href="https://7dagen.netlify.app/nieuws/iraanse-instagrammer-19-opgepakt-voor-dansvideo" target="_blank">Maedeh Hojabri</a> (19) werd vorig jaar opgepakt omdat ze dansvideo's had gepost.</em></p>  
