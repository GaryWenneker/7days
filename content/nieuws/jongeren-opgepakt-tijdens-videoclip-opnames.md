---
id: 3865cc81607a4ba1ab4123bccf78a4d7
type: nieuws
layout: post
title: "Jongeren opgepakt tijdens videoclip-opnames"
permalink: /nieuws/jongeren-opgepakt-tijdens-videoclip-opnames/
date: 2022-05-11T19:16:41.067Z
author: 7biA1WiYB
excerpt: "In Rotterdam is dit weekend een groep jongens aangehouden omdat ze met bivakmutsen en grote kapmessen op straat stonden. De jongeren waren bezig met het opnemen van een rap-videoclip.  "
seo:
  description: "Jongeren opgepakt tijdens videoclip-opnames"
  title: "Jongeren opgepakt tijdens videoclip-opnames"
---
In Rotterdam is dit weekend een groep jongens aangehouden omdat ze met bivakmutsen en grote kapmessen op straat stonden. De jongeren waren bezig met het opnemen van een rap-videoclip.  

    <p>Maar dat was voor voorbijgangers niet duidelijk. Deze schrokken zich rot en schakelden de politie in. Toen die arriveerde sloeg de groep snel op de vlucht, waarna een 17-jarige jongen een kapmes van een halve meter (!) weggooide. Dankzij een waarschuwingsschot kon hij uiteindelijk worden opgepakt.</p>
<h3>'Zeer ongunstige situaties'</h3>
<p>Later werden ook de andere jongens (tussen de 14 en 15 jaar oud) aangehouden. Ook zij hadden een groot kapmes, maskers en bivakmutsen bij zich. De politie heeft de groep thuisgebracht. ‘Het onaangekondigd opnemen van dit soort opnames kan tot zeer ongunstige situaties leiden’, zegt de politie. </p>
<h3>Videoclips</h3>
<p>Het is niet de eerste keer dat de politie moet ingrijpen tijdens opnames van een videoclip. Eerder haalde rapper Jebroer de politie op zijn hals nadat hij met <a href="https://7dagen.netlify.app/nieuws/politie-boos-op-rapper-jebroer">200 km per uur over de snelweg reed</a> tijdens clip-opnames. Ook een 23-jarige rapper uit Haarlem werd vorig jaar opgepakt nadat hij gemaskerd met een nep-machinegeweer over straat liep voor een clip. </p>
<p>Met nepvuurwapens rondlopen is verboden omdat ze vaak net echt lijken. De politie vertelt <a href="https://www.vraaghetdepolitie.nl/wapens/nepwapens/zijn-nepwapens-verboden.html" target="_blank">hier</a> of het ook illegaal is om thuis een nepwapen te hebben.</p>  
