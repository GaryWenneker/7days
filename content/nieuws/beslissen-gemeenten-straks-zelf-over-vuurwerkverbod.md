---
id: 888db193e5d0469d98f1677b0c8cec5d
type: nieuws
layout: post
title: "Beslissen gemeenten straks zelf over vuurwerkverbod?"
permalink: /nieuws/beslissen-gemeenten-straks-zelf-over-vuurwerkverbod/
date: 2022-05-11T19:16:41.067Z
author: 7biA1WiYB
excerpt: "In de toekomst mogen gemeenten misschien zelf bepalen of ze het afsteken van vuurwerk verbieden. Minister Grapperhaus van Justitie onderzoekt dit nieuwe plan.  "
seo:
  description: "Beslissen gemeenten straks zelf over vuurwerkverbod?"
  title: "Beslissen gemeenten straks zelf over vuurwerkverbod?"
---
In de toekomst mogen gemeenten misschien zelf bepalen of ze het afsteken van vuurwerk verbieden. Minister Grapperhaus van Justitie onderzoekt dit nieuwe plan.  

    <p>Het plan is een alternatief voor het landelijke vuurwerkverbod. De regeringspartijen zijn het daarover namelijk niet eens. Vooral de VVD is tegen. Deze partij vindt dat het beter is om vooral illegaal vuurwerk aan te pakken. Een voorstel om rotjes te verbieden ging daarom niet door.</p>
<h3>Randstad</h3>
<p>Het nieuwe voorstel zien alle partijen volgens het <em><a href="https://www.ad.nl/politiek/gemeenten-mogen-beslissen-over-knalverbod~a80531c0/" target="_blank">AD</a> </em>wél zitten. Elke gemeente bepaalt dan of en waar geknald mag worden. In grote steden, waar vuurwerk vaak voor grote problemen zorgt, kunnen de regels dan anders zijn dan in dorpen buiten de Randstad.</p>
<h3>Verboden</h3>
<p>Elk jaar belanden tijdens de jaarwisseling zo'n vijfhonderd mensen op de spoedeisende hulp en raken tweehonderd ogen beschadigd. Gemiddeld valt er één dode en worden elfduizend incidenten zoals brandstichting, vernieling en relletjes, gemeld. Oud en nieuw is volgens de <a href="https://www.onderzoeksraad.nl/nl/onderzoek/2329/veiligheidsrisico-s-jaarwisseling/publicatie/1721/veiliger-jaarwisseling-riskant-vuurwerk-verbieden" target="_blank">Onderzoeksraad voor Veiligheid</a> op veel plaatsen in Nederland het onveiligste feest van het jaar. De raad vindt daarom dat vuurpijlen en knalvuurwerk verboden moeten worden.</p>
<h3>Vuurwerkvrij</h3>
<p>Als gemeenten straks zelf mogen beslissen, kunnen ze helemaal vuurwerkvrij worden. Nu mogen ze alleen 'vuurwerkvrije zones' aanwijzen. Een knalverbod voor de hele gemeente gaat namelijk nog in tegen de wet: je kunt niet iets verbieden wat landelijk wel mag. De minister wil eind mei met een definitief plan komen.</p>  
