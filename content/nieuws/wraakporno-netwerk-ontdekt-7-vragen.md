---
id: f62efdaff873401bb9e7c2c97361df9d
type: nieuws
layout: post
title: "'Wraakporno-netwerk' ontdekt: 7 vragen"
permalink: /nieuws/wraakporno-netwerk-ontdekt-7-vragen/
date: 2022-05-11T19:16:41.067Z
author: 7biA1WiYB
excerpt: "Een besloten netwerk van 2000 jongens, die naaktfoto's met elkaar delen van honderden meisjes. Met dit heftige nieuws kwam RTL Nieuws gisteren naar buiten. Wat is er aan de hand, wie heeft hier schuld en ben je eigenlijk dom als je aan sexting doet? 7 vragen.  "
seo:
  description: "'Wraakporno-netwerk' ontdekt: 7 vragen"
  title: "'Wraakporno-netwerk' ontdekt: 7 vragen"
---
Een besloten netwerk van 2000 jongens, die naaktfoto's met elkaar delen van honderden meisjes. Met dit heftige nieuws kwam RTL Nieuws gisteren naar buiten. Wat is er aan de hand, wie heeft hier schuld en ben je eigenlijk dom als je aan sexting doet? 7 vragen.  

    <h3>1. Wat is er aan de hand?</h3>
<p>Ruim 2000 jongens delen in een besloten netwerk wraakporno van honderden Nederlandse meisjes. Dat blijkt uit een onderzoek van <a href="https://www.rtlnieuws.nl/nederland/naaktfotos-honderden-meisjes-gedeeld-in-groot-wraakpornonetwerk" target="_blank"><em>RTL Nieuws</em></a>. Wraakporno zijn seksueel getinte foto's en/of video's, die zonder toestemming van de persoon zelf, verspreid. Het gaat om beelden van minstens 400 Nederlandse meisjes. Een groot deel daarvan zou minderjarig zijn. De beelden zijn meestal zelf door de meisjes gemaakt. Veel van de jongens delen naaktfoto's en -video's van hun ex-vriendinnen, die ze waarschijnlijk in vertrouwen van hen hebben gekregen.</p>
<h3>2. Hoe is dit aan het licht gekomen?</h3>
<p>De journalisten gingen undercover. 'In een chatroom worden naaktfoto's van meisjes, die door de jongens 'wins' worden genoemd, geruild als een soort Pokémonkaarten en in een grote verzameling opgeslagen', schrijft <em>RTL </em>op zijn website. En om het nog erger te maken: de pikante foto's zijn gelinkt aan de socialmedia-profielen van de meisjes, zodat zij niet anoniem kunnen blijven.</p>
<h3>3. Ben je dom als je een naaktfoto naar iemand stuurt?</h3>
<p>'Niemand in dit verhaal is dom', zegt Arjet Borger, schrijver van het boek <em>Seks voor iedereen</em>. Maar ze wil wel dat jongeren zich afvragen: 'Waaróm zou je eigenlijk zo'n foto van jezelf maken? Sommige mensen zeggen dan: dat hoort er gewoon bij, dat is normale seksuele ontwikkeling. Dat geloof ik niet.' Borger adviseert om goed na te denken wat je motiveert om zo'n foto te maken, voordat je het echt doet. 'Vaak is dat toch aandacht of omdat je hoopt dat iemand je dan leuk gaat vinden. Ik betwijfel of dat de juiste redenen zijn. En wees je heel bewust van de risico's die het met zich meebrengt. Als je wordt gehackt of je foto wordt toch door iemand doorgestuurd, is het te laat.'</p>
<h3>4. Wiens schuld is dit nu eigenlijk?</h3>
<p>'Ik spreek ook liever niet van daders of slachtoffers', aldus Borger. 'Zelfs de jongens die dit doorsturen kun je geen daders noemen, want ze zijn gewoon nog te jong.' Uit onderzoek blijkt inderdaad dat het puberbrein nog volop in ontwikkeling is, en dat het in de leeftijd van ongeveer 14 tm 16 jaar moeilijker is voor deze groep om risico's in te schatten dan voor anderen. En als ze er wel over nadenken, roept het minder emoties bij ze op.</p>
<h3>5. Maar komen deze jongens hier dan zomaar mee weg?</h3>
<p>Het verspreiden van wraakporno is strafbaar, en dus zijn de leden van het netwerk illegaal bezig. Of ze ook echt worden opgepakt, dat moeten we afwachten.</p>
<h3>6. Kan ik ook in deze lijst staan?</h3>
<p>RTL heeft een lijst met slachtoffers, maar mag deze vanwege privacyoverwegingen niet delen. </p>
<h3>7. Wat moet ik doen als ik bang ben dat mijn foto's in verkeerde handen zijn?</h3>
<p>Als je vermoedt dat er (pikant) beeld van je wordt verspreid waar je niet blij mee bent, doe dan altijd aangifte. Daarvoor ga je naar het politiebureau bij jou in de buurt. Kijk voor meer informatie op <a href="https://www.vraaghetdepolitie.nl/politie/aangifte-of-melding/kan-ik-aangifte-doen-van-sexting-en-hoe.html" target="_blank">deze site van de politie</a>. </p>  
