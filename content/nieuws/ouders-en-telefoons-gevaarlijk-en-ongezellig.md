---
id: 28d75f00e06846eb8aebe76b0b13b3fc
type: nieuws
layout: post
title: "Ouders en telefoons: gevaarlijk en ongezellig"
permalink: /nieuws/ouders-en-telefoons-gevaarlijk-en-ongezellig/
date: 2022-05-11T19:16:41.067Z
author: 7biA1WiYB
excerpt: "'Geen telefoons aan tafel!' of 'Doe je telefoon eens weg als ik tegen je praat.' Herken je die uitspraken van je ouders? Of wil jij dat juist wel eens tegen je vader of moeder zeggen? Een derde van de jongeren zegt te lijden onder de telefoonobsessie van hun ouders.   "
seo:
  description: "Ouders en telefoons: gevaarlijk en ongezellig"
  title: "Ouders en telefoons: gevaarlijk en ongezellig"
---
'Geen telefoons aan tafel!' of 'Doe je telefoon eens weg als ik tegen je praat.' Herken je die uitspraken van je ouders? Of wil jij dat juist wel eens tegen je vader of moeder zeggen? Een derde van de jongeren zegt te lijden onder de telefoonobsessie van hun ouders.   

    <p>De jongeren voelen zich genegeerd en maken zich zorgen over telefoongebruik achter het stuur. Dat blijkt uit onderzoek van de Nationale Academie voor Media en Maatschappij. 1894 jongeren en 637 ouders gaven hun mening.</p>
<h3>Tijdens het eten</h3>
<p>Een derde van de Nederlandse jongeren eet het liefst aan een telefoonvrije eettafel. Een kwart van de ouders pakt toch tijdens het eten de telefoon erbij. Jongeren voelen zich genegeerd door hun ouders en pakken zelf ook maar hun mobiel erbij. </p>
<h3>Achter het stuur</h3>
<p>De eettafel is niet de enige plaats waar ouders veel op hun telefoon zitten. Een derde van de jongeren geeft aan dat hun ouders ook wel eens tijdens het rijden op hun telefoon kijken. En dat is gevaarlijk, vinden de jongeren. Ze maken zich zorgen.</p>
<h3>In de slaapkamer</h3>
<p>Ouders zien het probleem niet zo: 14% van de ouders denkt dat hun eigen telefoongebruik storend is voor hun kinderen. Ook zouden de ouders hun kinderen meer moeten stimuleren om niet meer naar hun telefoonscherm te staren voor het slapengaan, vinden de onderzoekers. Jongeren weten wel dat dat niet goed is, maar kunnen de verleiding vaak niet weerstaan. Slechts 7% van de ouders ziet dat als een probleem, waardoor veel jongeren de volgende dag met minder energie opstaan.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant 7Days!</em></p>  
