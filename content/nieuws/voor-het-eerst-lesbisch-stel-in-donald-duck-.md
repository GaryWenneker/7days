---
id: 0a701fa69bc048be8acbc35ddf3cc70e
type: nieuws
layout: post
title: "Voor het eerst lesbisch stel in Donald Duck "
permalink: /nieuws/voor-het-eerst-lesbisch-stel-in-donald-duck-/
date: 2022-05-11T19:16:41.067Z
author: 7biA1WiYB
excerpt: "Een kussend stel of een verliefd dinerend koppel. De achtergrondfiguren in de Donald Duck bestaan áltijd uit een man en een vrouw. Maar dankzij de 10-jarige Fenna komt daar snel verandering in.  "
seo:
  description: "Voor het eerst lesbisch stel in Donald Duck "
  title: "Voor het eerst lesbisch stel in Donald Duck "
---
Een kussend stel of een verliefd dinerend koppel. De achtergrondfiguren in de Donald Duck bestaan áltijd uit een man en een vrouw. Maar dankzij de 10-jarige Fenna komt daar snel verandering in.  

    <p>De <em>Donald Duck</em>-fan riep afgelopen week in de rubriek Dwars van het <em>Jeugdjournaal</em> op om meer LHBT-koppels te tekenen in het blad. En dan met name de figuren op de achtergrond. ‘Er komen geen homo's of lesbo's voor in de <em>Donald Duck</em>’, zei Fenna tegen de<a href="https://nos.nl/artikel/2273416-voor-het-eerst-lesbisch-paar-in-donald-duck.html"><em> NOS</em></a>. ‘Ik heb ze allemaal gecheckt.’ Fenna heeft zelf twee vaders en twee moeders en vindt het daarom belangrijk dat er ook in de Duckstad twee verliefde mannen of twee verliefde vrouwen kunnen wonen. ‘Mijn ouders zijn homo's en lesbo's en ik vind het belangrijk dat dat ook normaal is. Maar in Duckstad lijkt het alsof het helemaal niet bestaat’, aldus Fenna.</p>
<h3>'Niet tussen de oren'</h3>
<p>De hoofdredacteur van de <em>Donald Duck</em>, Joan Lommers, was het helemaal met Fenna eens: ‘Het zit niet tussen de oren bij de tekenaars.' Daarom beloofde ze om binnenkort twee verliefde vrouwen in het tijdschrift te tekenen. Een tekening die al klaarlag voor de drukker is daarom aangepast. Een verliefde man en vrouw op een terras zijn nu aangepast naar twee verliefde vrouwen.</p>  
