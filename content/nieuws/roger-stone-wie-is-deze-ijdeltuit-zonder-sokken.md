---
id: 2487255e09314b0889681e470d5b2823
type: nieuws
layout: post
title: "Roger Stone: Wie is deze ijdeltuit zonder sokken?"
permalink: /nieuws/roger-stone-wie-is-deze-ijdeltuit-zonder-sokken/
date: 2022-05-11T19:16:41.067Z
author: 7biA1WiYB
excerpt: "Roger Stone (66) is al dik vijftig jaar politiek adviseur van verschillende Republikeinse presidentskandidaten, onder wie Donald Trump. Vorige week werd hij door de FBI van zijn bed gelicht omdat hij mogelijk iets te maken heeft met de Russische inmenging in de Amerikaanse verkiezingen van 2016. Deze week ontkende hij voor de rechter. Wie is deze ijdele strateeg zonder sokken?  "
seo:
  description: "Roger Stone: Wie is deze ijdeltuit zonder sokken?"
  title: "Roger Stone: Wie is deze ijdeltuit zonder sokken?"
---
Roger Stone (66) is al dik vijftig jaar politiek adviseur van verschillende Republikeinse presidentskandidaten, onder wie Donald Trump. Vorige week werd hij door de FBI van zijn bed gelicht omdat hij mogelijk iets te maken heeft met de Russische inmenging in de Amerikaanse verkiezingen van 2016. Deze week ontkende hij voor de rechter. Wie is deze ijdele strateeg zonder sokken?  

    <p>Stone’s levensmotto is: ‘Het is beter om berucht te zijn, dan om nooit beroemd te zijn.’ En daar houdt hij zich behoorlijk aan. Hij groeide op in een katholiek gezin in Connecticut. Zijn politieke interesse kwam al snel boven. Op zijn negentiende werkte hij voor het campagneteam van Richard Nixon, die eind jaren '60 president van de Verenigde Staten werd. Nog steeds bewondert Stone die oud-president enorm. Hij heeft zelfs een tatoeage van hem op zijn rug.</p>
<h3>James Bond </h3>
<p>Stone ziet zichzelf als een Amerikaanse James Bond. Hij draagt dure maatpakken, geen sokken en drinkt graag martini. De zestiger is nog altijd trots op hoe hij eruitziet en vertelt aan iedereen die het horen wil, dat dat te danken is aan een streng regiem van Chinese kruiden, ademhalingsoefeningen, tai chi en acupunctuur. Ook zijn behoorlijk rechtse mening steekt hij nooit onder stoelen of banken. </p>
<p>Hij schreef een aantal boeken over leiderschap en politiek en ondersteunde tal van Republikeinse congresleden en presidentskandidaten met advies en lobbywerk. Stone wordt daarbij gezien als de grondlegger van het zogenaamde <em>dirty campaigning</em>: het zwart maken van de tegenstanders voor eigen gewin. Over tegenstanders verspreidt hij graag geruchten over bijvoorbeeld vreemdgaan, zelfs als daar helemaal geen bewijs voor is. Ook deinst hij niet terug voor harde woorden. Tijdens de Trump-campagne vergeleek hij de Democratische kandidaten regelmatig met Hitler en de nazi’s. </p>
<h3>Mails <em>gehackt </em></h3>
<p>In 2015 was Stone een van de eersten die Donald Trump steunde in zijn gooi naar het presidentschap. In aanloop naar die verkiezingen werden duizenden e-mails van kopstukken in de Democratische partij gepubliceerd op klokkenluiderssite <em>WikiLeaks</em>. Stone wordt er nu van verdacht contact te hebben gehad met Russische geheim agenten die de mails <em>gehackt </em>zouden hebben. </p>
<p>Volgens Amerikaanse media wordt hij door speciaal aanklager Robert Mueller (die de Russische inmenging in de Amerikaanse verkiezingen van 2016 onderzoekt) beschuldigd van onder meer het afleggen van valse verklaringen daarover. Stone, die alle beschuldigingen deze week tijdens een eerste rechtszitting krachtig ontkende, is inmiddels op voorwaardelijke borgtocht vrij. Wel heeft hij wel een reisverbod opgelegd tot de echte rechtszaak begint. Wanneer dat gaat gebeuren, is nog onduidelijk. </p>
<h3>Wist je dat…</h3>
<p> … Stone een diamanten pinkring in de vorm van een hoefijzer draagt?<br>… hij vijf Jaguar-auto’s heeft en vijf Yorkshire-terriërs. In 2016 beweerde hij dat twee van zijn honden door ‘politieke tegenstanders’ waren vergiftigd.<br>… ook zegt hij zelf door de Russen met polonium vergiftigd te zijn, maar meewerken aan grondig bloedonderzoek weigerde hij.</p>  
