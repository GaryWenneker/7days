---
id: f5ede603cd0c4848b8043258c66077ce
type: nieuws
layout: post
title: "Geweld tegen de politie toegenomen"
permalink: /nieuws/geweld-tegen-de-politie-toegenomen/
date: 2022-05-11T19:16:41.067Z
author: 7biA1WiYB
excerpt: "Scheldpartijen, bedreigingen en mishandeling. Het aantal gevallen van verbaal en fysiek geweld tegen de politie in Nederland is het afgelopen jaar toegenomen in vergelijking met 2017. Dat blijkt uit onderzoek. Een aantal feiten en cijfers op een rij.  "
seo:
  description: "Geweld tegen de politie toegenomen"
  title: "Geweld tegen de politie toegenomen"
---
Scheldpartijen, bedreigingen en mishandeling. Het aantal gevallen van verbaal en fysiek geweld tegen de politie in Nederland is het afgelopen jaar toegenomen in vergelijking met 2017. Dat blijkt uit onderzoek. Een aantal feiten en cijfers op een rij.  

    <p>Uit <a href="https://www.politie.nl/binaries/content/assets/politie/nieuws/2019/cijfers-geweld-tegen-de-politie.pdf" target="_blank">cijfers van de politie</a> blijkt dat geweld tegen de politie met <strong>11 procent</strong> is toegenomen in vergelijking met 2017. Er zijn bijna <strong>29 </strong>gevallen van geweld tegen politieambtenaren per dag. In het uitgaansleven nam het aantal met <strong>40 procent</strong> toe in vergelijking met het jaar daarvoor.</p>
<h3>Geweld</h3>
<p>In 2018 werden ruim <strong>10.000 </strong>zaken geregistreerd, tegenover ruim <strong>9.500</strong> in 2017. In vrijwel alle categorieën (o.a. mishandeling, discriminatie, beleding) steeg het aantal geweldsincidenten.</p>
<p>De politie wordt het vaakst lichamelijk bejegend wanneer iemand zich verzet bij aanhouding (<strong>2.600 keer</strong>), gevolgd door uitgaansgeweld (<strong>1.400</strong>) en situaties in het verkeer (<strong>800</strong>). In de categorie verbaal geweld, waar bedreiging en belediging onder vallen, telde de politie bijna 5.000 gevallen.</p>
<h3>Ernstig</h3>
<p>Ook bij de ernstigste vormen van geweld, zoals poging tot moord of doodslag, stegen de cijfers. Het aantal keren dat iemand met een voertuig op politiemensen inreed en het aantal zware mishandelingen (bijten, krabben, schoppen) daalden wel, met bijna de helft.</p>
<p>In <strong>630 </strong>gevallen (ruim <strong>100 </strong>keer meer dan in 2017) werd geweld gepleegd door een verward persoon, een term die de politie gebruikt voor mensen die in de war zijn en hulp nodig hebben. </p>
<h3>Kort lontje</h3>
<p>Het geweld komt volgens de politie niet uit één bepaalde dadergroep. 'Wel zien we dat politiemensen op straat een behoorlijke mate van agressief gedrag ervaren’, zegt een <a href="https://www.politie.nl/nieuws/2019/april/2/cijfers-gtpa.html" target="_blank">woordvoerder</a>. ‘Uit de cijfers blijkt ook dat politiemensen vooral tijdens festiviteiten en in uitgaansgebieden steeds vaker met geweld tegen henzelf te maken krijgen. Hetzelfde geldt voor agressie en geweld tijdens een aanhouding. Vaak zijn drank en drugs in het spel en wij zien dat mensen een kort lontje hebben.'</p>
<h3>Hogere straffen</h3>
<p>De politie steunt het <a href="https://www.rijksoverheid.nl/actueel/nieuws/2018/11/15/wetsvoorstel-versterkt-aanpak-criminaliteit" target="_blank">plan </a>van minister Grapperhaus (justitie en veiligheid) om plegers van geweld tegen de politie harder aan te pakken. Zo gaat de maximumstraf voor het hinderen van hulpverleners omhoog van één naar drie maanden. Ook de maximumstraf voor deelname aan een criminele organisatie (die zich schuldig maakt aan zeer ernstige misdrijven zoals moord, ontvoering en handeling in harddrugs) gaat omhoog: van zes naar tien jaar gevangenisstraf.</p>  
