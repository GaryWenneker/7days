---
id: cb8ece9366ae4910b026328195eba47b
type: nieuws
layout: post
title: "Genomineerd: Stijn Warmenhoven (18)"
permalink: /nieuws/genomineerd-stijn-warmenhoven-18/
date: 2022-05-11T19:16:41.067Z
author: 7biA1WiYB
excerpt: "Hoe verschillend de genomineerden voor de 7Days Jongere van het Jaar ook zijn, ze presteerden dit jaar allemaal iets bijzonders.  Stijn Warmenhoven (18) bracht tienduizenden jongeren op de been als hét gezicht van Youth for Climate, de klimaatbeweging die hij met medescholieren begon. Het doel: het klimaat op de (politieke) agenda, en wel NU!  "
seo:
  description: "Genomineerd: Stijn Warmenhoven (18)"
  title: "Genomineerd: Stijn Warmenhoven (18)"
---
Hoe verschillend de genomineerden voor de 7Days Jongere van het Jaar ook zijn, ze presteerden dit jaar allemaal iets bijzonders.  Stijn Warmenhoven (18) bracht tienduizenden jongeren op de been als hét gezicht van Youth for Climate, de klimaatbeweging die hij met medescholieren begon. Het doel: het klimaat op de (politieke) agenda, en wel NU!  

    <h3>Hoe was 2019 voor jou?</h3>
<p>‘Bizar. Afgelopen zomer lag ik op het strand met een boek. Toen besefte ik wat we hebben bereikt en hoe gaaf dat is. Op ons hoogtepunt waren er twintigduizend jonge klimaatstakers in Den Haag. En we zijn bij Rutte in het torentje op gesprek geweest.’</p>
<h3>Waar ben je nu mee bezig? </h3>
<p>'Ik ben inmiddels begonnen met de ­studie bedrijfskunde in Leiden, maar ik blijf actief voor Youth for Climate. Ik wil ervoor zorgen dat we geen eendagsvlieg zijn, maar een gevestigde naam worden en blijven. We blijven actief op social media en als er een reden voor is, gaan we gewoon weer de straat op. Het klimaat moet áltijd op de agenda staan.'</p>
<h3>Wat vind je van je nominatie?</h3>
<p>'Supergaaf! Een enorme eer. Ik vind het supermotiverend dat je eer krijgt voor waar je je voor inzet. En ik ben heel erg benieuwd naar de andere kandidaten.' (Die waren op het moment van dit interview nog geheim, red.) 'En ja, ik ga wel even op onze socials gooien dat onze volgers natuurlijk op mij moeten stemmen.'</p>
<h3>Welke boodschap heb je voor andere jongeren?</h3>
<p>'Als je denkt: dit wil ik aanpakken, dan zeg ik: gewoon doen. En lukt het niet, dan de volgende keer misschien wel.'</p>  
