---
id: b8a26e5fc297461b830fb90f98860083
type: nieuws
layout: post
title: "Ontvoerd miljonairsmeisje (17) vermoord"
permalink: /nieuws/ontvoerd-miljonairsmeisje-17-vermoord/
date: 2022-05-11T19:16:41.067Z
author: 7biA1WiYB
excerpt: "Schokkend nieuws uit Duitsland. Het zeventienjarige meisje Anneli dat vorige week donderdag werd ontvoerd, blijkt te zijn vermoord. Haar lichaam werd deze week gevonden bij een afgelegen boerderij in de deelstaat Saksen, niet ver van haar ouderlijk huis. Er zijn twee verdachten gearresteerd, dankzij DNA-sporen. Een reconstructie.  "
seo:
  description: "Ontvoerd miljonairsmeisje (17) vermoord"
  title: "Ontvoerd miljonairsmeisje (17) vermoord"
---
Schokkend nieuws uit Duitsland. Het zeventienjarige meisje Anneli dat vorige week donderdag werd ontvoerd, blijkt te zijn vermoord. Haar lichaam werd deze week gevonden bij een afgelegen boerderij in de deelstaat Saksen, niet ver van haar ouderlijk huis. Er zijn twee verdachten gearresteerd, dankzij DNA-sporen. Een reconstructie.  

    <p><strong>Donderdag 13 augustus</strong><br>Anneli, de zeventienjarige dochter van een rijke Duitse zakenman, stapt rond half acht 's avonds de deur uit van haar ouderlijk huis in het rustige dorpje Meissen. Ze gaat op de fiets haar hond Gassi uitlaten. Niet lang daarna gaat de telefoon van Anneli's vader. Het is het nummer van Anneli. Een mannenstem zegt dat ze Anneli ontvoerd hebben. Anneli's moeder belt de politie terwijl haar vader de deur uitsnelt om te gaan zoeken. Maar Anneli is spoorloos verdwenen. Haar hond en fiets worden wel teruggevonden aan een landweggetje.</p>
<p><strong>Vrijdag 14 augustus</strong><br>De politie zet een groot team van 1200 man in om het ontvoerde meisje terug te vinden. Een speurhond slaat alarm bij een veld. De omgeving wordt grondig uitgekamd, maar er wordt niets verdachts gevonden.</p>
<p><strong>Zondag 16 augustus</strong><br>'De kidnappers hebben losgeld geëist', laat de politie weten. Ze willen 1,2 miljoen euro. Anneli's ouders roepen de ontvoerders op hun dochter niets aan te doen. In een open brief in een Duitse krant schrijven ze dat ze de eisen van de kidnappers zullen inwilligen.</p>
<p><div class="media media-element-container media-default"><div id="file-6095" class="file file-image file-image-jpeg">

        
  
  <div class="content">
    <img title="De boerderij in Lampersdorf Foto EPA" height="2727" width="4096" class="media-element file-default" src="https://7dagen.netlify.app/sites/default/files/Boerderij%20Lampersdorf%20EPA.jpg" alt="">  </div>

  
</div>
</div>
<p><strong>Maandag 17 augustus</strong><br>Na een oproep op tv krijgt de politie meer dan vijftig tips. DNA-sporen op de fiets van Anneli leiden naar twee verdachten. Een man van 39 uit de deelstaat Beieren en een man van 61 uit Dresden. Een speciaal opsporingsteam doorzoekt meerdere gebouwen ten zuiden van Meissen. Bij een boerderij in Lampersdorf vinden ze een dood meisje. </p>
<p><div class="media media-element-container media-default"><div id="file-6097" class="file file-image file-image-jpeg">

        
  
  <div class="content">
    <img title="Bij de boerderij liggen bloemen en kaarsen voor Anneli Foto EPA" height="2727" width="4096" class="media-element file-default" src="https://7dagen.netlify.app/sites/default/files/ANP-33816419_0.jpg" alt="">  </div>

  
</div>
</div>
<p><strong>Dinsdag 18 augustus</strong><br>De politie maakt bekend dat het gevonden meisje Anneli is. Haar ouders zijn al ingelicht en worden opgevangen door deskundigen. De ontvoerders hebben het meisje waarschijnlijk al kort na haar ontvoering vermoord. Waarom ze dat deden, is nog niet bekend. De Duitse hoofdofficier van Justitie zegt dat de mannen de ontvoering niet goed hadden voorbereid. Ze droegen geen maskers tijdens de ontvoering.</p>
<p>Misschien waren ze bang dat Anneli een goede beschrijving van hen zou kunnen geven als ze weer vrij zou komen. Als wordt bewezen dat de twee verdachten inderdaad de daders zijn, staat hen levenslang te wachten.</p>  
