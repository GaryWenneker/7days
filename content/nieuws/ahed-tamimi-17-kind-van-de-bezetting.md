---
id: 409c053808cb47adb32e9a66a8a90f70
type: nieuws
layout: post
title: "Ahed Tamimi (17): kind van de bezetting"
permalink: /nieuws/ahed-tamimi-17-kind-van-de-bezetting/
date: 2022-05-11T19:16:41.067Z
author: 7biA1WiYB
excerpt: "De Palestijnse Ahed Tamimi ging de wereld over nadat ze vorig jaar twee Israëlische militairen schopte en sloeg. Nu heeft ze acht maanden celstraf gekregen. Wie is dit activistische meisje?  "
seo:
  description: "Ahed Tamimi (17): kind van de bezetting"
  title: "Ahed Tamimi (17): kind van de bezetting"
---
De Palestijnse Ahed Tamimi ging de wereld over nadat ze vorig jaar twee Israëlische militairen schopte en sloeg. Nu heeft ze acht maanden celstraf gekregen. Wie is dit activistische meisje?  

    <p>Ahed woont al haar hele leven in Nabi Saleh. Dit dorp op de Westelijke Jordaanoever staat bekend om zijn wekelijkse protesten tegen de Israëlische bezetters. Iets waar de familie Tamimi vaak het voortouw in neemt. Ahed is er al van kleins af aan bij betrokken en steekt haar woede over wat haar volk wordt aangedaan niet onder stoelen of banken. Op een foto uit 2012 is te zien hoe ze stampvoetend tegen een militair schreeuwt. Drie jaar later bijt ze een Israëlische soldaat in zijn hand als die haar broer wil arresteren omdat hij stenen naar hem zou hebben gegooid. De video wordt massaal online gedeeld en Ahed wordt geïnterviewd door journalisten over de hele wereld.</p>
<h3>Boodschap van de bevrijding </h3>
<p>Begin dit jaar gaat er opnieuw een video van Ahed de wereld over. Die is van december vorig jaar. Twee Israëlische soldaten hebben zich opgesteld in de voortuin van haar huis. Ahed gaat erheen. ‘Ga weg of ik geef je een mep’, roept ze. De soldaten geven geen kik. Ahed begint te schoppen en slaat één van de soldaten in het gezicht. Kort daarop wordt ze opgepakt. De Palestijnse werd aangeklaagd voor het bedreigen van veiligheidstroepen, opruiing en het gooien van stenen. Ze heeft een celstraf van acht maanden gekregen. Een straf die volgens Amnesty International niet eerlijk is. Ahed was ongewapend en was op geen enkele manier een bedreiging voor de soldaten. Maar tijdens haar verhoor liet het meisje zien dat ze geweld niet schuwt in haar strijd voor een vrij Palestina. ‘Iedereen moet meehelpen’, sprak ze. ‘Of dat nou met stenen, steekpartijen of zelfmoordaanslagen is. Alleen zo kunnen we onze boodschap tot bevrijding van Palestina laten horen.’ </p>
<h3>Heldin of propagandamiddel </h3>
<p>Voor veel pro-Palestijnse activisten is Ahed het symbool van verzet, een jonge heldin. Op internet is zelfs een Free Ahed-beweging ontstaan. Aan de Israëlische kant zien sommigen haar als een marionet van haar extremistische ouders. Zij vinden dat Ahed een flinke straf verdient. Een jonge heldin of Palestijns propagandamiddel? Ahed is boven alles een kind dat altijd in bezet gebied heeft geleefd. Ze kent niet anders dan een leven van geweld, militaire controles, huisinvallen en traangas. ‘Mijn dochter is nog maar zestien’, schrijft haar vader in een open brief. ‘In een andere wereld zou haar leven er compleet anders uitzien. Ze is er niet op uit om in de schijnwerpers te staan, ze wil verandering.’ </p>
<h3>Wist je dat… </h3>
<p>- Ahed in Israëlische media ook wel ‘Shirley Temper’ wordt genoemd? Een combinatie van het Amerikaanse kindsterretje Shirley Temple en het Engelse woord voor 'driftig'. </p>
<p>- Ook haar moeder in december werd opgepakt? Ook zij werd aangeklaagd vanwege opruiing en mishandeling. </p>  
