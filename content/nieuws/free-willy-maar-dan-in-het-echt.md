---
id: 64e16f539e754d65958b0a375a5e46cc
type: nieuws
layout: post
title: "Free Willy, maar dan in het echt"
permalink: /nieuws/free-willy-maar-dan-in-het-echt/
date: 2022-05-11T19:16:41.067Z
author: 7biA1WiYB
excerpt: "Dierenrechtenactivisten strijden er al jaren tegen: het vasthouden van dolfijnen en orka’s. In Frankrijk is een grote overwinning behaald: de dieren mogen niet meer in gevangenschap worden opgevoed.  "
seo:
  description: "Free Willy, maar dan in het echt"
  title: "Free Willy, maar dan in het echt"
---
Dierenrechtenactivisten strijden er al jaren tegen: het vasthouden van dolfijnen en orka’s. In Frankrijk is een grote overwinning behaald: de dieren mogen niet meer in gevangenschap worden opgevoed.  

    <p>De Franse minister van milieuzaken, Ségolène Royal, ondertekende afgelopen week een nieuwe wet die het in gevangenschap houden van dolfijnen, bruinvissen en orka's moet inperken. Volgens de nieuwe regels mag niemand meer dolfijnen, walvisachtigen en bruinvissen houden. Er wordt een uitzondering gemaakt voor de dieren die al in gevangenschap leven. Erkende dierentuinen en dolfinariums hoeven hun dieren niet vrij te laten.</p>
<h3>Zeecircussen</h3>
<p>Dierenrechtenactivisten zijn ontzettend blij met het nieuwe verbod. Vijf dierenorganisaties schrijven in een verklaring dat ze hopen dat het verbod uiteindelijk zal leiden tot het einde van dit soort ‘zeecircussen’.</p>
<h3>Grotere bassins</h3>
<p>Voor Franse dierentuinen en vooral zeedierenparken is het nieuws erg schrikken. De nieuwe regels betekenen namelijk ook dat direct contact tussen de zeedieren en het publiek verboden is, net als het zwemmen met dolfijnen. Bovendien moeten de bassins veel groter worden.</p>
<p>De zeeparken krijgen zes maanden de tijd om zich aan de regels aan te passen en moeten binnen drie jaar hun bassins uitbreiden.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
