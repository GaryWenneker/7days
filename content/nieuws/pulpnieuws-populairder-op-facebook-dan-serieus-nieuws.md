---
id: d6cf0e78c1c24fa18b8d0e86abf20876
type: nieuws
layout: post
title: "Pulpnieuws populairder op Facebook dan serieus nieuws"
permalink: /nieuws/pulpnieuws-populairder-op-facebook-dan-serieus-nieuws/
date: 2022-05-11T19:16:41.067Z
author: 7biA1WiYB
excerpt: "Een hond met liefdesverdriet, chocolade als hét middel tegen verkoudheid, een bruid die ontdekt dat haar bruidstaart van piepschuim is of een 72-jarige vrouw die bevalt van een baby. Hoe sensationeler het bericht, hoe meer mensen het lezen. Volgens nieuw onderzoek heeft dit soort nieuws, ook wel pulpnieuws genoemd, een groter bereik dan serieus nieuws. Hoe zit dat?  "
seo:
  description: "Pulpnieuws populairder op Facebook dan serieus nieuws"
  title: "Pulpnieuws populairder op Facebook dan serieus nieuws"
---
Een hond met liefdesverdriet, chocolade als hét middel tegen verkoudheid, een bruid die ontdekt dat haar bruidstaart van piepschuim is of een 72-jarige vrouw die bevalt van een baby. Hoe sensationeler het bericht, hoe meer mensen het lezen. Volgens nieuw onderzoek heeft dit soort nieuws, ook wel pulpnieuws genoemd, een groter bereik dan serieus nieuws. Hoe zit dat?  

    <h3>1. Wat is pulpnieuws?</h3>
<p>De berichten lijken op nieuwsberichten, maar het is vaak niet duidelijk waar de verhalen vandaan komen. Soms zijn ze echt gebeurd, maar ze kunnen ook (gedeeltelijk) verzonnen zijn.</p>
<p>Pulpnieuws is bijvoorbeeld te vinden op sites zoals <a href="https://www.facebook.com/TrendNieuws/" target="_blank">Trendnieuws</a>, <a href="http://vvandaag.nl/" target="_blank">Viraal Vandaag</a> en <a href="http://ongelooflijk.co/" target="_blank">Ongelooflijk</a>. Via Facebook-pagina's bereiken deze sites miljoenen Nederlanders. Een voorbeeld van zo'n verzinsel is dit verhaal over <a href="https://nieuwscheckers.nl/nieuwscheckers/vrouw-bevalt-in-een-keer-van-elf-babys/" target="_blank">een vrouw die in één keer van elf baby's beviel.</a></p>
<h3>2. Wat is het doel?</h3>
<p>Pulpnieuws is niet hetzelfde als <a href="https://7dagen.netlify.app/nieuws-lifestyle/7-tips-om-nepnieuws-te-herkennen" target="_blank">nepnieuws</a>. De bedoeling van nepnieuws is meestal om de mening van mensen over een onderwerp (vaak politiek) te beïnvloeden. Nepnieuws is misleidend en wordt gebruikt om bijvoorbeeld iemand of iets in een kwaad daglicht te stellen.</p>
<p>Bij pulpnieuws gaat het vooral om het delen en <em>liken</em> van berichten, in de hoop dat zoveel mogelijk mensen op de advertenties die erbij staan klikken. Met die <em>clickbaits</em> wordt veel geld verdiend. Om lezers te verleiden om een bericht te gaan lezen, zijn de koppen zo spannend mogelijk gemaakt. Een goed voorbeeld daarvan is: Man vindt puppy zielsalleen aan treinrails vastgebonden.</p>
<h3>3. Is het bereik groot?</h3>
<p>Volgens <a href="https://nieuwscheckers.nl/nieuwscheckers/pulpnieuwspaginas-bereiken-via-facebook-miljoenen-nederlanders/" target="_blank">onderzoekers</a> hebben sensationele berichten op Facebook een veel groter bereik dan berichten van nieuwsmedia als <em>NOS</em>, <em>De Telegraaf </em>en <em>NRC</em>. Ze bekeken meer dan honderdduizend Facebook-berichten die tussen januari 2013 en december 2017 werden gepubliceerd. Ruim de helft van de tien miljoen Facebook-gebruikers deelde of <em>likete</em> in die periode een pulpbericht.</p>
<p>Een pulpnieuwsbericht krijgt gemiddeld 165 reacties, terwijl echt nieuws 'maar' 80 reacties oplevert. Pulpnieuws wordt gemiddeld 158 keer gedeeld, berichten van nieuwsmedia gemiddeld 73 keer.</p>  
