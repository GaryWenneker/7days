---
id: c9d84bb3369741548ddc208e90014b3a
type: nieuws
layout: post
title: "Schrijfwedstrijd voor middelbare scholieren"
permalink: /nieuws/schrijfwedstrijd-voor-middelbare-scholieren/
date: 2022-05-11T19:16:41.067Z
author: 7biA1WiYB
excerpt: "Zit jij op de middelbare school en heb jij een passie voor verhalen schrijven? Dan is de schrijfwedstrijd georganiseerd door Scholieren.com misschien iets voor jou. Laat je creatieve brein het werk doen, bedenk een verhaal van maximaal duizend woorden met als thema 'te laat', en maak kans op mooie prijzen.  "
seo:
  description: "Schrijfwedstrijd voor middelbare scholieren"
  title: "Schrijfwedstrijd voor middelbare scholieren"
---
Zit jij op de middelbare school en heb jij een passie voor verhalen schrijven? Dan is de schrijfwedstrijd georganiseerd door Scholieren.com misschien iets voor jou. Laat je creatieve brein het werk doen, bedenk een verhaal van maximaal duizend woorden met als thema 'te laat', en maak kans op mooie prijzen.  

    <p>Na de succesvolle eerste editie van 'Mijn Kort Verhaal' start vandaag de tweede. Vorig jaar won Jana van Rossum (toen 15) met haar verhaal <a href="https://7dagen.netlify.app/jana">De Javaan</a>. Dankzij het succes van vorig jaar is de wedstrijd nu uitgebreid naar Vlaanderen. 'De meer dan 250 verhalen die toen werden ingestuurd, lieten een ongelofelijke creativiteit bij scholieren zien. Na dat succes hebben we besloten om er nu ook Vlaanderen bij te betrekken,' aldus Theo Knippenberg, oud-uitgever en jurylid. </p>
<p>'<strong>Veel geschreven in het ov'</strong><br>Een van de mede-organisatoren is reisplanner 9292ov. Klinkt gek? De reden hiervoor is anders best simpel volgens Stefan Hulgman, algemeen directeur van dat bedrijf. 'In het ov worden veel verhalen gelezen én geschreven. We zijn erg benieuwd naar de verhalen van scholieren die op het punt staan de wereld te ontdekken met het ov.'</p>
<p><strong>Prijzen</strong><br>Wie de wedstrijd wint, gaat niet met lege handen naar huis. Hij of zij wint een tripje naar Parijs, een boekenpakket en het verhaal wordt gepubliceerd op verhalenwebsite Bulkboek. Ook voor de nummers twee en drie zijn er prijzen. Meedoen? Als je klaar bent, kun je je verhaal tot 11 januari insturen via <a href="scholieren.com">Scholieren.com</a>, de prijsuitreiking is op 20 februari.</p>  
