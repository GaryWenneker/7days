---
id: a838e7f8b4b4441e9fe890cbf45f774e
type: nieuws
layout: post
title: "The Fault in our Stars in het echt"
permalink: /nieuws/the-fault-in-our-stars-in-het-echt/
date: 2022-05-11T19:16:41.067Z
author: 7biA1WiYB
excerpt: "Hun liefdesverhaal klinkt als een filmscenario. Sterker nog: het lijkt precies op het verhaal van de tranentrekker The Fault in our Stars. Net als de hoofdpersonen in die boekverfilming vonden Dalton en Katie elkaar dankzij hun ernstige ziekte. En net als in de film kent ook hun love story geen happy end. Dalton overleed vorige week. Katie een paar dagen later.  "
seo:
  description: "The Fault in our Stars in het echt"
  title: "The Fault in our Stars in het echt"
---
Hun liefdesverhaal klinkt als een filmscenario. Sterker nog: het lijkt precies op het verhaal van de tranentrekker The Fault in our Stars. Net als de hoofdpersonen in die boekverfilming vonden Dalton en Katie elkaar dankzij hun ernstige ziekte. En net als in de film kent ook hun love story geen happy end. Dalton overleed vorige week. Katie een paar dagen later.  

    <p>Dik zeven jaar geleden zit Katie (dan net 18) uit de Amerikaanse staat Kentucky een beetje verveeld op Facebook rond te kijken. Ze is op zoek naar jongeren die net als zij Cystic Fibrosis (CF) hebben en vindt het profiel van Dalton. Ook hij is achttien en heeft de taaislijmziekte. Ze stuurt hem een berichtje: ‘Als je met iemand wilt praten, moet je het maar laten weten’. ‘Eh, ken ik jou?’ antwoordt hij. ‘Nog niet,’ schrijft Katie terug, ‘maar goed ademen is toevallig ook niet mijn sterkste kant.’ Al snel vliegen de berichten over en weer. Het klikt, maar een date regelen blijkt gevaarlijk. Dalton worstelt al jaren met een nare bacterie. Artsen raden een ontmoeting tussen de twee af omdat de infectie gevaarlijk kan zijn voor Katies zwakke longen. Maar ze negeert het advies. ‘Ik vertelde Dalton dat ik liever vijf jaar echt heel erg gelukkig wilde zijn, dan twintig jaar een gemiddeld leven leiden’, vertelt ze later aan de Amerikaanse nieuwszender CNN.</p>
<p><strong>Liefde </strong><br>En dus ontmoeten de twee elkaar in de zomer van 2009. ‘Ik zag hem staan en rende naar hem toe. Ik omhelsde hem en kuste hem op z’n mond. Ik had nog niet een hallo gezegd! Het voelde meteen helemaal goed’, zegt Katie. De liefde blijkt wederzijds en Katie en Dalton trouwen in 2011. Zij is alleen inderdaad besmet geraakt met de bacterie van Dalton en allebei blijven ze worstelen met hun ziekte. Daarom worden ze vaak vergeleken met het stel uit The Fault in Our Stars. In de film hebben de hoofdpersonen kanker, maar verder gaan hun levensverhalen bijna gelijk op. </p>
<p><div class="media media-element-container media-default"><div id="file-22086" class="file file-image file-image-jpeg">

        
  
  <div class="content">
    <img height="398" width="560" class="media-element file-default" src="https://original.sevendays.nl/sites/default/files/274F5A8400000578-3026842-image-a-1_1428274010128_0.jpg" alt="">  </div>

  
</div>
</div>
<p>Als Katie in 2014 niet goed genoeg verzekerd blijkt te zijn voor een dure longtransplantatie, wordt er via social media een inzamelingsactie gehouden en komt het geld alsnog bij elkaar. De operatie slaagt maar haar gezondheid verbetert nauwelijks. Ze verhuist naar een verzorgingscentrum. Met Dalton, die vijfhonderd kilometer verderop in het ziekenhuis ligt, kan ze vanaf dan alleen nog maar contact hebben via FaceTime. Want ook met hem gaat het slecht. Hij krijgt ook een longtransplantatie, maar niet veel later ook lymfeklierkanker. Hij loopt ook nog een longontsteking op en krijgt een nieuwe infectie. </p>
<p><strong>Facebook</strong><br>Dat laatste werd hem vorige week zaterdag op zijn 25ste fataal. Katie liet daarop meteen weten dat ook zij het gevecht heeft opgegeven. ‘Ik wil nu gewoon op een natuurlijke manier overlijden. Het is mooi geweest. Heel mooi,’ vertelde ze aan een lokale krant. Ze overleed inderdaad twee dagen later. Op Facebook liet ze nog een afscheidsboodschap achter: ‘Doe alles wat je gelukkig maakt. Ik wilde altijd graag een keer naar Florida. Stom dat ik niet gewoon gegaan ben. Maar ach, als ik straks in de hemel ben, kijk ik vanaf daar wel naar Florida.’ </p>  
