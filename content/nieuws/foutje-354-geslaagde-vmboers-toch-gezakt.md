---
id: 4132da66056a45d9bb69bccfdfc01bea
type: nieuws
layout: post
title: "Foutje. 354 geslaagde vmbo’ers toch gezakt"
permalink: /nieuws/foutje-354-geslaagde-vmboers-toch-gezakt/
date: 2022-05-11T19:16:41.067Z
author: 7biA1WiYB
excerpt: "Enorme pech voor 354 middelbare scholieren in Maastricht. Door grove fouten van hun school zijn hun eindexamens niet goedgekeurd. De kans bestaat dat ze een heel jaar over moeten doen.  "
seo:
  description: "Foutje. 354 geslaagde vmbo’ers toch gezakt"
  title: "Foutje. 354 geslaagde vmbo’ers toch gezakt"
---
Enorme pech voor 354 middelbare scholieren in Maastricht. Door grove fouten van hun school zijn hun eindexamens niet goedgekeurd. De kans bestaat dat ze een heel jaar over moeten doen.  

    <p>Een kleine twee weken geleden kregen 354 eindexamenkandidaten het verlossende telefoontje van hun school: ‘Gefeliciteerd! Je bent geslaagd!’. De vlag ging uit. Feestje werden gepland en de opluchting was groot.</p>
<p>Vorige week vrijdag kwam er ineens een heel ander telefoontje. De onderwijsinspectie had een tip binnen gekregen en was een onderzoek begonnen. En de conclusie was heel ernstig. De school heeft een puinhoop gemaakt van de administratie van de schoolexamens, het deel dat vóór het Centraal Schriftelijk afgerond moet zijn. Zo’n puinhoop dat de inspectie besloot dat de examens ongeldig zijn.</p>
<p><div class="media media-element-container media-default media-float-right"><div id="file-533811" class="file file-image file-image-jpeg">

        
  
  <div class="content">
    <img alt="Isabelle" height="1334" width="750" style="font-size: 13.008px; width: 200px; height: 356px; float: right;" class="media-element file-default" data-delta="1" src="https://original.sevendays.nl/sites/default/files/vmbo%20isabel.jpg">  </div>

  
</div>
</div>
<h3>Nachtmerrie</h3>
<p>‘Mijn grootste nachtmerrie is werkelijkheid geworden’, vertelt  Isabelle (16), een van de leerlingen van de school. ‘Ik heb er hard voor gewerkt, ik heb alle toetsen gemaakt en ik ben iedere dag naar de bieb geweest om voor mijn examens te leren. En uiteindelijk is het allemaal voor niets geweest.’</p>
<p>Isabelle (op de foto rechts) dacht eerst dat het allemaal een grap was. ‘Vrijdagmiddag kreeg ik een bericht van een klasgenoot “Fijn hè, heel het examen overdoen, school heeft een fout gemaakt”. Pas toen mijn vader daarna werd gebeld door school om te zeggen dat het echt zo was, wist ik dat het geen grap was. Ik zat op dat moment met mijn beste vriendin aan tafel en begonnen eigenlijk allebei meteen te huilen en elkaar te troosten door te zeggen dat het echt wel goed zou komen.’</p>
<h3>Hoogoplopende emoties</h3>
<p>’s Avonds was er een bijeenkomst voor de leerlingen en hun ouders. Daar was het heel druk en de sfeer was enorm gespannen. Isabelle daarover: ‘Wij gingen vooraan rechts bij de nooduitgang zitten, voor het geval dat er een rel of gevecht zou ontstaan. De directeur van de school, een mevrouw van de Inspectie en iemand van de Centrale examens waren er maar hadden eigenlijk niets te zeggen. In de zaal liepen de emoties van iedereen hoog op. We hadden zoveel vragen en zoveel woede en verdriet.  </p>
<p>Veel leerlingen en hun ouders zijn woedend op de school. Een groep ouders heeft een advocaat ingeschakeld die kijkt of er nog iets te redden valt.</p>
<p>Ook is een aantal leerlingen een <a href="https://petities.nl/petitions/diploma-voor-leerlingen-vmbo-maastricht?locale=nl" target="_blank">petitie</a> begonnen om de gezakte geslaagden een hart onder de riem te steken. Inmiddels zijn er al meer dan 20.000 mensen die getekend hebben. Ook in de Kamer gaat er deze week gepraat worden over de kwestie.</p>
<p>Woensdag krijgen de leerlingen te horen wat er nu verder gaat gebeuren. De leerlingen hopen dat landelijk examen alsnog geldig verklaard wordt en dat ze alleen voor het schoolexamen eventueel moeten inhalen wat ze gemist hebben.</p>  
