---
id: d71b26dbb09b47bd8e816d56ee645093
type: nieuws
layout: post
title: "Quarantaine: op deze plekken is dat onmogelijk"
permalink: /nieuws/quarantaine-op-deze-plekken-is-dat-onmogelijk/
date: 2022-05-11T19:16:41.067Z
author: 7biA1WiYB
excerpt: "Wíj kunnen ons hier vrij goed aan de regels houden die nodig zijn om het coronavirus een halt toe te roepen. Maar wat nou als afstand houden en handen wassen haast onmogelijk zijn? Vier plekken vol mensen waar hulpverleners erg bezorgd om zijn.  "
seo:
  description: "Quarantaine: op deze plekken is dat onmogelijk"
  title: "Quarantaine: op deze plekken is dat onmogelijk"
---
Wíj kunnen ons hier vrij goed aan de regels houden die nodig zijn om het coronavirus een halt toe te roepen. Maar wat nou als afstand houden en handen wassen haast onmogelijk zijn? Vier plekken vol mensen waar hulpverleners erg bezorgd om zijn.  

    <p><strong>Wie: Vluchtelingen</strong><br><strong>Waar: Griekenland en Syrië</strong><br>De Griekse vluchtelingenkampen zitten overvol. Vooral in Moria is het mis. ‘Er zitten twintigduizend mensen waar plek is voor tweeduizend’, vertelt hulpcoördinator Anne Boomsma van Stichting Bootvluchteling vanaf Lesbos. ‘Er zijn een paar coronagevallen vastgesteld op het eiland, bij bewoners die op reis waren geweest. Zij liggen nu in het ziekenhuis. Als de ziekte Moria inkomt, zou dat een ramp zijn. Het zal zich razendsnel verspreiden. De tentjes staan dicht op elkaar en er zijn maar een paar plekken om te douchen. Daar staan altijd rijen. Zie dan maar eens afstand te houden.</p>
<p>Om corona buiten te houden, mag nu niemand het kamp uit. Alle groepsactiviteiten zijn stopgezet en er is een avondklok. Heel erg. De kinderen en jongeren zitten uren in een klein koepeltentje niks te doen. Ze mogen ook niet in groepen bij elkaar komen. Dus iedereen is heel erg op zichzelf aangewezen op dit moment. Een Nederlandse arts die hier net is geweest heeft nu de actie SOS Moria opgezet. Hij verzamelt ideeën om mensen hier weg te krijgen, bijvoorbeeld met cruiseschepen, en iedereen te verdelen over verschillende Europese landen.’ Ook over het enorme vluchtelingenkamp in het Syrische Idlib zijn grote zorgen. Daar bivakkeren meer dan een miljoen mensen van wie de gezondheid na jaren van oorlog al erg slecht is. En de medische middelen zijn er beperkt.<br><br><div class="media media-element-container media-default"><div id="file-540139" class="file file-image file-image-jpeg">

        
  
  <div class="content">
    <img alt="Blijf binnen, is de boodschap van deze corona-campagne in New Delhi  Foto AFP" title="Blijf binnen, is de boodschap van deze corona-campagne in New Delhi  Foto AFP" height="2528" width="3792" class="media-element file-default" data-delta="2" src="https://7dagen.netlify.app/sites/default/files/AFP-409188938%20corona%20New%20Delhi.jpg">  </div>

  
</div>
</div><br><strong>Wie: Sloppenwijkbewoners</strong><br><strong>Waar: India</strong> <br>Ook India is sinds zondag in <em>lockdown</em>. Blijf thuis, zei premier Modi tegen alle 1,3 miljard inwoners. Maar in zijn land zijn veel sloppenwijken. Daar wonen miljoenen mensen in dicht op elkaar gebouwde gammele hutten. Toiletten zijn er nauwelijks en handen wassen is al helemaal een luxe. Zo is het lastig om de coronaregels na te leven. Bovendien ging er zondag iets mis. Zo’n honderd miljoen mensen die in de grote steden werken besloten snel terug te gaan naar hun geboorteplaats. Nu het werk is gestopt krijgen ze geen geld en dat betekent: ook geen eten. Bij hun ouders op het platteland is dat er vaak nog wel. Grote kans dat door deze volksverhuizing het virus is meeverhuisd naar de dorpen. <br><br><div class="media media-element-container media-default"><div id="file-540140" class="file file-image file-image-jpeg">

        
  
  <div class="content">
    <img alt="Het corona-awareness-team gaat sloppenwijk Diepsloot bij Johannesburg in  Foto EPA" title="Het corona-awareness-team gaat sloppenwijk Diepsloot bij Johannesburg in  Foto EPA" height="4374" width="6561" class="media-element file-default" data-delta="3" src="https://7dagen.netlify.app/sites/default/files/EPA-408888417%20Township%20Johannesburg.jpg">  </div>

  
</div>
</div><br><br><strong>Wie: Inwoners townships</strong><br><strong>Waar: Zuid-Afrika</strong><br>Ook Zuid-Afrika zit op slot en waar experts al bang voor waren, gebeurde dit weekend: het eerste vastgestelde corona-geval in een township. In het overbevolkte Khayelitsha bij Kaapstad. Daar wonen een half miljoen mensen hutjemutje in wrakkige huisjes tussen open riolen. En er zijn nog meer van zulke arme wijken in Zuid-Afrika waar anderhalve meter uit elkaar blijven een onmogelijke opgave is. De regering heeft militairen en agenten naar de townships gestuurd en die treden soms hardhandig op als ze ontdekken dat de regels niet worden nageleefd.<br><br><div class="media media-element-container media-default"><div id="file-540137" class="file file-image file-image-jpeg">

        
  
  <div class="content">
    <img alt="Een dakloze in hartje New York  Foto Reuters" title="Een dakloze in hartje New York  Foto Reuters" height="3028" width="4542" class="media-element file-default" data-delta="1" src="https://7dagen.netlify.app/sites/default/files/ANP-New%20York%20dakloos%20Reuters.jpg">  </div>

  
</div>
</div><br><br><strong>Wie: Daklozen</strong><br><strong>Waar: Verenigde Staten</strong><br>In de VS is het virus zich snel aan het verspreiden. Het land is Italië en China voorbijgestreefd en telt de meeste besmettingen ter wereld. Vooral New York is een grote brandhaard. Om de hulpverleners daar een hart onder de riem te steken is de top van het Empire State Building veranderd in een <a href="https://7dagen.netlify.app/nieuws/empire-state-building-eert-de-zorg-met-lichtshow">gigantisch zwaailicht</a>. Veel Amerikanen zijn in quarantaine gegaan en de normaal zo levendige buurten (Brooklyn, China Town, Times Square) zijn vreemd stil. Maar zo’n 550.000 daklozen in het land kunnen niet thuis blijven. Zij zitten op straat, hebben vaak al gezondheidsproblemen en zijn daardoor extra kwetsbaar voor het virus. Bovendien krijgen ze minder hulp van voorbijgangers, want die zijn er nu niet. De opvangcentra blijven voorlopig open, maar veel daklozen zijn bang dat ze juist daar met z’n allen dicht op elkaar meer kans lopen het virus te krijgen. In Frankrijk, België, het Verenigd Koninkrijk en Nederland hebben een paar leegstaande hotels hun deuren geopend om dak- en thuislozen een veilige slaapplaats te geven.  
