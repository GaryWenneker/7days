---
id: 54f510e9d170479ea4b2cb6182df292b
type: nieuws
layout: post
title: "'Elke dag bewegen moet verplicht worden op school'"
permalink: /nieuws/elke-dag-bewegen-moet-verplicht-worden-op-school/
date: 2022-05-11T19:16:41.067Z
author: 7biA1WiYB
excerpt: "Niet alleen in de gymzaal, maar ook in de klas en op het plein moeten leerlingen gaan bewegen. Niet een paar keer per week, maar elke dag twee keer een half uur. Dat vinden adviseurs van drie organisaties voor onderwijs, sport en gezondheid.  "
seo:
  description: "'Elke dag bewegen moet verplicht worden op school'"
  title: "'Elke dag bewegen moet verplicht worden op school'"
---
Niet alleen in de gymzaal, maar ook in de klas en op het plein moeten leerlingen gaan bewegen. Niet een paar keer per week, maar elke dag twee keer een half uur. Dat vinden adviseurs van drie organisaties voor onderwijs, sport en gezondheid.  

    <p>De minister van Onderwijs moet twee keer per dag een half uur bewegen verplicht stellen, voor alle scholen, schrijven de organisaties in een <a href="https://www.raadrvs.nl/actueel/item/laat-leerlingen-twee-keer-per-dag-een-half-uur-sporten-en-bewegen">rapport </a>dat ze vandaag aanbieden aan minister-president Rutte. Scholen zouden ook moeten zorgen dat leerlingen drie keer per week oefeningen doen voor sterke botten en spieren: squats, sit-ups en andere rek- en strekoefeningen.</p>
<h3>Zelfvertrouwen</h3>
<p>Want, zeggen de organisaties, bewegen is niet alleen belangrijk om gezond te blijven. Het maakt je ook leniger en handiger, je leert jezelf beter kennen én het geeft je meer zelfvertrouwen. Sporten is daarom net zo belangrijk als wiskunde en Nederlands.</p>
<h3>Kansen</h3>
<p>Sommige scholen doen het al goed vinden de adviseurs, maar er zijn ook scholen waar leerlingen nog te weinig gestimuleerd worden om in beweging te komen. Bijvoorbeeld omdat het lesrooster overvol is, of omdat er geen gymleraar of gymzaal is. De organisaties denken dat als de minister dagelijks bewegen op school verplicht maakt, álle leerlingen dezelfde kansen krijgen.</p>  
