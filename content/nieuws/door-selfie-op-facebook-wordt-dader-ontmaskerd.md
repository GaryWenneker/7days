---
id: 25c1a88016b844f3a6e5fd2fa9d5e75e
type: nieuws
layout: post
title: "Door selfie op Facebook wordt dader ontmaskerd"
permalink: /nieuws/door-selfie-op-facebook-wordt-dader-ontmaskerd/
date: 2022-05-11T19:16:41.067Z
author: 7biA1WiYB
excerpt: "Een 21-jarige Canadese vrouw is veroordeeld voor de moord op haar 18-jarige vriendin. Dat gebeurde nadat de politie het moordwapen had gezien op een selfie van de twee op Facebook.  "
seo:
  description: "Door selfie op Facebook wordt dader ontmaskerd"
  title: "Door selfie op Facebook wordt dader ontmaskerd"
---
Een 21-jarige Canadese vrouw is veroordeeld voor de moord op haar 18-jarige vriendin. Dat gebeurde nadat de politie het moordwapen had gezien op een selfie van de twee op Facebook.  

    <p>De 18-jarige Brittney Gargol ​werd dood aangetroffen in de Canadese stad Saskatoon. Naast haar lag het voorwerp waarmee ze om het leven was gebracht, een riem. </p>
<h3>Facebook</h3>
<p>Haar vriendin, de 21-jarige Cheyenne, werd verdachte toen de politie een foto zag die ze zelf had geplaatst op Facebook, schrijft de <a href="http://www.bbc.com/news/world-us-canada-42722952" target="_blank"><em>BBC</em></a>. Daarop zijn de twee vriendinnen vlak voor de dood van Gargol te zien. Maar dat niet alleen. Op de foto is ook te zien dat Antoine de riem draagt die naast het lichaam van haar vriendin werd gevonden. </p>
<h3>Verklaring</h3>
<p>Antoine verscheen niet lang na de moord bij het huis van weer een andere vriendin. Aan haar vertelde ze Cargol te hebben geslagen en gewurgd na een ruzie. De twee waren samen dronken geworden en kregen ruzie.</p>
<p>In de rechtszaak las de advocaat van Antoine een verklaring voor: 'Ik zal het mezelf nooit vergeven. Niets wat ik zeg of doe kan haar terughalen. Het spijt me heel, heel erg. Het had nooit mogen gebeuren.' De rechtbank veroordeelde Antoine tot zeven jaar cel voor doodslag.</p>  
