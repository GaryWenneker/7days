---
id: 8150357f147149f387057d3bdf5da92b
type: nieuws
layout: post
title: "Romie (18) verloor haar oude schoolvriendin in Utrecht"
permalink: /nieuws/romie-18-verloor-haar-oude-schoolvriendin-in-utrecht/
date: 2022-05-11T19:16:41.067Z
author: 7biA1WiYB
excerpt: "Het was een rare en zware dag voor de Utrechtse Romie maandag. Bij de schietpartij in de tram is een van haar vriendinnen van de middelbare school omgekomen, de negentienjarige Roos.  "
seo:
  description: "Romie (18) verloor haar oude schoolvriendin in Utrecht"
  title: "Romie (18) verloor haar oude schoolvriendin in Utrecht"
---
Het was een rare en zware dag voor de Utrechtse Romie maandag. Bij de schietpartij in de tram is een van haar vriendinnen van de middelbare school omgekomen, de negentienjarige Roos.  

    <p>‘Ze zat bij me in de klas in de derde', vertelt Romie. 'We hadden een vriendengroep waar zij ook bij hoorde. Bij geschiedenis zaten we vaak naast elkaar. Het was een rustig meisje dat het met iedereen wel goed kon vinden. Maandag heb ik de hele dag het nieuws gevolgd. Ik was op mijn stageplek maar het liet me niet los. Via nieuwssites en livestreams hoorde ik wat er voor verschrikkelijks aan het gebeuren was zo dichtbij van waar ik woon. Er werd ook de hele tijd geappt door vrienden. Ben je oké? Ben je veilig?'</p>
<h3>Verdrietig</h3>
<p>Toen ik weer thuis was hoorde ik van een vriendin dat het Roos was die is omgekomen. Toen het echt helemaal zeker was werd ik eerst stil. Daarna heb ik een tijd lopen huilen. Mijn vader is een rondje met me gaan wandelen om weer rustig te worden. Ik kan het niet geloven. En ik ben ook woedend. Waarom besluit iemand om zichzelf het recht toe te kennen het leven van anderen af te pakken? Ik vind het heel verdrietig voor alle slachtoffers en nabestaanden.’</p>  
