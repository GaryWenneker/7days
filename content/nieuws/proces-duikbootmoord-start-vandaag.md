---
id: 8cb1d94d0dc844d388e5b7aceba81870
type: nieuws
layout: post
title: "Proces 'duikbootmoord' start vandaag"
permalink: /nieuws/proces-duikbootmoord-start-vandaag/
date: 2022-05-11T19:16:41.067Z
author: 7biA1WiYB
excerpt: "De Deense uitvinder en duikbootbouwer Peter Madsen (47) staat vandaag terecht voor de 'duikbootmoord' op journalist Kim Wall (30).  "
seo:
  description: "Proces 'duikbootmoord' start vandaag"
  title: "Proces 'duikbootmoord' start vandaag"
---
De Deense uitvinder en duikbootbouwer Peter Madsen (47) staat vandaag terecht voor de 'duikbootmoord' op journalist Kim Wall (30).  

    <p>Wall en Madsen maakten in augustus samen een tocht in de 17 meter lange onderzeeër 'Nautilus' van Madsen. De Zweedse journaliste zou er een reportage over schrijven. De onderzeeër zinkt en Madsen wordt alleen van boord gehaald. De journalist heeft-ie veilig in Kopenhagen afgezet, beweert hij. </p>
<h3>Verklaring</h3>
<p>Na een week wordt een deel van Walls lichaam in zee gevonden, vastgemaakt aan een stuk metaal. De uitvinder verklaart daarop dat Wall door een ongeluk om het leven is gekomen en dat hij haar in zee heeft gedropt. De weken erna worden in het water nog meer lichaamsdelen van Wall gevonden. Even later duikt op de computer van Madsen nieuw bewijs op. De politie vindt filmpjes waarin vrouwen worden gewurgd. Uiteindelijk bekent Madsen het lichaam van Wall te hebben verminkt, maar haar niet vermoord te hebben. </p>
<h3>Proces</h3>
<p>Tijdens het proces in Kopenhagen moet duidelijk worden hoe en waarom Wall om het leven kwam in de duikboot van Madsen. De uitvinder wordt beschuldigd van moord met voorbedachte rade, lijkschennis en seksuele agressie. De rechter doet op 25 april uitspraak.<br><div class="media media-element-container media-default"><div id="file-532613" class="file file-image file-image-jpeg">

        
  
  <div class="content">
    <img alt="Foto: ANP" title="Foto: ANP" height="3280" width="4928" style="width: 900px; height: 599px;" class="media-element file-default" data-delta="1" src="https://7dagen.netlify.app/sites/default/files/ANP-56298812.jpg">  </div>

  
</div>
</div><em>Zo'n honderd journalisten uit veertien landen zijn aanwezig bij de eerste zitting van de rechtszaak.</em>  
