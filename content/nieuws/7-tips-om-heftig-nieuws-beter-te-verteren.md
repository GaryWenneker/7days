---
id: dc908cb778774e25b3898ee8060b8884
type: nieuws
layout: post
title: "7 tips om heftig nieuws beter te verteren"
permalink: /nieuws/7-tips-om-heftig-nieuws-beter-te-verteren/
date: 2022-05-11T19:16:41.067Z
author: 7biA1WiYB
excerpt: "Een tikkeltje bang, ongerust of ongelukkig geworden van al het heftige nieuws dat je over je uitgestort krijgt? Hier een rijtje tips die je wellicht wat kunnen helpen.   "
seo:
  description: "7 tips om heftig nieuws beter te verteren"
  title: "7 tips om heftig nieuws beter te verteren"
---
Een tikkeltje bang, ongerust of ongelukkig geworden van al het heftige nieuws dat je over je uitgestort krijgt? Hier een rijtje tips die je wellicht wat kunnen helpen.   

    <p>Recensies, strips, blogs, lollig nieuws, nieuws-waar-je-wat-aan-hebt. Alle soorten komen aan bod in <em>7Days </em>en op <em>Sevendays.nl</em>. En dus krijg je bij ons ook een behoorlijke bak heftigheid voor je kiezen. Sorry. Maar we zijn nou eenmaal een nieuwsmedium. Van terrorisme tot rampen, van seks tot ebola: we denken dat jij als middelbare scholier overal over geïnformeerd zou moeten kunnen worden, als het maar op de goede manier gebeurt. </p>
<p><div class="media media-element-container media-default"><div id="file-417766" class="file file-image file-image-jpeg">

        
  
  <div class="content">
    <img alt="Tips om heftig nieuws beter te verteren" title="Beeld: ANP / AFP" height="398" width="950" class="media-element file-default" data-delta="1" src="https://original.sevendays.nl/sites/default/files/heftig%20nieuws.jpg">  </div>

  
</div>
</div><em>Het nieuws over <a href="https://original.sevendays.nl/nieuws/wat-weten-we-over-de-dood-van-romy-en-savannah" target="_blank">de dood van Romy en Savannah</a>, of de <a href="https://original.sevendays.nl/nieuws/aanslag-bij-concert-ariana-grande-manchester" target="_blank">aanslag in Manchester</a>: het maakt diepe indruk.</em>
<h3>Bang door het nieuws?</h3>
<p>Heftige gebeurtenissen, zoals een terroristische aanslag of een misdrijf, kunnen heel wat bij iemand losmaken. Boosheid, angst, moedeloosheid, verdriet: mensen voelen er van alles bij. Kinderen, jongeren én volwassenen.</p>
<p>Blijft een verhaal dat je in <em>7Days </em>of waar dan ook leest in je hoofd zitten? Heb je een filmpje gezien met gruwelijke beelden die ’s nachts op je netvlies blijven hangen? Word je er bang of ongelukkig van? </p>
<h3><strong>1. Praat erover</strong></h3>
<p>Hoeveel narigheid je ook ziet, leest en hoort: immuun word je er niet snel voor. Dat is maar goed ook, want afgestompt raken door een overdosis narigheid moet je ook niet willen. Naar nieuws mag best binnenkomen: het is de realiteit, zet je aan het denken en kan zelfs een beetje relativeren. Maar ook hier op de redactie – waar weinig nieuws ongemerkt aan ons voorbijgaat – worden we er soms moedeloos van.</p>
<p>Wat bij ons vaak helpt, is erover praten. Met collega’s of thuis na een dag verhalen maken over ellendige onderwerpen. Jij kunt dat natuurlijk net zo goed, met vrienden op school of thuis met je ouders. In je eentje piekeren maakt het in ieder geval nooit beter. Je overpeinzingen delen met anderen, dat lucht op. </p>
<h3><strong>2. Waak voor een overdosis</strong></h3>
<p>Houdt een zwaar nieuwsonderwerp je in de greep? Er is niks mis met op de hoogte blijven, maar sla daar niet in door. Als je merkt dat je somber wordt van alle filmpjes, foto’s en verhalen, blijf ze dan niet opzoeken. Zeker niet net voordat je naar bed gaat of als je je toch al niet zo goed voelt. </p>
<h3><strong>3. Relativeren</strong></h3>
<p>Vergeet niet dat de onderwerpen waar we over schrijven doorgaans niet voor niets <em>nieuws </em>zijn: ze halen de krant juist omdát ze uniek zijn. Als we even teruggrijpen naar de aanslagen van IS: de kans dat jij daar slachtoffer van wordt, is echt <a href="https://original.sevendays.nl/nieuws/gaat-ook-aanslagen-plegen-nederland">heel, heel klein</a>. De meeste plekken – helemaal in een land als Nederland - zijn nogal veilig, maar daar hoor je dan weer niets over in het nieuws.</p>
<h3><strong>4. Zorg voor afwisseling</strong></h3>
<p>Afwisseling is sowieso een goed idee. Kijk na een deprimerend nieuwsverhaal even een gezellige aflevering van een serie, lees een vrolijk boek of stort je op de <a href="https://original.sevendays.nl/raar">Raar maar Waar</a>-pagina’s van <em>7Days</em>. </p>
<h3><strong>5. Kijk kritisch naar de bron</strong></h3>
<p>Fijn dat je online ál het nieuws élke seconde kunt volgen. Maar let wel op wáár je kijkt. Het wemelt op internet van de meningen. En die zijn lang niet altijd genuanceerd en onderbouwd. Bovendien zijn ook lang niet alle foto’s en video’s die je ziet echt. Volg nieuws afkomstig van betrouwbare bronnen en probeer aan de hand daarvan zelf je mening te vormen.</p>
<h3><strong>6. Laat je niet opfokken</strong></h3>
<p>In het verlengde daarvan: laat je niet leiden door de onderbuikgevoelens van anderen, al helemaal niet als ze afkomstig zijn van anonieme ‘reaguurders’ online. Laat je niet opfokken of bang maken door anderen. </p>
<h3><strong>7. Tel je zegeningen</strong></h3>
<p>Met het risico dat je een beetje gaat braken van deze afsluiter: het helpt heus om in tijden van treurnis te focussen op het goede nieuws in je eigen leven. Je richten op je beste vrienden, je geliefde, je familie kan hartstikke troostend zijn.</p>  
