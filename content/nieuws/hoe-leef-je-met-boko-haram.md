---
id: abda25fbb3f14b239369795f4463b5e9
type: nieuws
layout: post
title: "Hoe leef je met Boko Haram?"
permalink: /nieuws/hoe-leef-je-met-boko-haram/
date: 2022-05-11T19:16:41.067Z
author: 7biA1WiYB
excerpt: "Al zes jaar lang heeft terreurgroep Boko Haram,  een soort 'terreurgroep IS van Nigeria', de inwoners van dit Afrikaanse land in een stevige houdgreep van geweld. Drie jongeren vertellen hoe het is om te leven in een land waar deze terroristen om de haverklap toeslaan. En vandaag precies twee jaar geleden zelfs een grote groep onschuldige meisjes ontvoerde. Tekst Henrique Staal, foto’s Jaco Klamer  "
seo:
  description: "Hoe leef je met Boko Haram?"
  title: "Hoe leef je met Boko Haram?"
---
Al zes jaar lang heeft terreurgroep Boko Haram,  een soort 'terreurgroep IS van Nigeria', de inwoners van dit Afrikaanse land in een stevige houdgreep van geweld. Drie jongeren vertellen hoe het is om te leven in een land waar deze terroristen om de haverklap toeslaan. En vandaag precies twee jaar geleden zelfs een grote groep onschuldige meisjes ontvoerde. Tekst Henrique Staal, foto’s Jaco Klamer  

    <p><strong>Esther Isjaku (midden) (17): 'Ze vond een paar botten'</strong><br><div class="media media-element-container media-default"><div id="file-14958" class="file file-image file-image-jpeg">

        
  
  <div class="content">
    <img title="Esther (midden)  Foto Jaco Klamer" height="2574" width="3861" style="font-size: 13.008px; line-height: 20.0063px; width: 851px; height: 567px;" class="media-element file-default" src="https://7dagen.netlify.app/sites/default/files/Esther1.jpg" alt="">  </div>

  
</div>
</div><br>‘Toen de terroristen van Boko Haram kwamen, renden we naar het nabijgelegen dorp Eskeroba’, zegt Esther. Ze woonde altijd in Lassa, een dorp in het noorden, maar sinds januari vorig jaar wordt ze opgevangen in een vluchtelingenkamp in de stad Yola. Samen met haar moeder en zeven broers en zussen. Haar vader werkt als ambtenaar in een andere plaats.
<p>Esther: ‘Mijn oom werd gedood. Hij was zakenman. De strijders doden veel rijke mensen. Ik heb zelf niet gezien dat mensen werden vermoord. We hoorden het later. De lichamen bleven achter op straat. Ik hoorde dat een moeder tijdens de vlucht het contact verloor met haar zoon Madu. Hij nam zijn mobieltje niet meer op. Ze ging terug naar het dorp en vond een paar botten. Ze herkende stukjes van het shirt dat Madu gedragen had. Bij een hoge rots groef ze een kuil en begroef wat over was van haar zoon.’<br><br>‘Ik vind het leven in het kamp wel mooi. In Lassa ging ik niet naar school. Hier wel. En ’s avonds dansen en zingen we. Ik heb ook veel nieuwe smaken leren kennen. In Lassa aten we knollen en groenten die we zelf verbouwden. Nu krijgen we melkpoeder zodat ik melk kan drinken. Dat had ik nog nooit geproefd. En we eten spaghetti.'</p>
<p>'Thuis hadden we ook geen zeep. We probeerden zelf wel iets te maken maar dat werkte nooit zo goed. Nu krijgen we goede zeep die echt werkt. Twee dagen geleden heb ik geleerd hoe je een tas kunt vlechten van plastic afval. Dat doe ik nu graag als ik terugkom van school. Ik hoop dat ik later een computeropleiding kan volgen. Ik wil graag bij een bank werken. En ik hoop op vrede voor Nigeria.'<br><br><strong>Ladi Luca (15): 'Vrouwen en kinderen werden afgevoerd'</strong><br><div class="media media-element-container media-default"><div id="file-14960" class="file file-image file-image-jpeg">

        
  
  <div class="content">
    <img title="Ladi  Foto Jaco Klamer" height="2574" width="3861" style="font-size: 13.008px; line-height: 20.0063px; height: 567px; width: 851px;" class="media-element file-default" src="https://7dagen.netlify.app/sites/default/files/Ladi6.jpg" alt="">  </div>

  
</div>
</div><br>‘Wij vluchtten midden in de nacht uit ons dorp in Gwosa’, vertelt Ladi. ‘In de eerste nacht renden we naar de bergen, richting Kameroen. In de tweede nacht stuitten we in het pikkedonker op strijders van Boko Haram, die zich ophielden in de berm van de weg waarover wij liepen. We werden meteen opgepakt. Vrouwen en kinderen werden gescheiden van de mannen. Mijn vader werd met vijf andere mannen meegenomen. Zij zijn vermoord.'
<p>'Vrouwen en kinderen werden met een truck afgevoerd en opgesloten in een huis. Allemaal in het donker van de nacht. De terroristen zeiden dat we moslim moesten worden. Maar dat weigerden we.’<br><br>‘Nog steeds vind ik het eng in het donker. Ik lig vaak te piekeren en kan de slaap niet vatten. Ik moet steeds denken aan het laatste moment van mijn vader. En als ik toch in slaap val, zie ik het voor me in mijn dromen. Nu woon ik met mijn moeder en vijf broers en zussen in het vluchtelingenkamp in Yola. Ik wil mijn school af maken. Daarna wil ik kleermaker worden en een kledingwinkel openen. Voor het komende jaar heb ik drie wensen: dat ik mijn opleiding mag voortzetten, dat er vrede komt voor Nigeria en dat ik non kan worden.’<br><br><strong>Mary Ibrahim (16): 'Het leven is saai'</strong><br><div class="media media-element-container media-default"><div id="file-14962" class="file file-image file-image-jpeg">

        
  
  <div class="content">
    <img title="Mary Foto Jaco Klamer" height="2574" width="3861" style="font-size: 13.008px; line-height: 20.0063px; width: 851px; height: 567px;" class="media-element file-default" src="https://7dagen.netlify.app/sites/default/files/Mary1.jpg" alt="">  </div>

  
</div>
</div><br>‘We krijgen veel hulp in het vluchtelingenkamp’, zegt Mary. ‘Toch is het verschil met ons leven in Gwosa heel erg groot. Thuis bewerkten we ons land. We oogsten en verkochten de opbrengst op de markt. Zo verdienden we zelf ons geld. Hier moeten we onze handen ophouden en zijn we afhankelijk van wat anderen ons toestoppen. We hebben niets te doen en het leven is saai.’<br><br>Mary woont met haar vader, moeder en negen broertjes en zusjes in het kamp in Yola. Ze moesten weg uit Gwosa omdat Boko Haram erg actief is in het gebied. Mary: ‘Ik wil graag de middelbare school af maken en naaister worden. Daarna wil ik trouwen en een zoon krijgen. Eén kind is genoeg. Ik hoop dat we dit jaar terug kunnen naar Gwosa. Dat willen we heel graag. Dan kan ik mijn opleiding afronden en weer geld verdienen. Ik hoop op vrede voor Nigeria. En voor de wereld.'
<p><strong>Waarom doet Boko Haram dit allemaal? Wie is de leider? En wat is er nog meer aan de hand in Nigeria? In ons artikel <a href="https://7dagen.netlify.app/nieuws/boko-haram-voor-beginners">Boko Haram voor beginners</a> praten we je bij.</strong></p>  
