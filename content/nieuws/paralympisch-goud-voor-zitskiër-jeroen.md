---
id: e9ecc7be233a48e0a9fd79cc03c01c38
type: nieuws
layout: post
title: "Paralympisch goud voor zitskiër Jeroen"
permalink: /nieuws/paralympisch-goud-voor-zitskiër-jeroen/
date: 2022-05-11T19:16:41.067Z
author: 7biA1WiYB
excerpt: "‘Ik baal heel erg als ik uiteindelijk zonder medaille naar huis ga', zei zitskiër Jeroen Kampschreur (18) vorige week tegen 7Days. Balen hoeft niet, want hij heeft zijn eerste Paralympische gouden plak binnen!  "
seo:
  description: "Paralympisch goud voor zitskiër Jeroen"
  title: "Paralympisch goud voor zitskiër Jeroen"
---
‘Ik baal heel erg als ik uiteindelijk zonder medaille naar huis ga', zei zitskiër Jeroen Kampschreur (18) vorige week tegen 7Days. Balen hoeft niet, want hij heeft zijn eerste Paralympische gouden plak binnen!  

    <p>Jeroen won op het onderdeel supercombinatie en slalomde bij de laatste wedstrijd vlekkeloos langs de paaltjes.</p>
<h3>Sneller dan de rest</h3>
<p>De supercombinatie bestaat uit twee wedstrijden: een snelheidsrace (de Super G) en een slalom. Na de eerste wedstrijd stond Jeroen nog derde, maar dat haalde hij moeiteloos weer in! Uiteindelijk gaf hij Fransman Frédéric François het nakijken door 1,32 seconden sneller dan hem te finishen. Niels de Langen, een andere Nederlander, eindigde op de tiende plek.</p>
<h3>Geluk na ongeluk</h3>
<p>Jeroen, die is geboren zonder scheenbenen, was al wereldkampioen op de combinatie, de reuzeslalom en de slalom. Toch ging de Paralympische Spelen voor hem niet altijd even soepel. Zo ging hij een keer onderuit bij een afdaling en eindigde hij als zevende bij de Super G van gisteren. Gelukkig maakte hij dat vandaag honderd procent goed!</p>  
