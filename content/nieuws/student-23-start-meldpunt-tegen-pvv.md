---
id: 24b3167a678449e2855316ebf2b8ddd9
type: nieuws
layout: post
title: "Student (23) start meldpunt tegen PVV"
permalink: /nieuws/student-23-start-meldpunt-tegen-pvv/
date: 2022-05-11T19:16:41.067Z
author: 7biA1WiYB
excerpt: "Geert Wilders is er zowaar beroemd om: zijn meldpunten waar kan worden geklaagd over overlast door Polen, Bulgaren en nu asielzoekers. UVA-student Kiza Magendane (23) vindt de PVV maar niets. Hij startte zijn eigen meldpunt: eentje waar mensen kunnen klagen over overlast door... de PVV. Het werd een flink succes.  "
seo:
  description: "Student (23) start meldpunt tegen PVV"
  title: "Student (23) start meldpunt tegen PVV"
---
Geert Wilders is er zowaar beroemd om: zijn meldpunten waar kan worden geklaagd over overlast door Polen, Bulgaren en nu asielzoekers. UVA-student Kiza Magendane (23) vindt de PVV maar niets. Hij startte zijn eigen meldpunt: eentje waar mensen kunnen klagen over overlast door... de PVV. Het werd een flink succes.  

    <p>‘De uitspraken die Wilders doet, brengen de sfeer in Nederland in gevaar,’ vertelt Magendane aan de telefoon. ‘Kinderen werden vorig jaar bijvoorbeeld heel bang van Wilders’ uitspraak over minder Marokkanen, maar ook volwassenen worden daar bang en boos van. Ze weten alleen vaak niet hoe ze dat moeten uiten.’</p>
<p>Magendane besloot daarom een online meldpunt op te zetten. Hij maakte een <a href="https://docs.google.com/forms/d/1bVP2XQ5AYEoIX73l4_xWUgbX6DAx3EF9_eNTyn-Uyd8/viewform" target="_blank">formulier</a> voor mensen die anoniem wilden blijven. En wie niet per se anoniem hoefde te blijven, kon hem mailen met hun ervaringen.<br><br><strong>Achtduizend reacties</strong><br>Het meldpunt sloeg enorm aan. Binnen twee dagen kwamen er meer dan achtduizend anonieme reacties binnen, plus tweehonderd per mail. En toen sloot Magendane het meldpunt alweer. ‘Mijn punt was gemaakt, ik had laten zien dat er onvrede was.’</p>
<p>Uit sommige van de reacties bleek wel dat die onvrede van twee kanten kwam. ‘Ongeveer tien procent van de meldingen bestond uit haatberichten en bedreigingen van PVV-aanhangers.’ Maar daardoor liet Magendane zich niet uit het veld slaan. ‘Ik ben een opiniemaker, ik ben het gewend om lelijke woorden over me heen te krijgen.’</p>
<p><strong>Wilders: 'Eervol protest'</strong><br>Wilders zelf reageerde ook nog op het initiatief van Magendane. ‘Hij zei dat hij het een eervol protest vond en wenste me succes.’ Maar dat gebaar wil niet zoveel zeggen, want voor discussie staat Wilders niet open, aldus Magendane. ‘Hij heeft me daarna geblokkeerd op Twitter. De PVV wil niet in discussie treden, die hebben hun verhaaltje klaar en daar houden ze aan vast.’</p>
<p>Uiteindelijk heeft Magendane gelukkig wel zijn belangrijkste doel bereikt. 'Ik vond dat er te weinig onvrede werd geuit op social media over de PVV, je las bijna alleen maar berichten van PVV-aanhangers. Ik heb nu dat andere geluid meer laten horen.'</p>
<p><em>Headerfoto: FRESH CLASSICS</em></p>  
