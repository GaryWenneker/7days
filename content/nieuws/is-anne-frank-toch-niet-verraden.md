---
id: abcf22ca8f72451fba47447670a0ebf6
type: nieuws
layout: post
title: "Is Anne Frank toch niet verraden?"
permalink: /nieuws/is-anne-frank-toch-niet-verraden/
date: 2022-05-11T19:16:41.067Z
author: 7biA1WiYB
excerpt: "Iedereen kent het verhaal van Anne Frank, het joodse meisje dat onderdook in de Tweede Wereldoorlog. Hele dagboeken schreef ze erover vol. Totdat zij en haar familie werden verraden en naar een concentratiekamp werden gestuurd. Of... zit het toch anders?  "
seo:
  description: "Is Anne Frank toch niet verraden?"
  title: "Is Anne Frank toch niet verraden?"
---
Iedereen kent het verhaal van Anne Frank, het joodse meisje dat onderdook in de Tweede Wereldoorlog. Hele dagboeken schreef ze erover vol. Totdat zij en haar familie werden verraden en naar een concentratiekamp werden gestuurd. Of... zit het toch anders?  

    <p>Nee, het verhaal krijgt niet alsnog een <em>happy end</em>. De familie Frank werd gearresteerd en bijna iedereen, ook Anne, is vlak voor het einde van de oorlog gedood voor de Duitsers. Maar misschien zijn ze helemaal niet <em>verraden</em>, wat iedereen wel al zeventig jaar dacht. Misschien was hun arrestatie het gevolg van een gruwelijk toeval, blijkt uit onderzoek van de Anne Frank Stichting. </p>
<h3>Meer wat niet mocht</h3>
<p>Dat zit zo: de familie Frank hield zich schuil in het Achterhuis, een stuk van een groot pand aan de Amsterdamse gracht. Maar in dat gebouw werd niet alleen ondergedoken. Er gebeurde wel meer wat van de Duitsers niet mocht. Zoals illegale arbeid. En er werd gehandeld in voedselbonnen, zodat hongerige mensen stiekem extra eten konden krijgen. Anne schreef daar ook over in haar dagboek.</p>
<p>Mogelijk hebben de Duitsers de bonnenhandel ontdekt en kwamen ze naar het grachtenpand om daar een eind aan te maken, oppert de stichting. En vonden ze toen bij toeval ook de onderduikers.</p>
<p><div class="media media-element-container media-default"><div id="file-405174" class="file file-image file-image-jpeg">

        
  
  <div class="content">
    <img alt="anne frank dagboek" title="Foto: ANP" height="591" width="850" class="media-element file-default" src="https://7dagen.netlify.app/sites/default/files/dagboek_0.jpg">  </div>

  
</div>
</div><em>Annes inmiddels wereldberoemde dagboek</em>
<h3>Aanwijzingen</h3>
<p>Hoe de stichting ineens bij deze theorie komt? Daar zijn een paar aanwijzingen voor:</p>
<p>- De Duitse Sicherheitsdienst rukte waarschijnlijk uit naar het grachtenpand dankzij een telefonische tip. Maar in 1944 waren veel 'gewone' telefoonlijnen afgesloten. De kans is dus groter dat een overheidsdienst een tip doorbelde (bijvoorbeeld ambtenaren die bonnenfraude op het spoor waren), dan een onderduikverrader die amper kón bellen. Bovendien stond het nummer van de Sicherheitsdient niet in het telefoonboek.</p>
<p>- Niet-onderduikers die in het grachtenpand werkten, konden tijdens de inval gewoon in- en uitlopen. Het leek er dus niet op dat de politie van plan was mensen te arresteren. Eerder om 'gewoon' een huiszoeking te doen, naar nepbonnen bijvoorbeeld. Ook lijkt het erop dat er pas twee uur nadat de Duitsers hadden aangeklopt, een arrestantenwagen naar het pand reed. Als je van plan bent onderduikers te arresteren, dan zorg je dat er meteen zo'n busje op de stoep staat?</p>
<p><div class="media media-element-container media-default"><div id="file-405175" class="file file-image file-image-jpeg">

        
  
  <div class="content">
    <img alt="anne frank huis achterhuis" title="Foto: ANP" height="631" width="850" class="media-element file-default" src="https://7dagen.netlify.app/sites/default/files/ANP-943876.jpg">  </div>

  
</div>
</div><em>Zo moet een van de kamers van het Achterhuis er tijdens de oorlog hebben uitgezien</em>
<h3>Niet zeker</h3>
<p>Let op: de Anne Frank Stichting veegt de verrader-theorie niet meteen van tafel. Ze houdt alle opties nog open. 'Nader onderzoek kan mogelijk meer informatie opleveren. Hopelijk zien ook andere onderzoekers genoeg reden om nieuwe sporen te volgen, en is het laatste woord er nog niet over gezegd,' staat in een verklaring. Al is de kans dat er ooit 100% duidelijkheid komt over die fatale dag, nihil. </p>
<p>Meer weten? De stichting heeft het onderzoek <a href="http://www.annefrank.org/ImageVaultFiles/id_18608/cf_21/NL_artikel_arrestatie.PDF" target="_blank">hier kort samengevat</a>. En echte geschiedenisjunkies kunnen <a href="http://www.annefrank.org/ImageVaultFiles/id_18609/cf_21/NL_onderzoeksverslag__arrestatie.PDF" target="_blank">hier de lange versie lezen</a>.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em> </p>  
