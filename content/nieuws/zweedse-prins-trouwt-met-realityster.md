---
id: be7928d76b0c48e5b85b56a7b5ddcdb7
type: nieuws
layout: post
title: "Zweedse prins trouwt met realityster"
permalink: /nieuws/zweedse-prins-trouwt-met-realityster/
date: 2022-05-11T19:16:41.067Z
author: 7biA1WiYB
excerpt: "Stel je even voor: Willem-Alexander die met Barbie zou trouwen. Nee, schrik niet, dat gaat niet gebeuren. Maar in Zweden is wel iets soortgelijks aan de hand. Daar stapt prins Carl Philip vandaag in het huwelijksbootje met een voormalig bikinimodel/realityster.  "
seo:
  description: "Zweedse prins trouwt met realityster"
  title: "Zweedse prins trouwt met realityster"
---
Stel je even voor: Willem-Alexander die met Barbie zou trouwen. Nee, schrik niet, dat gaat niet gebeuren. Maar in Zweden is wel iets soortgelijks aan de hand. Daar stapt prins Carl Philip vandaag in het huwelijksbootje met een voormalig bikinimodel/realityster.  

    <p>Het is 2010 als prins Carl Philip in een restaurant wordt gespot met een onbekende vrouw. De broer van de Zweedse kroonprinses is romantisch aan het dineren met een knappe vrouw, die sommige mannelijke journalisten wel heel bekend voorkomt. Al snel blijkt dat het inderdaad geen onbekende is. De vlam van de prins is Sofia Hellqvist: een voormalig model met een pikant verleden.</p>
<p><strong>In een bikinibroekje</strong><br>Na in New York te hebben gestudeerd, besluit Sofia in 2004 om toch maar niets met haar studie accountancy te doen. Nee, ze poseert dat jaar in het mannentijdschrift Slitz: de Zweedse variant van de Playboy. Met enkel een bikinibroekje aan en een boa constrictor over haar lichaam brengt ze heel wat mannenharten op hol (ook dat van Carl Philip, zal later blijken). Ze wordt zelfs uitgeroepen tot Miss Slitz 2004. </p>
<p>Een jaar later duikt het model op in het realityprogramma Paradise Hotel, waarin de deelnemers in een luxe villa, en met weinig kleren aan, op zoek gaan naar de ware liefde. Die vindt ze daar uiteindelijk niet. Sofia verhuist naar New York, waar ze yogalessen geeft en als serveerster in een restaurant werkt.</p>
<p><div class="media media-element-container media-default"><div id="file-4199" class="file file-image file-image-png">

        
  
  <div class="content">
    <img title="Beeld: AFP" height="467" width="1152" class="media-element file-default" data-delta="1" src="https://7dagen.netlify.app/sites/default/files/Schermafbeelding%202015-06-13%20om%2010.57.49.png" alt="">  </div>

  
</div>
</div>
<p><strong>Een nieuwe Zweedse prinses</strong><br>Het leven van het voormalig model neemt een verrassende wending als ze de Zweedse prins Carl Philip ontmoet. Korte tijd nadat de twee zijn gespot in het restaurant maken ze hun relatie bekend. De Zweedse media smullen ervan, het Zweedse koningshuis is minder blij. De moeder van Carl Philip, koningin Sylvia, vindt Sofia maar niets. Kon haar knappe zoon echt geen keuriger meisje vinden?</p>
<p>Toch zijn ze in Zweden het vorige leven van Sofia al bijna helemaal vergeten. Ze blijkt een voorbeeldige prinses te zijn. Bovendien maakt ze sier door zich in te zetten voor kansarme kinderen in Zuid-Afrika. Zelfs koningin Sylvia vindt haar schoondochter inmiddels een voortreffelijke meid. </p>
<p>Vandaag trouwt de 36-jarige prins met zijn 30-jarige verloofde. Dan mag Sofia zichzelf officieel prinses Sofia, Hertogin van Värmland, gaan noemen. Dat klinkt toch net wat beter dan Miss Slitz.</p>  
