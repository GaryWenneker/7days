---
id: fce8dc7a74864ffa8cc35dfbbe78c682
type: nieuws
layout: post
title: "Groetjes van Curiosity"
permalink: /nieuws/groetjes-van-curiosity/
date: 2022-05-11T19:16:41.067Z
author: 7biA1WiYB
excerpt: "‘Best. Roadtrip. Ever.’ Zo kondigde NASA afgelopen week een nieuwe set foto’s aan die het Marswagentje Curiosity maakte van Mars. Ruimtewetenschappers zijn lyrisch. Zo haarscherp zagen zij (en wij) het oppervlak van de rode planeet nog niet eerder.  "
seo:
  description: "Groetjes van Curiosity"
  title: "Groetjes van Curiosity"
---
‘Best. Roadtrip. Ever.’ Zo kondigde NASA afgelopen week een nieuwe set foto’s aan die het Marswagentje Curiosity maakte van Mars. Ruimtewetenschappers zijn lyrisch. Zo haarscherp zagen zij (en wij) het oppervlak van de rode planeet nog niet eerder.  

    <p><div class="media media-element-container media-default"><div id="file-21786" class="file file-image file-image-jpeg">

        
  
  <div class="content">
    <img alt="Selfie van Curiosity Foto NASA" title="Selfie van Curiosity Foto NASA" height="478" width="850" class="media-element file-default" src="https://original.sevendays.nl/sites/default/files/ANP-33834022-klein.jpg">  </div>

  
</div>
</div><br>Al vier jaar hobbelt-ie nu rond op Mars, het robotkarretje Curiosity. Ruimtevaartorganisatie NASA ontwikkelde ’t volautomatische en onbemande wagentje in de hoop meer te weten te komen over de mysterieuze planeet. Eind november 2011 was het zover: Curiosity werd gelanceerd vanaf Cape Canaveral in Florida. En in augustus het jaar daarop maakte de rover een geslaagde landing op Mars.<br><div class="media media-element-container media-default"><div id="file-21787" class="file file-image file-image-jpeg">

        
  
  <div class="content">
    <img alt="Mars Curiosity" title="Mars Curiosity Foto NASA" height="759" width="850" class="media-element file-default" src="https://original.sevendays.nl/sites/default/files/pia21045-klein.jpg">  </div>

  
</div>
</div><br><strong>Tochtjes</strong><br>Sindsdien heeft Curiosity al vele tochten over de planeet gemaakt. Als een nieuwsgierig aagje verzamelt hij talrijke gegevens over het klimaat op Mars en over de samenstelling van het aardoppervlak. Ondertussen maakt hij ook foto’s van zijn missie. Daarop zijn vulkaankraters, zandduinen, poolkappen en valleien te zien.<br><div class="media media-element-container media-default"><div id="file-21789" class="file file-image file-image-jpeg">

        
  
  <div class="content">
    <img alt="Mars Curiosity" title="Mars Curiosity Foto NASA" height="759" width="850" class="media-element file-default" src="https://original.sevendays.nl/sites/default/files/pia21042-klein.jpg">  </div>

  
</div>
</div><br><strong>Rotsformaties</strong><br>Afgelopen donderdag stuurde hij weer een serie nieuwe kleurenkiekjes van Mars naar NASA. Van het terrein rond de zogeheten Mount Sharp. Daar sprongen de wetenschappers een gat van in de lucht. De beelden zijn zo gedetailleerd dat onderzoekers nu heel goed kunnen bestuderen hoe het landschap op de planeet zich gevormd heeft. En het grappige is: de planeet mag dan 230 miljoen kilometer verderop in de ruimte zweven, het landschap ziet er verrassend aards uit. De rotsformaties op Mars lijken regelrecht uit een Amerikaans woestijngebied te komen!
<p>Nieuwsgierig naar meer? Je kunt het rovertje volgen op <a href="https://twitter.com/marscuriosity">Twitter</a>.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
