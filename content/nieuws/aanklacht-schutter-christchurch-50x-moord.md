---
id: fb880a3cc33e414e8d950e1c86334546
type: nieuws
layout: post
title: "Aanklacht schutter Christchurch: 50x moord"
permalink: /nieuws/aanklacht-schutter-christchurch-50x-moord/
date: 2022-05-11T19:16:41.067Z
author: 7biA1WiYB
excerpt: "De Australiër (28) die verdacht wordt van een aanslag in twee moskeeën in de Nieuw-Zeelandse stad Christchurch, wordt aangeklaagd voor vijftig moorden en 39 pogingen tot moord. Over eventuele andere aanklachten wordt nog nagedacht. Dat meldt de politie in Nieuw-Zeeland.  "
seo:
  description: "Aanklacht schutter Christchurch: 50x moord"
  title: "Aanklacht schutter Christchurch: 50x moord"
---
De Australiër (28) die verdacht wordt van een aanslag in twee moskeeën in de Nieuw-Zeelandse stad Christchurch, wordt aangeklaagd voor vijftig moorden en 39 pogingen tot moord. Over eventuele andere aanklachten wordt nog nagedacht. Dat meldt de politie in Nieuw-Zeeland.  

    <p>Bij de <a href="https://original.sevendays.nl/nieuws/duizenden-mensen-herdenken-slachtoffers-nieuw-zeeland" target="_blank">aanslag</a> door de rechts-extremistische schutter Brent Tarrant, kwamen op 15 maart vijftig mensen om het leven. Tientallen anderen raakten gewond. De man zei dat hij wraak wilde nemen voor de aanslagen door moslim-extremisten en gebruikte daarvoor <a href="https://original.sevendays.nl/nieuws/nieuw-zeeland-eens-over-strengere-wapenregels" target="_blank">semi-automatische wapens </a>waarvoor hij een vergunning had. Beelden van de aanslag zond hij live uit op internet.</p>
<h3>Verdediging</h3>
<p>De dag na zijn terreurdaad stond Tarrant voor de rechter. Er werd hem toen één keer moord ten laste gelegd. Hij kreeg die dag geen spreektijd. Morgen wordt de verdachte gehoord via een videoverbinding met de zwaarbeveiligde gevangenis waar hij vastzit. Het zal in de zitting vooral gaan over de verdediging. Tarrant heeft al gezegd dat hij zichzelf wil verdedigen. </p>
<h3>Onherkenbaar</h3>
<p>Volgens de Nieuw-Zeelandse wet moeten media toestemming vragen om tijdens de zitting foto's en video's te maken. De rechter heeft dit keer alle aanvragen afgewezen, waardoor journalisten in de rechtszaal alleen aantekeningen mogen maken. De rechter bepaalde eerder al dat het gezicht van de schutter op foto's onherkenbaar gemaakt moet worden in verband met zijn rechten als verdachte, schrijft de <a href="https://nos.nl/artikel/2278947-christchurch-terrorist-aangeklaagd-voor-50-keer-moord.html" target="_blank"><em>NOS</em></a>.</p>  
