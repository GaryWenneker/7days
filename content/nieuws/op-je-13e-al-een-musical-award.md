---
id: 9c96a747f9a94a6eb506ce12c6becb56
type: nieuws
layout: post
title: "Op je 13e al een Musical Award"
permalink: /nieuws/op-je-13e-al-een-musical-award/
date: 2022-05-11T19:16:41.067Z
author: 7biA1WiYB
excerpt: "Vorige week is 'Billy Elliot' Carlos Puts (13, rechts) uitgeroepen tot Aanstormend Jong Musicaltalent van het jaar. Dat gebeurde tijdens het Musical Awards Gala. Een grote verrassing voor Carlos zelf. 'Ik wist eigenlijk niet wat het was!'  "
seo:
  description: "Op je 13e al een Musical Award"
  title: "Op je 13e al een Musical Award"
---
Vorige week is 'Billy Elliot' Carlos Puts (13, rechts) uitgeroepen tot Aanstormend Jong Musicaltalent van het jaar. Dat gebeurde tijdens het Musical Awards Gala. Een grote verrassing voor Carlos zelf. 'Ik wist eigenlijk niet wat het was!'  

    <p>In een bomvol Beatrix Theater in Utrecht werd vorige week bekend wie de Musical Awards hebben gewonnen. Naast allemaal prijzen voor volwassen acteurs en actrices werd ook de award voor Aanstormend Jong Musicaltalent uitgereikt. En die ging dus naar Carlos uit Zoetermeer.</p>
<p><strong>Balletdanser</strong><br>Hij is één van de zes hoofdrolspelers in de musical Billy Elliot, die avond aan avond te zien is in het Circustheater in Scheveningen. De musical vertelt het verhaal van een jongetje dat opgroeit in een mijnwerkersfamilie. Zijn vader wil graag dat hij bokser wordt, maar Billy wil liever balletdanser worden.</p>
<p><strong>Nominatie</strong><br>Voor Carlos kwam de nominatie als een grote verrassing. 'Het klonk wel leuk, maar ik wist eigenlijk niet wat het was. Totdat ik had uitgezocht wat een Musical Award precies was. Toen vond ik het echt supergaaf!'<br>Hij was met nog twee andere talenten genomineerd: de twaalfjarige Noah de Vos, die een belangrijke bijrol in Billy Elliot speelt, en de dertienjarige Stijn van der Plas, die de hoofdrol vertolkte in de musical <em>De kleine blonde dood</em>, en nu ook in Billy Elliot speelt. Van tevoren schatte Carlos zijn kansen nuchter in. 'Ik had 33% kans. Maar ik hoopte natuurlijk wel dat ik de award zou winnen.'</p>
<p><strong>Trots</strong><br>Tijdens het gala zelf was Carlos enigszins nerveus - 'met name voor de speech'. Eenmaal de prijs gewonnen was Carlos enorm blij. 'Ik ben er enorm trots op.' Met de prijs op zak speelt Carlos nu eens in de zoveel tijd de hoofdrol van Billy Elliot. 'In het begin vond ik het wel zwaar omdat het nog nieuw was en we heel hard moesten repeteren. Nu valt het reuze mee.' In de toekomst wil Carlos in nog meer musicals spelen. 'Of filmacteur worden, dat lijkt me ook heel erg vet.' </p>
<p>De musical Billy Elliot won die avond ook de prijs voor 'beste grote musical'. Bekijk hieronder beelden van de voorstelling.</p>
<p><div class="media media-element-container media-default"><div id="file-332" class="file file-video file-video-youtube">

        <h2 class="element-invisible"><a href="/files/nederlandse-commercial-billy-elliot-de-musical">Nederlandse Commercial Billy Elliot de Musical</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Nederlandse Commercial Billy Elliot de Musical" src="https://www.youtube.com/embed/icg_vGyqa_A?wmode=opaque&controls=" name="Nederlandse Commercial Billy Elliot de Musical" frameborder="0" allowfullscreen="">Video van Nederlandse Commercial Billy Elliot de Musical</iframe>
</div>
  </div>

  
</div>
</div>  
