---
id: 472d9dfde9f242cc9c2e226f1f5458a7
type: nieuws
layout: post
title: "Nooit meer appen of bellen op de fiets dankzij 'slim slot'"
permalink: /nieuws/nooit-meer-appen-of-bellen-op-de-fiets-dankzij-slim-slot/
date: 2022-05-11T19:16:41.067Z
author: 7biA1WiYB
excerpt: "Op je fiets springen? Eerst je telefoon uitzetten! Dat is het idee achter het 'slimme slot' dat telecombedrijf KPN heeft ontwikkeld samen met Veilig Verkeer Nederland (VVN). Een speciale app zorgt ervoor dat je tijdens het fietsen niet meer kunt appen.  "
seo:
  description: "Nooit meer appen of bellen op de fiets dankzij 'slim slot'"
  title: "Nooit meer appen of bellen op de fiets dankzij 'slim slot'"
---
Op je fiets springen? Eerst je telefoon uitzetten! Dat is het idee achter het 'slimme slot' dat telecombedrijf KPN heeft ontwikkeld samen met Veilig Verkeer Nederland (VVN). Een speciale app zorgt ervoor dat je tijdens het fietsen niet meer kunt appen.  

    <p>Fietsen én appen tegelijk: heel verstandig is het niet. Sterker nog, minister Schultz van Haegen van Verkeer maakte<a href="https://7dagen.netlify.app/nieuws/een-boete-voor-appen-op-de-fiets-goed-idee" target="_blank"> vorig jaar bekend</a> het te willen verbieden! Want jongeren zouden zó met hun telefoon bezig zijn, dat ze niet meer voor zich kijken in het verkeer, aldus de minister. En dat is levensgevaarlijk. </p>
<h3>Fiets open, telefoon uit</h3>
<p>Om de minister in haar strijd te helpen heeft KPN nu iets bedacht: een 'SafeLock'. Het speciale fietsslot is niet langer te openen met een sleutel, maar met een app op je telefoon. Zodra je je slot open hebt geswiped, wordt al het data- en telefoonverkeer op je telefoon tijdelijk stopgezet. Op die manier kun je niet gebeld worden en voel je je telefoon ook niet trillen als je een noticifatie hebt - iets dat volgens onderzoek óók afleidt in het verkeer. Enkel het alarmnummer 112 is nog te bereiken.</p>
<p><div class="media media-element-container media-default"><div id="file-417968" class="file file-video file-video-youtube">

        <h2 class="element-invisible"><a href="/files/kpn-komt-met-slim-slot-om-jonge-fietsers-te-beschermen">KPN komt met slim slot om jonge fietsers te beschermen</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="KPN komt met slim slot om jonge fietsers te beschermen" src="https://www.youtube.com/embed/TMmgF1ep6vM?wmode=opaque&controls=" name="KPN komt met slim slot om jonge fietsers te beschermen" frameborder="0" allowfullscreen="">Video van KPN komt met slim slot om jonge fietsers te beschermen</iframe>
</div>
  </div>

  
</div>
</div>
<h3>Prijskaartje</h3>
<p>Deze zomer zal er met het extra veilige slot worden getest. Eind dit jaar moet de app op de markt komen, eerst alleen voor Android-gebruikers. Veiligheid heeft wel een prijskaartje: het slot en de app zullen zo'n honderd euro kosten. Haal het dan nog maar eens in je hoofd om een berichtje te beantwoorden op de fiets!</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op 7Days!</em></p>  
