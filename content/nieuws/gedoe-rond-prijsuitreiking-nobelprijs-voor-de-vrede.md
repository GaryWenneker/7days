---
id: 75557c5fa1f7451dadc6da7c4d385211
type: nieuws
layout: post
title: "Gedoe rond prijsuitreiking Nobelprijs voor de Vrede"
permalink: /nieuws/gedoe-rond-prijsuitreiking-nobelprijs-voor-de-vrede/
date: 2022-05-11T19:16:41.067Z
author: 7biA1WiYB
excerpt: "De Nobelprijs voor de Vrede is vanmiddag in de Noorse stad Oslo uitgereikt aan de Ethiopische premier Abiy Ahmed. Hij kreeg 'm voor het doorvoeren van democratische hervormingen in Ethiopië. Voorafgaand aan de prijsuitreiking ontstond gedoe omdat Abiy Ahmed niet met de pers wilde praten. 3 vragen en antwoorden over deze ongemakkelijke situatie.  "
seo:
  description: "Gedoe rond prijsuitreiking Nobelprijs voor de Vrede"
  title: "Gedoe rond prijsuitreiking Nobelprijs voor de Vrede"
---
De Nobelprijs voor de Vrede is vanmiddag in de Noorse stad Oslo uitgereikt aan de Ethiopische premier Abiy Ahmed. Hij kreeg 'm voor het doorvoeren van democratische hervormingen in Ethiopië. Voorafgaand aan de prijsuitreiking ontstond gedoe omdat Abiy Ahmed niet met de pers wilde praten. 3 vragen en antwoorden over deze ongemakkelijke situatie.  

    <h3>1. Wie is Abiy Ahmed?</h3>
<p>Abiy Ahmed Ali (43) is sinds april 2018 premier van Ethiopië. Zijn voorganger Haile Mariam Desalegn moest aftreden na grote onrust en protesten onder de bevolking.</p>
<p>In Ethiopië wonen mensen met allerlei verschillende etnische en religieuze achtergronden. Onderdrukte spanningen en de grote werkloosheid onder jongeren, maken van het land een tikkende tijdbom, <a href="https://www.volkskrant.nl/nieuws-achtergrond/vredesprijs-voor-ethiopische-premier-verliest-glans-doordat-hij-weigert-met-pers-te-praten~bb645fba/" target="_blank">schrijft</a> <em>Volkskrant</em>-journalist Carlijne Vos.</p>
<h3>2. Waarom gaat de Nobelprijs voor de Vrede naar hem?</h3>
<p>Abiy kreeg de prijs in oktober toegekend voor zijn inspanningen om van Ethiopië een democratisch land te maken. Hij was toen pas een jaar aan de macht, maar hij had al allerlei hervormingen doorgevoerd. Ook wilde hij vrede sluiten met buurland Eritrea.</p>
<p>Ondertussen zijn die vredesonderhandelingen niet erg opgeschoten. Ook de stemming in het land is er niet beter op geworden. Mensen zijn nog steeds boos en in de afgelopen maanden vielen honderden doden bij het neerslaan van opstanden. Ook vorige maand sloegen veiligheidstroepen een opstand met harde hand neer.</p>
<h3>3. Waarom was dat ongemakkelijk?</h3>
<p>Voor de uitreiking van de <a href="https://www.nobelprize.org/" target="_blank">Nobelprijs voor de Vrede</a> praten winnaars altijd met de pers. Abiy Ahmed wilde dat afgelopen vrijdag in Oslo niet. Volgens een woordvoerder wil de premier zo snel mogelijk naar huis om orde op zaken te stellen. Critici vragen zich nu af of hij de vredesprijs niet te vroeg heeft gekregen. Voor het parlementsgebouw in Oslo stonden gisteren demonstranten met spanddoeken: 'Eritreeërs werd vrede beloofd, maar dat kregen ze niet.'</p>
<p><div class="media media-element-container media-default"><div id="file-539162" class="file file-image file-image-jpeg">

        
  
  <div class="content">
    <img alt="Nobelprijs voor de Vrede" title="Foto: AFP" height="1632" width="2449" style="font-size: 13.008px;" class="media-element file-default" data-delta="1" src="https://original.sevendays.nl/sites/default/files/ANP-403094513.jpg">  </div>

  
</div>
</div>  
