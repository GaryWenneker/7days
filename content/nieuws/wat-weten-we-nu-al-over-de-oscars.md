---
id: af78bea5031543f899f40268bf8cfde4
type: nieuws
layout: post
title: "Wat weten we nu al over de Oscars?"
permalink: /nieuws/wat-weten-we-nu-al-over-de-oscars/
date: 2022-05-11T19:16:41.067Z
author: 7biA1WiYB
excerpt: "Alle ogen zijn dit weekend op Hollywood gericht. Daar worden in de nacht van zondag op maandag voor de 88ste keer de Oscars uitgereikt. En de avond laat zich redelijk goed voorspellen.  "
seo:
  description: "Wat weten we nu al over de Oscars?"
  title: "Wat weten we nu al over de Oscars?"
---
Alle ogen zijn dit weekend op Hollywood gericht. Daar worden in de nacht van zondag op maandag voor de 88ste keer de Oscars uitgereikt. En de avond laat zich redelijk goed voorspellen.  

    <p><strong>De avond van Leo </strong><br>Het hangt al tijden in de lucht. Wint Leonardo DiCaprio deze keer dan eindelijk dat felbegeerde gouden beeldje? De acteur was al vijf keer eerder genomineerd - onder meer voor <em>What’s Eating Gilbert Grape</em> en <em>The Wolf of Wall Street </em>- maar greep telkens net naast de prijs. Veel vaker werd hij niet eens genomineerd. Denk aan <em>Titanic </em>of <em>The Departed</em>.</p>
<p>Maar nu kan het bijna niet meer misgaan. Voor zijn rol in <em>The Revenant</em> won Leo al een Golden Globe, SAG Award en BAFTA. Dit zijn doorgaans goede graadmeters voor de Oscars. Daarnaast gunt heel Hollywood de acteur het beeldje.</p>
<p><div class="media media-element-container media-default"><div id="file-16401" class="file file-image file-image-jpeg">

        
  
  <div class="content">
    <img title="Foto: AFP" height="587" width="850" class="media-element file-default" src="https://7dagen.netlify.app/sites/default/files/leonardo.jpg" alt="">  </div>

  
</div>
</div>
<p>Zondag zullen we weten of hij eindelijk de hoogste acteer-onderscheiding krijgt. Tot die tijd kun je je vermaken met de game <em>Leo’s Red Carpet Rampage</em> (<em>redcarpetrampage.com</em>). Daarin baan je je als Leo zelf een weg over de rode loper om een Oscar te pakken te krijgen. Je wordt daarbij in de weg gezeten door paparazzi, ijsbergen en Lady Gaga. Een dikke knipoog naar de Golden Globeuitreiking waarbij de zangeres (per ongeluk of expres) tegen de acteur aan botste.</p>
<p><strong>Grote kanshebber</strong><br>Naast de prijs voor beste acteur maakt <em>The Revenant</em> kans op nog meer Oscars. De film heeft zelfs de meeste nominaties van allemaal: twaalf. Waaronder die voor beste film en beste regie. <em>The Revenant</em> gaat over pelsjager Hugh Glass die wordt aangevallen door een grizzlybeer en voor dood wordt achtergelaten. Andere grote kanshebbers deze editie zijn <em>Mad Max: Fury Road</em> (tien nominaties) en <em>The Martian</em> (zeven nominaties).</p>
<p><div class="media media-element-container media-default"><div id="file-16402" class="file file-image file-image-jpeg">

        
  
  <div class="content">
    <img title="Foto: AFP" height="566" width="850" class="media-element file-default" src="https://7dagen.netlify.app/sites/default/files/enveloppen.jpg" alt="">  </div>

  
</div>
</div>
<p><strong>Wit feestje </strong><br>Een ander ding dat zeker is bij deze 88ste uitreiking is dat het een heel wit feestje gaat worden. Voor het tweede jaar op rij is geen enkele zwarte acteur of regisseur genomineerd. Dat stak onder meer regisseur Spike Lee en actrice Jada Pinkett Smith. Zij kunnen niet begrijpen dat een  lm als bijvoorbeeld <em>Straight Outta Compton</em> geen kanshebber is voor een Oscar, terwijl die het wel heel goed heeft gedaan in de bioscoop. </p>
<p>De overwegend blanke jury van de Academy kreeg de schuld. De organisatie besloot daarop meteen te hervormen. Dat werd gewaardeerd, maar naar het feestje komen de boycotters niet. Aan Chris Rock de taak om hier zelf zijn zegje over te doen. Deze zwarte komiek presenteert de avond. </p>
<p><div class="media media-element-container media-default"><div id="file-16403" class="file file-image file-image-jpeg">

        
  
  <div class="content">
    <img title="Foto: AFP" height="500" width="850" class="media-element file-default" src="https://7dagen.netlify.app/sites/default/files/dames.jpg" alt="">  </div>

  
</div>
</div>
<p><strong>Gedoe over goodiebags </strong><br>Of je nu wel of niet wint, wie naar de Oscaruitreiking komt, gaat nooit met lege handen naar huis. Een paar dagen na de uitreiking wordt er steevast een goedgevulde goodiebag bij de deur van veel luxe villa’s afgeleverd. Vorig jaar zat daar onder meer een bon in voor het huren van een luxe Audi (voor een jaar lang), een liposuctie, een sessie bij een horoscoopmaker en een weekend in een villa in Toscane. </p>
<p><div class="media media-element-container media-default"><div id="file-16404" class="file file-image file-image-jpeg">

        
  
  <div class="content">
    <img title="Foto: AFP" height="566" width="850" class="media-element file-default" src="https://7dagen.netlify.app/sites/default/files/overzicht.jpg" alt="">  </div>

  
</div>
</div>
<p>De waarde van de goodiebag wordt geschat op zo’n 200.000 dollar. De Academy is zelf sinds 2007 gestopt met het samenstellen van een cadeautas, omdat het gedoe opleverde met de belastingdienst. Dat wordt nu dus door een marketingbureau gedaan. Alleen wil de Academy niet dat het bedrijf haar naam gebruikt om al die goodies te regelen en de organisatie stapt dus naar de rechter. Of dit iets aan de inhoud van de tassen gaat veranderen, is niet bekend. </p>
<p><strong>De Oscaruitreiking </strong><br>De Oscars worden in de nacht van zondag 28 op maandag 29 februari uitgereikt. Net 5 zendt een samenvatting uit op maandag 29 februari om 22.30 uur</p>
<p><div class="media media-element-container media-default"><div id="file-16405" class="file file-image file-image-jpeg">

        
  
  <div class="content">
    <img title="Foto: AFP" height="581" width="850" class="media-element file-default" src="https://7dagen.netlify.app/sites/default/files/grote%20oscar.jpg" alt="">  </div>

  
</div>
</div>
<p><strong>OSCARFEITJES</strong><br>• Het Oscar-beeldje is 34 centimeter lang en weegt 3,5 kilo.</p>
<p>• De rode loper voor het Dolby Theater is 152.4 meter lang.</p>
<p>• Het beeldje is een ridder met zwaard die bovenop een filmrol staat. De rol heeft vijf spaken. Elke spaak staat voor een beroep waarin mensen een prijs kunnen winnen: acteurs, schrijvers, producenten, technici en regisseurs.</p>
<p>• Het beeldje dankt z’n naam aan de bibliothecaresse van de Academy. Toen zij het zag, riep ze: ‘Het is net mijn oom Oscar!’</p>
<p>• Mochten winnaars hun beeldje willen verkopen, dan moeten ze het eerst voor één dollar aan de Academy aanbieden.</p>
<p>• Ben-Hur (1959), Titanic (1997) en LOTR: The Return of the King (2003) wonnen de meeste Oscars ooit. Elf in totaal.</p>
<p>• Meryl Streep is de actrice met de meeste nominaties: negentien, waarvan ze er drie won.</p>
<p>• Jack Nicholson is de vaakst genomineerde acteur. Twaalf nominaties waarvan drie verzilverd.</p>
<p>• Cate Blanchett is de eerste persoon die een Oscar won voor een rol waarin ze een Oscar-winnaar vertolkte. Ze speelde Katharine Hepburn in The Aviator.</p>
<p>• Met tien Oscars is Italië de grote winnaar in de categorie beste buitenlandse film. <br><br><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuws-app</a> of neem een <a href="https://7dagen.netlify.app/abonnement">proefabonnement</a> op de papieren 7Days!</em></p>




   
