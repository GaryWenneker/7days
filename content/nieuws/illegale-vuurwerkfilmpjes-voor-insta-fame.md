---
id: de453d5a55424917846d8ac245160548
type: nieuws
layout: post
title: "Illegale vuurwerkfilmpjes voor Insta-fame"
permalink: /nieuws/illegale-vuurwerkfilmpjes-voor-insta-fame/
date: 2022-05-11T19:16:41.067Z
author: 7biA1WiYB
excerpt: "Harde klappen, knetterende knallen en denderende dreunen. Het Instagram-account Vuurwerkhyena's staat vol met spectaculaire, korte filmpjes van illegaal vuurwerk. Wat je ziet is gevaarlijk en superstrafbaar. Toch kunnen deze 'hyena's' onverstoorbaar doorgaan zonder opgepakt te worden door de politie. Hoe zit dat?  "
seo:
  description: "Illegale vuurwerkfilmpjes voor Insta-fame"
  title: "Illegale vuurwerkfilmpjes voor Insta-fame"
---
Harde klappen, knetterende knallen en denderende dreunen. Het Instagram-account Vuurwerkhyena's staat vol met spectaculaire, korte filmpjes van illegaal vuurwerk. Wat je ziet is gevaarlijk en superstrafbaar. Toch kunnen deze 'hyena's' onverstoorbaar doorgaan zonder opgepakt te worden door de politie. Hoe zit dat?  

    <p>De afgelopen weken werd het account in een rap tempo populairder. Ondertussen heeft-ie al zo'n vijfentwintigduizend volgers. Ook aan het aantal ingezonden filmpjes is geen gebrek. Per dag komen er zo’n twee tot drie online.</p>
<p>In de filmpjes wordt geëxperimenteerd met allerlei soorten illegaal vuurwerk. Het wordt in deodorantbussen gepropt, in het water gegooid of met hele grote hoeveelheden tegelijk aangestoken. ’Dit is pas vuurwerk!’, zegt iemand in de reacties. ‘Verkoop je ook zulke bommetjes?’, vraagt een ander.</p>
<h3><strong>Levensgevaarlijke bommen</strong></h3>
<p>Veel jongeren vinden de filmpjes leuk, interessant of zelfs stoer om naar te kijken. Maar eigenlijk is het vooral levensgevaarlijk wat je te zien krijgt, <a href="http://www.rtlnieuws.nl/editienl/laatste-videos-editienl/vuurwerkhyenas-zijn-de-bom" target="_blank">vertelt</a> Karin Klein Wolt van VeiligheidNL tegen <em>RTL Nieuws</em>. Ze maakt zich zorgen. ‘Het is geen gewoon vuurwerk, het zijn bijna bommen! En die bommen kunnen voor ernstig letsel zorgen.’</p>
<p><div class="media media-element-container media-default"><div id="file-208041" class="file file-image file-image-jpeg">

        
  
  <div class="content">
    <img title="Foto: ANP" height="434" width="800" class="media-element file-default" data-delta="1" src="https://7dagen.netlify.app/sites/default/files/ANP-30189967.jpg" alt="">  </div>

  
</div>
</div>
<h3><strong>Oppakken is lastig</strong></h3>
<p>Het is behoorlijk gevaarlijk dus, wat je ziet. Én strafbaar. Want het vuurwerk dat afgestoken wordt is illegaal en mag je dus niet eens in je garage hebben liggen. Maar de jongens achter het account zijn lastig te pakken voor de politie. Ze zijn anoniem en de filmpjes maken ze niet zélf, maar krijgen ze toegestuurd.</p>
<p>Ook de makers van die filmpjes blijven anoniem: in de filmpjes zie je niet wie het doet en waar het precies gebeurt. En zelfs als je dat al wél kunt zien, blijft het moeilijk iemand daarvoor te straffen. 'Dan moeten ze nog kunnen bewijzen dat-ie inderdaad illegaal vuurwerk afstak: dat vuurwerk is er immers niet meer', <a href="http://www.rtlnieuws.nl/editienl/vuurwerkhyenas-zijn-niet-te-pakken">zegt</a> Advocaat Marielle van Essen tegen <em>RTL Nieuws</em>.</p>
<h3><strong>Slim </strong></h3>
<p>Kortom: de Vuurwerkhyena's zijn de politie te slim af. Alhoewel het de vraag blijft in hoeverre ze daar van tevoren over hebben nagedacht. ‘Ik doe het eigenlijk alleen voor de Insta-fame’, vertelt een van de beheerders van het account anoniem. ‘Ik vind het gewoon leuk dat mensen reageren. En dat het zo groot wordt.'</p>
<p><strong>De foto's in dit artikel zijn stockfoto's van het ANP. De jongen in beeld heeft dus niets te maken met de Vuurwerkhyena's.</strong></p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
