---
id: 307c1e24bc0848289c92fe338bf88908
type: nieuws
layout: post
title: "Voortaan ook een diploma in het praktijkonderwijs "
permalink: /nieuws/voortaan-ook-een-diploma-in-het-praktijkonderwijs-/
date: 2022-05-11T19:16:41.067Z
author: 7biA1WiYB
excerpt: "Ook leerlingen in het praktijkonderwijs krijgen voortaan een diploma. Dat schrijft minister Arie Slob van onderwijs in een brief aan de Tweede Kamer. Nu is het praktijkonderwijs de enige school in het voortgezet onderwijs waar je na afronding van de opleiding geen getuigschrift krijgt.  "
seo:
  description: "Voortaan ook een diploma in het praktijkonderwijs "
  title: "Voortaan ook een diploma in het praktijkonderwijs "
---
Ook leerlingen in het praktijkonderwijs krijgen voortaan een diploma. Dat schrijft minister Arie Slob van onderwijs in een brief aan de Tweede Kamer. Nu is het praktijkonderwijs de enige school in het voortgezet onderwijs waar je na afronding van de opleiding geen getuigschrift krijgt.  

    <p>De minister wil leerlingen in het praktijkonderwijs 'de erkenning geven die zij verdienen'. Het praktijkonderwijs is bedoeld voor leerlingen voor wie het vmbo te zwaar is. Er zijn 175 scholen voor praktijkonderwijs en ongeveer 30.000 leerlingen. </p>
<h3>Werk</h3>
<p>Een praktijkopleiding duurt meestal vijf jaar. In die tijd volgen leerlingen via een eigen ontwikkelplan theorie en praktijkvakken. Dat zijn bijvoorbeeld Nederlands, rekenen, techniek, dienstverlening, zorg, horeca of groen- en dierverzorging. </p>
<p>Omdat leerlingen niet allemaal hetzelfde onderwijs krijgen, is er geen landelijk examen. Na het praktijkonderwijs gaat een groot deel van de leerlingen aan het werk. Anderen stromen door naar het mbo.</p>
<h3>Diploma</h3>
<p>Toch verdienen deze leerlingen volgens minister Slob aan het eind van hun middelbare schooltijd een bewijs van hun prestaties. 'Leerlingen in het praktijkonderwijs willen net als andere leerlingen laten zien wat zij kunnen', zegt hij.</p>  
