---
id: e9cab3813f8341a59b3b3b877fbbd732
type: nieuws
layout: post
title: "Beyoncé: van talentenjacht-talent tot ‘Queen B’"
permalink: /nieuws/beyoncé-van-talentenjacht-talent-tot-queen-b/
date: 2022-05-11T19:16:41.067Z
author: 7biA1WiYB
excerpt: "Twee keer nieuws uit het Beyoncé-kamp! De populaire zangeres bracht een Netflix-documentaire uit over haar optreden op Coachella. Maar dat niet alleen. Beyoncé’s vader is ook bezig met een musical over Destiny’s Child, Queen B’s voormalige meidengroep. Hoe is de zangeres eigenlijk uitgegroeid tot de grote popdiva die ze nu is? Dat lees je in het eerste deel van de rubriek: 'muzikale iconen'.    "
seo:
  description: "Beyoncé: van talentenjacht-talent tot ‘Queen B’"
  title: "Beyoncé: van talentenjacht-talent tot ‘Queen B’"
---
Twee keer nieuws uit het Beyoncé-kamp! De populaire zangeres bracht een Netflix-documentaire uit over haar optreden op Coachella. Maar dat niet alleen. Beyoncé’s vader is ook bezig met een musical over Destiny’s Child, Queen B’s voormalige meidengroep. Hoe is de zangeres eigenlijk uitgegroeid tot de grote popdiva die ze nu is? Dat lees je in het eerste deel van de rubriek: 'muzikale iconen'.    

    <p>Beyoncé Giselle Knowles wordt op 4 september 1981 geboren in de Amerikaanse staat Texas. Haar moeder Tina is kapster en haar vader Mathew Knowles verkoopt kantoorartikelen. Beyoncé heeft ook nog een jonger zusje, Solange, die eveneens uitgroeit tot een groot zangeres. Haar <em>roots </em>liggen wat ingewikkeld. Beyoncé's ouders hebben namelijk afro-Amerikaans, Afrikaans, Indiaans, Frans en Iers bloed. </p>
<p>Dat het kleine meisje gemaakt is voor de muziekwereld, wordt al gauw duidelijk. Ze gaat naar school in Texas, waar ze danslessen volgt. Tijdens deze lessen ontdekt haar dansleraar Queen B’s prachtige zangstem. Het begin van één van ’s werelds grootste popsterren aller tijden.</p>
<h3>Talentenjachten</h3>
<p>Beyoncé doet vervolgens mee aan een talentenjacht. Ze zingt het liedje <em>Imagine</em> van John Lennon (The Beatles) en wint als zevenjarige haar eerste prijs. Haar ouders besluiten om zich voortaan volledig te storten op Beyoncé's gouden keeltje. Het nog altijd jonge meisje gaat naar een muziekschool in Houston. Daar ontmoet ze Kelly Rowland. samen met vier anderen starten de twee de zeskoppige meidengroep Girl’s Tyme en doen mee aan een grote talentenjacht genaamd <em>Star Search</em>. Verrassend genoeg verliezen ze de zoektocht naar nieuwe popsterren. Beyoncé’s vader ziet desondanks wel nog wat in de meidengroep. Hij zegt zijn baan op en geeft alles om van zijn dochter een succes te maken. Zijn eerste besluit: Girl’s Tyme gaat verder als een vierkoppige meidengroep en heet voortaan Destiny’s Child.</p>
<p><div class="media media-element-container media-default"><div id="file-536984" class="file file-video file-video-youtube">

        <h2 class="element-invisible"><a href="/files/star-search-girls-tyme">Star Search Girls Tyme</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Star Search Girls Tyme" src="https://www.youtube.com/embed/jfSQWch877c?wmode=opaque&controls=" name="Star Search Girls Tyme" frameborder="0" allowfullscreen="">Video van Star Search Girls Tyme</iframe>
</div>
  </div>

  
</div>
</div>
<h3>Destiny’s Child</h3>
<p>Eén van de grootste meidengroepen ooit is geboren, tenminste dat kunnen we achteraf zeggen. In eerste instantie waren de platenmaatschappijen niet zo enthousiast over de zang en dans van Destiny’s Child. Pas na zes jaar geeft<em> </em>Columbia Records (van onder andere Ariana Grande, Adele en Michael Jackson) ze wel de kans om een album op te nemen. Destiny’s Child brengt het gelijknamige debuutalbum uit en dat wordt een gigantische hit.</p>
<p>Toch loopt het achter de deuren allemaal wat stroef. Twee van de vier leden hebben het gevoel dat vader Mathew z’n dochter voortrekt en verlaten daarom de groep. Twee nieuwe zangeressen sluiten zich aan bij Destiny’s Child: Michelle Williams en Farrah Franklin. Laatstgenoemde is ook niet blij met Mathew Knowles en vertrekt kort daarna. De dames gaan met z’n drieën verder. Een succesformule, want ze scoren grote hits als <em>Say My Name</em>, <em>Survivor</em> en <em>Bootylicious</em> en winnen uiteindelijk drie Grammy’s (de belangrijkste muziekprijs van de wereld).</p>
<p><div class="media media-element-container media-default"><div id="file-536985" class="file file-video file-video-youtube">

        <h2 class="element-invisible"><a href="/files/destinys-child-lose-my-breath-official-music-video">Destiny&#039;s Child - Lose My Breath (Official Music Video)</a></h2>
    
  
  <div class="content">
    <div class="media-youtube-video media-element file-default media-youtube-2">
  <iframe class="media-youtube-player" width="640" height="390" title="Destiny&#039;s Child - Lose My Breath (Official Music Video)" src="https://www.youtube.com/embed/AqeIiF0DlTg?wmode=opaque&controls=" name="Destiny&#039;s Child - Lose My Breath (Official Music Video)" frameborder="0" allowfullscreen="">Video van Destiny&amp;#039;s Child - Lose My Breath (Official Music Video)</iframe>
</div>
  </div>

  
</div>
</div>
<h3>Solo</h3>
<p>In 2003 gebeurt iets wat eigenlijk iedereen wel had zien aankomen: Beyoncé gaat solo. Ze stond altijd al op de voorgrond bij Destiny’s Child en aangezien de meidengroep een pauze neemt, waagt ze een poging. Met succes: haar eerste album <em>Dangerously in Love</em> vliegt twaalf miljoen maal over de toonbank. Ze wint vijf Grammy’s met onder andere hitsingle <em>Crazy in Love</em> (samen met haar toekomstige man Jay Z).</p>
<h3>Queen B</h3>
<p>Uiteindelijk keert Beyoncé terug bij Destiny’s Child om nog een laatste album uit te brengen en vervolgens een punt achter de meidengroep te zetten. Het sololeven bevalt haar wel, dus focust ze zich daar weer op. Ze groeit binnen <em>no time</em> uit tot een grote popdiva. Beyoncé brengt uiteindelijk nog vijf albums uit om vervolgens uit te groeien tot ‘Queen B’; misschien wel de meest invloedrijke popzangeres van nu.</p>
<p>Die invloed weet de zangeres op een positieve manier te gebruiken. Beyoncé zet zich in voor de rechten van (donkere) vrouwen en beschrijft zichzelf als een ‘<em>modern-day feminist</em>'. Ook bedenkt ze samen met haar man Jay Z, waar ze ook drie kinderen mee heeft, een actie om vegan eten populairder te maken. Beyoncé blijkt daarnaast een waar multitalent. Naast haar muziek richt ze zich ook op acteren en modeontwerpen. Het lijkt wel alsof alles wat ze aanraakt verandert in goud. </p>
<p><div class="media media-element-container media-default"><div id="file-536986" class="file file-video file-video-youtube">

        <h2 class="element-invisible"><a href="/files/beyonc%C3%A9-run-world-girls-video-main-version">Beyoncé - Run the World (Girls) (Video - Main Version)</a></h2>
    
  
  <div class="content">
    <div class="media-youtube-video media-element file-default media-youtube-3">
  <iframe class="media-youtube-player" width="640" height="390" title="Beyoncé - Run the World (Girls) (Video - Main Version)" src="https://www.youtube.com/embed/VBmMU_iwe6U?wmode=opaque&controls=" name="Beyoncé - Run the World (Girls) (Video - Main Version)" frameborder="0" allowfullscreen="">Video van Beyoncé - Run the World (Girls) (Video - Main Version)</iframe>
</div>
  </div>

  
</div>
</div>  
