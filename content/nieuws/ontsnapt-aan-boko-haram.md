---
id: 48afb5de491e4450821ca659cc23dde2
type: nieuws
layout: post
title: "Ontsnapt aan Boko Haram"
permalink: /nieuws/ontsnapt-aan-boko-haram/
date: 2022-05-11T19:16:41.067Z
author: 7biA1WiYB
excerpt: "#BringBackOurGirls. Met deze slogan voeren familie en mensen op internet al sinds april actie voor een grote groep Nigeriaanse schoolmeisjes uit Chibok. Zij werden ontvoerd door Boko Haram, het IS van Nigeria. Nog steeds zijn de meisjes spoorloos. Op een paar na. Die wisten te ontsnappen. Mensenrechtenorganisatie Human Rights Watch (HRW) sprak met twaalf van hen. En met andere slachtoffers van Boko Haram. ‘Hij verkrachtte me iedere nacht’, zegt een meisje van vijftien.  "
seo:
  description: "Ontsnapt aan Boko Haram"
  title: "Ontsnapt aan Boko Haram"
---
#BringBackOurGirls. Met deze slogan voeren familie en mensen op internet al sinds april actie voor een grote groep Nigeriaanse schoolmeisjes uit Chibok. Zij werden ontvoerd door Boko Haram, het IS van Nigeria. Nog steeds zijn de meisjes spoorloos. Op een paar na. Die wisten te ontsnappen. Mensenrechtenorganisatie Human Rights Watch (HRW) sprak met twaalf van hen. En met andere slachtoffers van Boko Haram. ‘Hij verkrachtte me iedere nacht’, zegt een meisje van vijftien.  

    <p><em>Die vreselijke weken in hun kamp.</em> Zo heet het rapport dat deze week verscheen. Alle meisjes vertellen hun verhaal anoniem, want de angst voor wraak zit diep. ‘De mannen vertelden dat we met niemand mochten praten over wat ons overkomen was, als we ooit vrij kwamen. Als we dat toch deden, zouden ze ons achterhalen en vermoorden’, vertelt een van de meisjes aan HRW. Medewerkers van de organisatie spraken niet alleen met de ontsnapte schoolmeisjes, maar ook met tientallen andere slachtoffers van eerdere ontvoeringen. Want Boko Haram is allang actief in Nigeria (zie onderste alinea).</p>
<p><div class="media media-element-container media-teaser media-float-left"><div id="file-2749" class="file file-image file-image-jpeg">

        
  
  <div class="content">
    <a href="/files/nigeriameisje-mobieltjejpg"><img title="Een van de uit Chibok ontvoerde meisjes. Foto: Samer Muscati/Human Rights Watch" height="220" width="147" style="float: left; width: 334px; height: 500px;" class="media-element file-teaser" src="https://7dagen.netlify.app/sites/default/files/styles/medium/public/nigeria_meisje%20mobieltje.jpg?itok=S5rhLJ6e" alt=""></a>  </div>

  
</div>
</div><strong>Schoten</strong><br>‘We hoorden schoten en er kwamen mannen onze school binnen’, vertelt een achttienjarig meisje van de christelijke middelbare school uit het Noord-Nigeriaanse Chibok over die bewuste dag in april. Ze had net haar eindexamen gemaakt. ‘Ze zeiden dat ze van de politie waren. Dat we niet bang hoefden te zijn en dat ze ons kwamen redden omdat er aanslagen waren in het dorp. Maar toen er anderen naar binnen kwamen die “Allahu Akbar” riepen, wisten we dat het Boko Haram was. We begonnen te huilen. Ze zeiden dat we stil moesten zijn, anders zouden ze ons doden.’<br><br><strong>Kamp in jungle</strong><br>De meisjes, 276 in totaal, moesten op vrachtwagens klimmen en werden diep het immense Sambisa regenwoud in gereden, naar het kamp van de terroristen. Daar waren ook al andere meisjes, die bij eerdere overvallen buit waren gemaakt. Alle meisjes werden gedwongen een hoofddoek of hijab te dragen, in de Koran te lezen en zich te bekeren tot de islam. Wie dat weigerde, werd gemarteld. ‘Toen ik in opstand kwam, bond hij een touw om mijn nek en sloeg hij me. Net zolang totdat ik mijn bewustzijn verloor. Als ik me niet zou bekeren tot de islam, zouden ze me vermoorden. Dus ik heb me bekeerd’, zegt een meisje.
<p><strong>Trouwen</strong><br>De gevangenen worden behandeld als slaven. Ze moeten koken en schoonmaken. Sommigen moeten meedoen aan terroristische aanvallen. Bijvoorbeeld door op de heenweg wapens te dragen en gestolen goederen op de terugweg. Veel meisjes worden gedwongen te trouwen met strijders. Een zeventienjarig meisje had de moed te zeggen dat ze daar te jong voor was. Ze vertelt: ‘Toen wees de commandant naar zijn eigen dochtertje, een meisje van vijf. Hij zei: “Zij is vorig jaar al getrouwd. Hoe kun jij daar dan te jong voor zijn?”’. Na het ‘huwelijk’ worden de meisjes verkracht. ‘Iedere nacht’, zegt een vijftienjarig meisje. ‘Ik moest met hem in een grot wonen en seks hebben. Hij bedreigde me met een mes of een pistool.’</p>
<p><strong>Beter beschermen</strong><br>‘Deze gruwelijke verhalen laten zien hoe enorm kwetsbaar meisjes in het noorden van Nigeria zijn’, zegt Daniel Bekele van HRW Afrika op de site van de organisatie. ‘En dan zijn er nog veel meer meisjes en vrouwen die hun verhaal nu niet hebben kunnen vertellen.’ De Nigeriaanse overheid doet te weinig om de burgers te beschermen tegen Boko Haram, vindt HRW. Het leger is veel te zwak en ongeorganiseerd. Het is hoog tijd dat de Nigeriaanse overheid alles op alles zet om de meisjes vrij te krijgen, aldus HRW. Er moet hulp komen voor degene die zijn ontsnapt. En de terroristen moeten worden gestraft. Alleen dan kan het lukken om Boko Haram de baas te worden.    </p>
<p><strong>Wat is Boko Haram?</strong><br>Terreurgroep Boko Haram wil een kalifaat stichten. Net als IS nu in Syrië en Irak wil doen. Maar dan in Nigeria. Het is een staat waar iedereen moet leven volgens hun ultrastrenge regels. Waar muziek verboden is, de sharia (lijfstraffen) geldt, iedereen zich moet bekeren tot de islam en vrouwen niets in te brengen hebben. En waar onderwijs (Boko), vooral meisjesonderwijs, verboden (Haram) is. Al sinds 2009 probeert Boko Haram, onder leiding van Abubakar Shekau, met veel geweld zo’n eigen kalifaat in het noordoosten van Nigeria voor elkaar te krijgen. </p>
<p>Ze vallen dorpen aan, branden de huizen af en vermoorden de inwoners. Ze vallen scholen en universiteiten binnen en ontvoeren de scholieren en studenten. Ze plegen aanslagen in steden. En ze zaaien, weer net als IS, angst door video’s van executies te verspreiden. Tussen 2009 en afgelopen juli heeft Boko Haram zeker zevenduizend burgers gedood, zegt HRW. Afgelopen weekend werden weer tieners in het noordoosten ontvoerd. Dertig jongeren van elf en ouder uit het dorp Mafa.</p>
<p><em>Meer weten? Ga naar <a href="https://7dagen.netlify.app/boko-haram">Sevendays.nl/boko-haram</a> voor meer artikelen over dit onderwerp.</em></p>
<p> </p>  
