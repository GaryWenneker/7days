---
id: da54ac7ec89442d58aa15229c98fd910
type: nieuws
layout: post
title: "Wie wordt de beste van de wereld?"
permalink: /nieuws/wie-wordt-de-beste-van-de-wereld/
date: 2022-05-11T19:16:41.067Z
author: 7biA1WiYB
excerpt: "Het wereldkampioenschap voetbal barst vandaag los. Een maand lang strijden de beste landen van de wereld in Rusland om de wereldcup. Oranje is er niet bij (snik…). Dit zijn vijf kanshebbers.  "
seo:
  description: "Wie wordt de beste van de wereld?"
  title: "Wie wordt de beste van de wereld?"
---
Het wereldkampioenschap voetbal barst vandaag los. Een maand lang strijden de beste landen van de wereld in Rusland om de wereldcup. Oranje is er niet bij (snik…). Dit zijn vijf kanshebbers.  

    <h3>1. Duitsland gaat winnen, want…</h3>
<p>het wint het vaakst van iedereen. Geen enkel land haalde zo vaak de WK-finale als Duitsland: acht keer. Daarvan wonnen de Duitsers er vier, voor het laatst in 2014. Toen versloegen onze oosterburen Argentinië met 1-0. Je kunt er niet omheen: de Duitsers komen altijd ver op EK’s en WK’s.</p>
<h3>2. Brazilië gaat winnen, want…</h3>
<p>de Brazilianen willen revanche. Vier jaar geleden werd het WK in Brazilië gehouden. Het hele land leefde mee met hun voetballers. En toen kwam de halve finale tegen Duitsland. Brazilië werd met 7-1 van de mat geveegd! De WK-droom was voorbij. Nu willen de Goddelijke Kanaries revanche. Met spelers als Neymar, Coutinho, Firmino en Marcelo staat er weer een team dat goed genoeg is om wereldkampioen te worden.</p>
<h3>3. Argentinië gaat winnen, want…</h3>
<p>het is de laatste kans voor Messi. De beste voetballer van de wereld zijn en geen wereldkampioen worden? Dat kan niet. Lionel Messi móet en zál die cup in zijn handen houden. Vier jaar geleden was hij er heel dicht bij maar de Argentijnen verloren de finale van Duitsland. Dit WK is waarschijnlijk zijn laatste kans, want ‘de vlo’ is met dertig jaar al behoorlijk op leeftijd.</p>
<h3>4. Frankrijk gaat winnen, want…</h3>
<p>het heeft de meeste goede spelers. Antoine Griezmann (Atlético Madrid). Paul Pogba (Manchester United). Kylian Mbappé (Paris Saint-Germain). Raphaël Varane (Real Madrid). En zo kunnen we nog wel even doorgaan. Frankrijk kan met gemak twee topteams in het veld brengen. Met zo veel goede spelers moet je wel ver komen.</p>
<h3>5. Spanje gaat winnen, want…</h3>
<p>Iniesta is klaar voor zijn laatste kunstje. Een paar maanden geleden liet Spanje zien dat het nog steeds goed is in tikitaka-voetbal. De Spanjaarden tikten Argentinië helemaal dol, het werd 6-1. Barcelona-middenvelder Andrés Iniesta is nog steeds de leider van de Spanjaarden. De kleine draaitol is al 34 maar hij wil nog één keer knallen voordat hij na het WK verhuist naar zijn nieuwe club in Japan.</p>  
