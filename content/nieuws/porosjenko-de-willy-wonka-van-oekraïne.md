---
id: 874aae29c93e4734a293b8ebe13d0167
type: nieuws
layout: post
title: "Porosjenko: de Willy Wonka van Oekraïne"
permalink: /nieuws/porosjenko-de-willy-wonka-van-oekraïne/
date: 2022-05-11T19:16:41.067Z
author: 7biA1WiYB
excerpt: "Miljardair Petro Porosjenko (50) is sinds een kleine twee jaar de president van Oekraïne. Deze week was hij dubbel in het nieuws. Vanwege het Nederlandse referendum over 'zijn' land en omdat zijn naam voorkomt in de Panama Papers.  Wie is deze 'Chocoladekoning’ eigenlijk?  "
seo:
  description: "Porosjenko: de Willy Wonka van Oekraïne"
  title: "Porosjenko: de Willy Wonka van Oekraïne"
---
Miljardair Petro Porosjenko (50) is sinds een kleine twee jaar de president van Oekraïne. Deze week was hij dubbel in het nieuws. Vanwege het Nederlandse referendum over 'zijn' land en omdat zijn naam voorkomt in de Panama Papers.  Wie is deze 'Chocoladekoning’ eigenlijk?  

    <p>Zijn bijnaam is Willy Wonka. De president van Oekraïne leidt namelijk ook een gigantisch snoepbedrijf.</p>
<p><strong>Snoepfabrieken</strong><br>Een jaar of twintig geleden veranderde er in korte tijd veel in de ooit zo machtige Sovjet-Unie (nu Rusland). Oekraïne maakte daar toen nog deel van uit. Mensen kregen meer vrijheid om geld te verdienen en veel bedrijven van de overheid werden verkocht.</p>
<p>De toen twintigjarige Porosjenko begon een handeltje in cacaobonen. Al snel verdiende hij daar zo veel geld mee, dat hij een paar oude brood- en snoepfabrieken kon opkopen. Hij begon het chocolademerk Rosjen dat meteen opviel omdat er geen nep-chocola voor gebruikt werd zoals in de Sovjet Unie gebruikelijk was, maar echte cacao. Rosjen is nog steeds een populair merk in Oost-Europa.</p>
<p><strong>Gouden wikkel</strong><br>Het Amerikaanse blad <em>Forbes</em> schat het fortuin van Porosjenko op zo’n 1,2 miljard euro. Naast zijn chocoladefabrieken heeft hij inmiddels ook autofabrieken, een scheepswerf en een televisiezender. Of Porosjenko als president ook een gouden wikkel in handen heeft om Oekraïne te redden, is nog maar de vraag. Want anders dan bij Sjakie en de Chocoladefabriek zijn er in dat land geen Oempa-Loempa’s die de boel wel even komen redden. </p>
<p>In Oekraïne is het nog steeds flink onrustig. Russische separatisten, die willen dat het land bij Rusland gaat horen, roeren zich steeds weer in nieuwe uithoeken van het land. Veel Oekraïners zijn onzeker over hun toekomst. Aan Porosjenko de taak om weer een beetje rust en eenheid te krijgen. </p>
<p><strong>Panama Papers</strong><br>Deze week was die rust ver te zoeken toen bleek dat zijn naam voorkwam in de Panama Papers. Porosjenko zou de winsten van zijn snoepfabriek hebben weggesluisd naar landen waar hij minder geld hoeft te betalen. Zelf ontkent hij iets stiekems gedaan te hebben, maar de belastingdienst van zijn land begint wel een onderzoek naar hem.</p>
<p><em>Altijd op de hoogte blijven van nieuws waar jij als jongere iets mee kunt? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement</a> op de krant!</em></p>  
