---
id: a6642e3e4655458c8ffb7a4930728c8a
type: nieuws
layout: post
title: "Deze rups eet plastic tasjes"
permalink: /nieuws/deze-rups-eet-plastic-tasjes/
date: 2022-05-11T19:16:41.067Z
author: 7biA1WiYB
excerpt: "Wat doe je met je plastic afval? Laten opeten door een rups natuurlijk. Klinkt gek? In de toekomst kan het misschien. Wetenschappers hebben een rups ontdekt die plastic eet en verteert: de rups van de grote wasmot (de nachtvlinder).  "
seo:
  description: "Deze rups eet plastic tasjes"
  title: "Deze rups eet plastic tasjes"
---
Wat doe je met je plastic afval? Laten opeten door een rups natuurlijk. Klinkt gek? In de toekomst kan het misschien. Wetenschappers hebben een rups ontdekt die plastic eet en verteert: de rups van de grote wasmot (de nachtvlinder).  

    <h3>100 dagen</h3>
<p>Dat is handig, want we hebben nogal wat plastic afval. En dat is slecht voor het milieu. Toch brengt deze ontdekking niet direct de oplossing voor het plasticprobleem, want daarvoor hebben we heel wat rupsen nodig. Omgerekend doet een rups er honderd dagen over om een plastic tas te verwerken.</p>
<h3>Gaatjes</h3>
<p>De rupsen zijn vaak in bijennesten te vinden, omdat ze honing en bijenwas eten. De ontdekking was puur toeval, schrijft onderzoeker Federica Bertocchini. ´Ik houd bijen en had last van de rupsen. Die stopte ik in een plastic tas. Toen ik even later terugkwam, waren ze weg en zat de zak vol gaatjes. Er was maar één uitleg mogelijk: de rupsen maakten de gaatjes en zijn ontsnapt. Toen begon het project.’</p>
<h3>Doorbraak</h3>
<p>Tijdens het verteren verandert het plastic in een stofje dat ook in antivries en polyester zit. Dat breekt zichzelf in een paar weken af. Hoe de rups dat precies doet weten de onderzoekers nog niet. Ze hebben wel een idee: 'De rupsen produceren iets wat de chemische bindingen verbreekt', zegt de onderzoeker. Nog even verder onderzoeken dus. Dan zou dit wel eens een heel grote doorbraak kunnen zijn. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant 7Days!</em> </p>  
