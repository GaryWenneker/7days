---
id: bbb0d30abed5415aaca1f5fa1eb3a265
type: nieuws
layout: post
title: "Groente kweken op oude matrassen voor Syrische vluchtelingen"
permalink: /nieuws/groente-kweken-op-oude-matrassen-voor-syrische-vluchtelingen/
date: 2022-05-11T19:16:41.067Z
author: 7biA1WiYB
excerpt: "Vluchtelingenkamp Zaatari ligt midden in de woestijn van Jordanië. Het is er warm en kurkdroog, dus groente kweken lukt niet. Maar Britse onderzoekers bedachten een slimme oplossing om de Syrische vluchtelingen in het kamp te helpen.  "
seo:
  description: "Groente kweken op oude matrassen voor Syrische vluchtelingen"
  title: "Groente kweken op oude matrassen voor Syrische vluchtelingen"
---
Vluchtelingenkamp Zaatari ligt midden in de woestijn van Jordanië. Het is er warm en kurkdroog, dus groente kweken lukt niet. Maar Britse onderzoekers bedachten een slimme oplossing om de Syrische vluchtelingen in het kamp te helpen.  

    <p>Plantenexperts van de universiteit van Sheffield ontdekten dat er in het vluchtelingkamp veel oude matrassen opgeslagen lagen die niet meer gebruikt werden.</p>
<p><div class="media media-element-container media-default"><div id="file-539789" class="file file-image file-image-jpeg">

        
  
  <div class="content">
    <img height="423" width="752" class="media-element file-default" data-delta="1" src="https://original.sevendays.nl/sites/default/files/mattress%20moment.png.jpg" alt="">  </div>

  
</div>
</div><em>Stapels matrassen in Zaatari die niet meer gebruikt worden</em>
<p>Ze sneden die oude matrassen aan stukken. In deze stukken matrasschuim goten ze water en plantenvoedsel. Daarna strooiden ze er zaadjes bij en was het afwachten geblazen. Het idee bleek te werken. Binnen een paar weken konden de vluchtelingen hun zelf geteelde tomaten, aubergines, paprika’s en munt oogsten. Het grote voordeel van de matrassen blijkt dat die heel goed water vasthouden. Er is dus maar weinig water nodig om de plantjes te laten groeien. En dat is handig in de gortdroge omgeving van het kamp waar schoon water schaars is.</p>
<p><div class="media media-element-container media-default"><div id="file-539790" class="file file-image file-image-jpeg">

        
  
  <div class="content">
    <img height="423" width="752" class="media-element file-default" data-delta="2" src="https://original.sevendays.nl/sites/default/files/IMG-20171002-WA0066.jpg" alt="">  </div>

  
</div>
</div>
<h3>Moestuinmatrassen</h3>
<p>Het idee van de moestuinmatrassen kwam van één van de onderzoekers, Moaed Al Meselmani, die zelf een paar jaar geleden uit Syrië vluchtte. 'Als je gevlucht bent en in een kamp woont, zijn het meestal de kleine, simpele dingen van thuis die je het meest mist. Zoals bijvoorbeeld een kopje verse muntthee. Het is fijn dat de mensen in Zaatari daar nu zelf voor kunnen zorgen’,  zo vertelde hij tegen Britse journalisten.</p>  
