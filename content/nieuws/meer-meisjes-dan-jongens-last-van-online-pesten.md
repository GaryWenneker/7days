---
id: 987358079a5146bd94079923600c2131
type: nieuws
layout: post
title: "Meer meisjes dan jongens last van online pesten"
permalink: /nieuws/meer-meisjes-dan-jongens-last-van-online-pesten/
date: 2022-05-11T19:16:41.067Z
author: 7biA1WiYB
excerpt: "Meisjes worden twee keer zo vaak online lastiggevallen dan jongens. In 2018 zijn in totaal ruim 140.000 jongeren in Nederland online gepest, gestalkt of bedreigd.  "
seo:
  description: "Meer meisjes dan jongens last van online pesten"
  title: "Meer meisjes dan jongens last van online pesten"
---
Meisjes worden twee keer zo vaak online lastiggevallen dan jongens. In 2018 zijn in totaal ruim 140.000 jongeren in Nederland online gepest, gestalkt of bedreigd.  

    <p>Dat blijkt uit onderzoek van Centraal Bureau voor de Statistiek (<a href="https://www.cbs.nl/nl-nl/nieuws/2020/02/meisjes-vaker-dan-jongens-last-van-online-stalken-of-laster" target="_blank">CBS</a>) onder ruim 38.000 jongeren van 12 tot 25 jaar. Gemiddeld wordt één op de twintig jongeren wel eens lastig gevallen. Ongeveer twee keer zoveel meisjes als jongens is online gepest, gestalkt of bedreigd: 7,1% tegen 3,6% .</p>
<p>De meeste slachtoffers zijn minderjarig. Van de jongeren tussen 12 en 18 jaar wordt 6,4% online lastiggevallen, tegenover 4,4 procent van de jongeren tussen 18 en 25 jaar.</p>
<h3>Homo- en biseksuele jongeren</h3>
<p>Van alle homo- en biseksuele jongeren heeft 11,4% te maken met online incidenten. Dat is ruim twee keer zo vaak als leeftijdsgenoten die heteroseksueel zijn. De slachtoffers blijken vooral meer last te hebben van seksueel getinte incidenten. In 5,3% van de gevallen bij homo- en biseksuele jongeren, tegenover 1,6% van de heteroseksuele ondervraagden.</p>
<h3>Geen melding of aangifte</h3>
<p>Bijna de helft van de jongeren (43,4%) voelt zich emotioneel beschadigd na het laatste incident. Ze denken er regelmatig aan terug, slapen er slecht van of zijn boos. Toch vindt 48,9% van de slachtoffers het incident geen misdrijf. Ruim een tiende (11,3% ) ziet het als toeval en 7,5% geeft zichzelf de schuld. Maar een klein deel deed een melding (8%) of aangifte (4,8%) bij de politie.</p>  
