---
id: c175f640f5e34cb6a8ffdc7fa3746e5f
type: nieuws
layout: post
title: "Het Zuckerberg-verhoor: zeven opvallende momenten"
permalink: /nieuws/het-zuckerberg-verhoor-zeven-opvallende-momenten/
date: 2022-05-11T19:16:41.067Z
author: 7biA1WiYB
excerpt: "Daar stond-ie dan dinsdag, de baas van Facebook. Witjes en gespannen. Geen wonder want Mark Zuckerberg werd verhoord in de Senaat in Washington. Hij moest vragen beantwoorden over het grote gesjoemel met persoonlijke gegevens van 87 miljoen Facebook-gebruikers. En de wereld keek mee. Zeven opvallende ogenblikken uit het verhoor van de Zuck.  "
seo:
  description: "Het Zuckerberg-verhoor: zeven opvallende momenten"
  title: "Het Zuckerberg-verhoor: zeven opvallende momenten"
---
Daar stond-ie dan dinsdag, de baas van Facebook. Witjes en gespannen. Geen wonder want Mark Zuckerberg werd verhoord in de Senaat in Washington. Hij moest vragen beantwoorden over het grote gesjoemel met persoonlijke gegevens van 87 miljoen Facebook-gebruikers. En de wereld keek mee. Zeven opvallende ogenblikken uit het verhoor van de Zuck.  

    <p><div class="media media-element-container media-default"><div id="file-532988" class="file file-image file-image-jpeg">

        
  
  <div class="content">
    <img alt="Zuckerberg  Foto Reuters" title="Protest bij verhoor Zuckerberg  Foto Reuters" height="4036" width="6265" class="media-element file-default" data-delta="1" src="https://7dagen.netlify.app/sites/default/files/ANP-56852743_0.jpg">  </div>

  
</div>
</div><br><strong>1. Boze smiley</strong><br>Buiten het Capitoolgebouw in Washington, waar het verhoor plaatsvindt, wordt gedemonstreerd tegen het privacylek van Facebook. Er staan bordkartonnen Zuckerbergjes op het grasveld en een grote boze smiley. Veel mensen zijn woedend over het schandaal rond <a href="https://7dagen.netlify.app/nieuws/het-rommelt-rond-facebook">Facebook en Cambridge Analytica</a>. Woedend over het feit dat Facebook het heeft toegestaan dat persoonlijke gegevens van 87 miljoen gebruikers van het sociale netwerk in handen zijn gekomen van het Britse databedrijf Cambridge Analytica. Terwijl zij daar niets van afwisten. En woedend over het feit dat die gegevens werden gebruikt om de <a href="https://7dagen.netlify.app/nieuws/trump-zorgt-voor-grote-verrassing">Amerikaanse verkiezingen van 2016</a> mee te beïnvloeden. En de <a href="https://7dagen.netlify.app/nieuws/brexitday-nu-gaan-de-britten-echt-uit-de-eu">Britse Brexit-campagne</a>. Cambridge Analytica probeerde Facebookers over te halen op Trump te stemmen of voor de Brexit door gericht politieke advertenties op Facebookpagina's te laten zien. Regelrechte privacy-misbruik én pure manipulatie. Waarom heeft Facebook dit toegestaan? En is het misschien vaker gebeurd? Dat wil iedereen van het Facebook-opperhoofd zelf horen.
<p><div class="media media-element-container media-default"><div id="file-532998" class="file file-image file-image-jpeg">

        
  
  <div class="content">
    <img alt="Zuckerberg" title="Verklaring Zuckerberg op zijn Facebook-pagina  " height="729" width="504" class="media-element file-default" data-delta="1" src="https://7dagen.netlify.app/sites/default/files/zuck%20facebook.jpg">  </div>

  
</div>
</div><br><strong>2. Van nerveus tot opgelucht</strong><br>Aan het begin van de zitting is Zuckerberg overduidelijk nerveus. Er staat veel op het spel. Er zit een batterij van maar liefst 44 senatoren klaar om de Facebook-baas het vuur aan de schenen te leggen. Het verhoor wordt gefilmd. Er zijn journalisten die live verslag doen. En fotografen die inzoomen op het bleke gezicht van Zuckerberg. Maar hoe langer het duurt (de totale zitting besloeg 5 uur), hoe zekerder de Zuck wordt. De vragen vallen hem zichtbaar mee. En af en toe durft hij zelfs een grapje te maken. <br><div class="media media-element-container media-default"><div id="file-533010" class="file file-image file-image-jpeg">

        
  
  <div class="content">
    <img alt="Zuckerberg  Foto Reuters" title="Zuckerberg tijdens het verhoor  Foto Reuters" height="2517" width="3500" class="media-element file-default" data-delta="1" src="https://7dagen.netlify.app/sites/default/files/ANP-56859617_0.jpg">  </div>

  
</div>
</div>
<p><strong>3. Niet alleen Facebook</strong><br>Tijdens de inleiding van de zitting zeggen verschillende senatoren dat ze zich niet alleen zorgen maken over Facebook. Ook techbedrijven als Twitter, Google en Amazon moeten wat hen betreft zorgvuldiger omgaan met gegevens van gebruikers. Senator Nelson gaat zelfs zo ver om te zeggen dat als deze social media-bedrijven dit niet doen 'niemand meer privacy heeft'.<br><br><strong>4. Sorry, sorry, sorry</strong><br>Dan is Zuckerberg aan de beurt. Met trillende stem zegt hij: 'We hebben niet genoeg verantwoordelijkheid genomen. Het was mijn fout. Het spijt me. Ik ben Facebook begonnen, ik ben de baas en ik ben verantwoordelijk. We gaan veranderingen invoeren om gegevens van gebruikers beter te beschermen. Daarin faalden we bij Cambridge Analytica. Het zal tijd kosten. Maar ik wil er alles aan doen om het goed te doen.' Ook gaf hij toe weinig te hebben gedaan om nepnieuws tegen te gaan.<br><br><strong>5. Andere Cambridge Analytica's?</strong><br>Een senator vraagt of Facebook meer databedrijven heeft toegestaan om op een duistere manier persoonlijke gegevens te verzamelen. Daarop antwoordt Zuckerberg: 'Daar hebben we geen informatie over. We gaan tienduizenden apps onderzoeken om te kijken of ze iets doen wat niet mag.' Het gebeurt nog een paar keer dat Zuckerberg als hij iets niet weet zegt: 'Dat zal ik mijn team laten uitzoeken.'<br><div class="media media-element-container media-default"><div id="file-533003" class="file file-image file-image-jpeg">

        
  
  <div class="content">
    <img alt="Zuckerberg  Foto Reuters" title="Zuckerberg heeft een onderonsje met twee Congresleden  Foto AFP" height="3000" width="4500" class="media-element file-default" data-delta="1" src="https://7dagen.netlify.app/sites/default/files/ANP-56859251_0.jpg">  </div>

  
</div>
</div>
<p><strong>6. Luistert Facebook af?</strong><br>Het is al jaren een gerucht: Facebook zou via de microfoon op je laptop of smartphone met je mee kunnen luisteren. Aan de hand van de opgepikte informatie zou Facebook dan bepaalde advertenties op jouw pagina laten zien voor producten waar je interesse in hebt. Klopt het dat Facebook afluistert, vraagt een senator. 'Nee dat doen we niet', zegt Zuckerberg. 'Dat is een samenzweringstheorie.' Hij vertelde verder dat het platform de afgelopen tijd tienduizenden nepaccounts heeft verwijderd. Zeker 700 daarvan waren gelinkt met Rusland en probeerden de Amerikaanse politiek te <a href="https://7dagen.netlify.app/nieuws/alles-over-de-gehackte-amerikaanse-verkiezingen">beïnvloeden</a>. Volgens de Facebook-topman wordt alle informatie van mensen die hun <a href="https://7dagen.netlify.app/nieuws/oproep-van-lubach-stop-met-facebook">account opzeggen</a>, weggegooid.<br><br><strong>7. Nooby senatoren?</strong><br>Volgens journalisten die de zaak volgen, laten sommige senatoren met hun vragen zien dat ze weinig begrijpen van Facebook en sociale media. Zo vraagt één senator: 'Hoe verdient Facebook geld als gebruikers er niet voor hoeven te betalen?' 'Met advertenties', zegt Zuckerberg. 'Dat is mooi', zegt de senator dan. Een andere senator heeft het over e-mailen via WhatsApp (ook van Facebook).<br>Zuckerberg heeft deze eerste dag van zijn verhoor goed doorstaan. Zou hij vandaag - de zitting gaat om 16.00 uur Nederlandse tijd verder -  kritischer vragen krijgen? </p>  
