---
id: 5f0e7dfb7117487999c05b286c19174f
type: nieuws
layout: post
title: "Oudjaar in Australië zonder vuurwerk door bosbranden"
permalink: /nieuws/oudjaar-in-australië-zonder-vuurwerk-door-bosbranden/
date: 2022-05-11T19:16:41.067Z
author: 7biA1WiYB
excerpt: "Over de hele wereld is het traditie om het nieuwe jaar in te luiden met vuurwerk of zelfs een ware vuurwerkshow. In de Australische hoofdstad Canberra zullen ze het dit jaar zonder moeten doen.  "
seo:
  description: "Oudjaar in Australië zonder vuurwerk door bosbranden"
  title: "Oudjaar in Australië zonder vuurwerk door bosbranden"
---
Over de hele wereld is het traditie om het nieuwe jaar in te luiden met vuurwerk of zelfs een ware vuurwerkshow. In de Australische hoofdstad Canberra zullen ze het dit jaar zonder moeten doen.  

    <p>Het bestuur van de hoofdstad heeft door de zware bosbranden en slechte luchtkwaliteit alle vuurwerk verboden. De komende dagen wordt in Canberra nog meer heet en droog weer verwacht. Temperaturen kunnen zelfs weer oplopen tot 39 graden.</p>
<h3>Opera van Sydney</h3>
<p>Ook in andere steden in het land wordt het nieuwe jaar dit keer zonder vuurwerk ingeluid, melden Australische media. Het beroemde vuurwerk boven de haven en de Opera van Sydney gaat - voorlopig - wel door. De Australische brandweer in de miljoenenstad laat wel weten dat die show op het laatste moment alsnog kan worden afgeblazen.</p>
<h3>Noodtoestand</h3>
<p>Nooit eerder waren er <a href="https://7dagen.netlify.app/nieuws/oost-australi%C3%AB-staat-meer-brand-dan-ooit" target="_blank">zoveel branden in Australië</a>. De deelstaat New South Wales, in het zuidoosten van het land, is het zwaarst getroffen. Ook in andere delen zijn grote bosbranden. Australische autoriteiten maken zich zorgen en riepen eerder deze maand de noodtoestand uit. In de zuidelijke plaats Eucla was het plaatselijk zelfs 49,8 graden: een recordtemperatuur voor de maand december.</p>
<p>Op de satellietfoto hieronder, die werd gemaakt door de National Oceanic and Atmospheric Administration (NOAA), is een deel van het vasteland van Australië te zien. De foto werd gemaakt op 26 december 2019 en laat zien waar historische bosbranden woeden in de zuidoostelijke staten en gebieden.<div class="media media-element-container media-default"><div id="file-539357" class="file file-image file-image-jpeg">

        
  
  <div class="content">
    <img alt="bosbranden australie" title="Foto: ANP" height="1152" width="2048" class="media-element file-default" data-delta="1" src="https://7dagen.netlify.app/sites/default/files/ANP-403742802.jpg">  </div>

  
</div>
</div>  
