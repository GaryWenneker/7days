---
id: 3f4b0b1fbf9f40a19ab1b3c67f334b70
type: nieuws
layout: post
title: "Advocaat doodgeschoten op straat in Amsterdam"
permalink: /nieuws/advocaat-doodgeschoten-op-straat-in-amsterdam/
date: 2022-05-11T19:16:41.067Z
author: 7biA1WiYB
excerpt: "Vanmorgen is advocaat Derk Wiersum (44) vermoord in de straat in Amsterdam waar hij woont. Wiersum was advocaat van een belangrijke getuige in een strafzaak tegen een criminele organisatie. De schok over de moord is groot.  "
seo:
  description: "Advocaat doodgeschoten op straat in Amsterdam"
  title: "Advocaat doodgeschoten op straat in Amsterdam"
---
Vanmorgen is advocaat Derk Wiersum (44) vermoord in de straat in Amsterdam waar hij woont. Wiersum was advocaat van een belangrijke getuige in een strafzaak tegen een criminele organisatie. De schok over de moord is groot.  

    <p>De dader wordt nog steeds gezocht. Mensen die het hebben zien gebeuren, zeggen dat de dader een tiener is.</p>
<h3>Geschokt</h3>
<p>Er zijn veel geschokte reacties gekomen op de vreselijke daad. Zo twitterde advocaat Mark Teurlings, die veel heeft samengewerkt met Wiersum: 'Derk was een topper. Een heel vriendelijke, intelligente, en nette advocaat. Echt vreselijk om te horen.' Ook Femke Halsema, burgemeester van Amsterdam, reageerde. 'Dit is een afschuwelijke moord, op een vader, een advocaat, een Amsterdammer,' zegt ze tegen NOS. En raadsvrouw Mariska Aantjes twitterde: 'Hij deed gewoon zijn werk als advocaat. De overheid moet een kroongetuige, en zijn omgeving, goede bescherming kunnen bieden. En anders niet dit soort zaken doen.' </p>
<h3>Kroongetuige</h3>
<p>De strafzaak waarbij Wiersum advocaat was, draait om de voortvluchtige Ridouan T.. Hij wordt samen met een paar andere criminelen gezocht voor een aantal moorden. Nabil B. is kroongetuige in de zaak. Een kroongetuige is iemand die de politie belangrijke informatie geeft over een misdaad in ruil voor een lagere straf. Dat is ook het geval bij Nabil B. Hij zat ooit bij de bende van T. en heeft slechte dingen gedaan, maar kreeg spijt. Nu helpt hij de politie om T. te vinden, in ruil voor bescherming tegen de bende en een lagere straf voor zijn daden. Wiersum was de advocaat van Nabil B. </p>
<h3>Broer vermoord</h3>
<p>Het is al de tweede keer dat iemand die Nabil B. goed kende, wordt vermoord. Vorig jaar werd de broer van B. vermoord, ook in Amsterdam. Nabil B. besloot vorige week dat hij niets meer te maken wilde hebben met het beschermingsprogramma van de politie, omdat hij al bang was dat er erge dingen zouden gebeuren.</p>  
