---
id: 2f2ee77d51b3462780bba53c2ccf9d2b
type: nieuws
layout: post
title: "Steeds meer sportclubs rookvrij: hockey bovenaan"
permalink: /nieuws/steeds-meer-sportclubs-rookvrij-hockey-bovenaan/
date: 2022-05-11T19:16:41.067Z
author: 7biA1WiYB
excerpt: "Het aantal rookvrije sportverenigingen is het afgelopen jaar meer dan verdubbeld. Op dit moment zijn er in Nederland 1.152 sportclubs helemaal of gedeeltelijk rookvrij, vorig jaar waren er dat nog ongeveer 550.  "
seo:
  description: "Steeds meer sportclubs rookvrij: hockey bovenaan"
  title: "Steeds meer sportclubs rookvrij: hockey bovenaan"
---
Het aantal rookvrije sportverenigingen is het afgelopen jaar meer dan verdubbeld. Op dit moment zijn er in Nederland 1.152 sportclubs helemaal of gedeeltelijk rookvrij, vorig jaar waren er dat nog ongeveer 550.  

    <p>De <em><a href="https://nos.nl/artikel/2302996-meer-sportclubs-rookvrij-maar-we-zijn-er-nog-lang-niet.html" target="_blank">NOS</a> </em>schrijft dat bij gemiddeld 16 procent van de grote buitensportclubs voor kinderen en jongeren (voetbal, hockey, tennis, korfbal en atletiek) helemaal niet meer gerookt mag worden. Als ze gedeeltelijk rookvrij zijn, mag je geen sigaret meer opsteken tijdens jeugddagen of bijvoorbeeld rond de velden. </p>
<h3>Tennis</h3>
<p>Van de sportclubs met veel jonge leden, presteren hockeyverenigingen het best: 60 procent ervan is rookvrij. Tennisclubs doen het minder goed: op 93 procent van de tennisverenigingen mag nog worden gerookt. </p>
<p>Een woordvoerder van de Hartstichting vertelt de <em>NOS </em>dat dat komt doordat tennisclubs veel volwassen leden hebben. Tennisclubs hebben gemiddeld maar 20 procent jeugdleden, waar bij de andere sporten ongeveer de helft of meer van de leden uit jeugd bestaat.</p>
<h3>Voetbal</h3>
<p>Volgens de <a href="https://www.knvb.nl/nieuws/organisatie/maatschappelijke-projecten/50003/forse-toename-rookvrije-sportclubs-ook-voetbal" target="_blank">KNVB</a> zijn 94 voetbalverenigingen al helemaal rookvrij. De overige 338 voetbalclubs zijn dat gedeeltelijk. De voetbalbond is aangesloten bij <a href="https://rookvrijegeneratie.nl/" target="_blank">De rookvrije generatie</a>, een samenwerkingsverband dat kinderen en jongeren rookvrij wil laten opgroeien. <a href="https://rookvrij.nl/" target="_blank">Hier</a> kun je laten weten welke sportvereniging in jouw buurt je rookvrij zou willen zien.</p>  
