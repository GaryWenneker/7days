---
id: 6d80819938244703b9a99e7687949354
type: nieuws
layout: post
title: "Profiel: Virgil van Dijk"
permalink: /nieuws/profiel-virgil-van-dijk/
date: 2022-05-11T19:16:41.067Z
author: 7biA1WiYB
excerpt: "Virgil van Dijk kan vanavond tijdens het FIFA-gala tot beste voetballer van de wereld worden verkozen. De aanvoerder van Liverpool gaat in Milaan de strijd aan met Cristiano Ronaldo en Lionel Messi. Wie is deze laatbloeier met coolfactor?  "
seo:
  description: "Profiel: Virgil van Dijk"
  title: "Profiel: Virgil van Dijk"
---
Virgil van Dijk kan vanavond tijdens het FIFA-gala tot beste voetballer van de wereld worden verkozen. De aanvoerder van Liverpool gaat in Milaan de strijd aan met Cristiano Ronaldo en Lionel Messi. Wie is deze laatbloeier met coolfactor?  

    <p>Virgil van Dijk (28) werd eerder deze maand door de UEFA al uitgeroepen tot beste speler van Europa. Bij zijn club Liverpool is Van Dijk uitgegroeid tot de beste verdediger van de wereld. Hoe kan het dan dat jarenlang niemand hem opmerkte? </p>
<h3>Rijtje</h3>
<p>Daar zaten ze op een rijtje in een chique zaal in Monaco, de drie genomineerden voor de beste voetballer van Europa: Lionel Messi, Cristiano Ronaldo en… Virgil van Dijk. Een routineklusje voor Messi en Ronaldo, die allebei al heel wat van dit soort prijzen in de kast hebben staan. Dikke kans dat een van deze twee giganten er alwéér met de trofee vandoor zou gaan. Maar de tachtig voetbaltrainers en 55 journalisten die hun stem mochten uitbrengen, kwamen tot een andere conclusie: ‘And the UEFA Player of the Year is… Virgil van Dijk!’ </p>
<h3>Testament</h3>
<p>Wat goed is, komt snel. Deze uitdrukking is zeker van toepassing op een supertalent als Lionel Messi, die op jonge leeftijd doorbrak. De carrière van Virgil van Dijk uit Breda liep heel anders. Hij speelde tien jaar lang in de jeugd bij eredivisieclub Willem II, maar haalde nooit het eerste elftal. Bij FC Groningen lukte dat wel. Net toen Van Dijk een beetje lekker aan het voetballen was, werd hij ziek. Doodziek. Hij bleek een blindedarmontsteking, een nierinfectie én een buikvliesontsteking te hebben. Hij moest vechten voor zijn leven en stelde zelfs een testament op voor als hij het niet zou redden. Gelukkig kwam hij er weer bovenop, maar zijn herstel duurde maanden.</p>
<h3>Hard werken</h3>
<p>Maar Van Dijk laat zich niet snel uit het veld staan. Hard werken, focus houden en steeds een stapje verder komen, dat is zijn aanpak. Via het Schotse Celtic en het Engelse Southampton kwam hij eind 2017 bij Liverpool terecht. Die club betaald 84 miljoen euro voor hem. Opeens was Van Dijk de duurste verdediger van de wereld. De laatbloeier had de top bereikt. Met Van Dijk won Liverpool vorig seizoen de Champions League. Zijn cijfers spreken voor zich: 65 wedstrijden lang was er geen speler die het lukte om hem voorbij te dribbelen. Hij wint driekwart van zijn kopduels.</p>
<p>Maar los van de cijfers is Van Dijk ook een man met uitstraling. Met zijn lengte (1.93 meter), knotje in het haar en rustige tred heeft hij absoluut de coolfactor. Vele jaren lang zagen weinig mensen hem staan, maar inmiddels is Virgil van Dijk een voetballer waar niemand meer omheen kan. Zelfs Messi niet.</p>
<h3>Wist je dat…</h3>
<p>… De Liverpool-supporters een eigen lied hebben gemaakt voor Van Dijk? <em>He’s our centre half/ He’s our number 4/ Watch him defend/ And we watch him score/ He can pass the ball/ Calm as you like/ He’s Virgil Van Dijk, he’s Virgil Van Dijk!</em></p>  
