---
id: 9067e232e5bc4e0b840ad199f720c3e2
type: nieuws
layout: post
title: "Fyre Festival-spullen in de (uit)verkoop"
permalink: /nieuws/fyre-festival-spullen-in-de-uitverkoop/
date: 2022-05-11T19:16:41.067Z
author: 7biA1WiYB
excerpt: "De New Yorkse rechtbankpolitie gaat spullen van het Fyre Festival veilen. De reden? Ze hopen met de opbrengst de flinke schulden van festivaloprichter Billy McFarland af te lossen.  "
seo:
  description: "Fyre Festival-spullen in de (uit)verkoop"
  title: "Fyre Festival-spullen in de (uit)verkoop"
---
De New Yorkse rechtbankpolitie gaat spullen van het Fyre Festival veilen. De reden? Ze hopen met de opbrengst de flinke schulden van festivaloprichter Billy McFarland af te lossen.  

    <p>Het gaat niet om heel veel spullen, en de vraag is nog maar of de veiling écht gaat helpen: McFarland zijn schuld is namelijk zo'n 26 miljoen dollar. De spullen die verkocht gaan worden zitten in twee dozen en bestaan uit T-shirts, petjes, armbanden, kettinghangers en joggingbroeken. De items zijn geprijsd tussen de 60 en 1000 dollar.</p>
<h3>Grote belangstelling</h3>
<p>De reden dat de spullen verkocht is worden is omdat - na een zoektocht - bleek dat McFarland nauwelijks bezittingen had. In rechtbankpapieren staan 'alleen' twee dozen met festivalspullen en een bankrekening met zo’n 240.000 dollar vermeld. De politie is van mening dat de festivalspullen voldoende opleveren om bij te dragen aan het aflossen van de schuld. 'We hebben hier een assortiment met echte Fyre Festival-producten. We weten dat daar grote belangstelling is, vooral in New York en omstreken', liet een woordvoerder van de New Yorkse politie weten.</p>
<h3>Afgeblazen</h3>
<p>McFarland organiseerde het exclusieve Fyre Festival en promootte dat met behulp van een aantal influencers. In werkelijkheid was het festival zo slecht geregeld, dat het op het laatste moment werd afgeblazen. In plaats van chique bungalows stonden er tenten klaar. En de beloofde ‘luxe maaltijden’ waren niet meer dan boterhammen met kaas. Ook was er een tekort aan water en medische zorg.</p>
<p>Voor wie het gemist heeft: over het mislukte festival verschenen eerder dit jaar twee documentaires. De documentaire <em>FYRE: The Great Party That Never Happened</em> is op Netflix te zien.</p>  
