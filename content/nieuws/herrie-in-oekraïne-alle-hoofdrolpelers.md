---
id: 5fac3dbe385d47ea9e410241fa2b6d20
type: nieuws
layout: post
title: "Herrie in Oekraïne: alle hoofdrolpelers"
permalink: /nieuws/herrie-in-oekraïne-alle-hoofdrolpelers/
date: 2022-05-11T19:16:41.067Z
author: 7biA1WiYB
excerpt: "De crash van vlucht MH17 veroorzaakte niet alleen diepe rouw in Nederland, maar heeft ook politieke gevolgen. Omdat het vliegtuig neerstortte op een plek waar rebellen de dienst uitmaken, is Nederland plotseling betrokken bij de al maanden durende opstand in Oost-Oekraïne. Rusland, de Verenigde Staten en de Europese Unie bemoeiden zich er al langer mee. Maar welk land roept nou wat precies? 7Days zet alle kampen voor je op een rij.   "
seo:
  description: "Herrie in Oekraïne: alle hoofdrolpelers"
  title: "Herrie in Oekraïne: alle hoofdrolpelers"
---
De crash van vlucht MH17 veroorzaakte niet alleen diepe rouw in Nederland, maar heeft ook politieke gevolgen. Omdat het vliegtuig neerstortte op een plek waar rebellen de dienst uitmaken, is Nederland plotseling betrokken bij de al maanden durende opstand in Oost-Oekraïne. Rusland, de Verenigde Staten en de Europese Unie bemoeiden zich er al langer mee. Maar welk land roept nou wat precies? 7Days zet alle kampen voor je op een rij.   

    <p><strong>1. Nederland: het slachtoffer</strong><br>Vóór de vliegramp was de crisis in Oost-Oekraïne eigenlijk een ver-van-mijn-bedshow voor Nederland. Totdat het Maleisische vliegtuig met onder anderen 193 Nederlanders aan boord daar crashte. Nederland is kwaad: niet alleen op de pro-Russische rebellen die het vliegtuig zouden hebben neergehaald, maar vooral op de Russische regering, die in dat geval de raket zou hebben geleverd. Als dat echt zo is, krijgt Rusland wat Nederland betreft flink op z’n donder. <br><br><div class="media media-element-container media-default"><div id="file-12247" class="file file-image file-image-jpeg">

        
  
  <div class="content">
    <img height="2050" width="2050" class="media-element file-default" src="https://7dagen.netlify.app/sites/default/files/dreamstime_m_vlag%20ned.jpg" alt="">  </div>

  
</div>
</div>
<p><strong>2. ‘Volksrepubliek Donetsk’: de rebellen</strong><br>Over dit kliekje opstandelingen weten we eigenlijk vrij weinig. Ze zitten in het oosten van Oekraïne, waar ze hoogstpersoonlijk de Volksrepubliek Donetsk hebben uitgeroepen. Ze willen niets meer met Oekraïense regering te maken hebben, maar juist onderdeel worden van Rusland. Dat land vinden ze geweldig. Deze separatisten zijn, waarschijnlijk dankzij de Russen, tot de tanden bewapend en schuwen absoluut geen geweld. De nabijgelegen zogenaamde Volksrepubliek Loehansk is van hetzelfde laken een pak.</p>
<p><strong>3. Rusland: de ontkenner </strong><br>Als je het aan president Vladimir Poetin vraagt, heeft Rusland niks met de vliegramp te maken. Zijn land geeft geen oorlogsmaterieel geleverd, zegt hij. Hij geeft Oekraïne juist de schuld: dat zou gevechtsvliegtuigen op de Boeing hebben afgestuurd. Andere landen betwijfelen dat, maar krijgen liever geen ruzie met Poetin. Zij importeren namelijk gas uit Rusland. Een boze Poetin zou wel eens de gaskraan kunnen dichtdraaien, en geen enkel land wil in de kou zitten.<br><br><div class="media media-element-container media-default"><div id="file-12248" class="file file-image file-image-jpeg">

        
  
  <div class="content">
    <img height="1987" width="1508" class="media-element file-default" src="https://7dagen.netlify.app/sites/default/files/dreamstime_m_vlag%20rusland.jpg" alt="">  </div>

  
</div>
</div>
<p><strong>4. Oekraïne: de verdedigers </strong><br>Wat doe je als een deel van je land wordt ingepikt en er juist op dat betwiste gebied een vliegtuig neerstort? Dan probeer je toch maar te helpen. De regering wil assisteren bij het verzamelen van eigendommen van passagiers en onderzoek (laten) doen op de rampplek, maar de rebellen steken daar een stokje voor. ‘Ho eens, dit is tegenwoordig óns terrein, hier hebben jullie niets meer te zoeken’, krijgt ze steeds te horen. Bovendien heeft de regering één echte prioriteit: de rust doen wederkeren in het land.<br><br><div class="media media-element-container media-default"><div id="file-12249" class="file file-image file-image-jpeg">

        
  
  <div class="content">
    <img height="1436" width="2087" class="media-element file-default" src="https://7dagen.netlify.app/sites/default/files/dreamstime_m_oekranie.jpg" alt="">  </div>

  
</div>
</div>
<p><strong>5. De VS: de aanklagers</strong><br>De Amerikanen weten het zeker: de separatisten hebben het gedaan en kregen daarbij hulp van Rusland. Daar hebben ze ‘overweldigend bewijs’ voor, zoals opgenomen telefoongesprekken. Rusland stuurde tanks, wapentuig en raketwerpers naar de separatisten, zeggen ze, en heeft de rebellen ook getraind in het bedienen van raketten. De Amerikanen hebben de Russen eerder al wat sancties opgelegd voor hun rol in de crisis, zoals het bevriezen van spaargeld. Maar echt pijn hebben ze Rusland nog niet gedaan.<br><br><div class="media media-element-container media-default"><div id="file-12250" class="file file-image file-image-jpeg">

        
  
  <div class="content">
    <img height="1500" width="2000" class="media-element file-default" src="https://7dagen.netlify.app/sites/default/files/dreamstime_m_vlag%20amerika.jpg" alt="">  </div>

  
</div>
</div>
<p><strong>6. De Europese Unie: de dreigers</strong><br>Landen als Frankrijk, Duitsland en Groot-Brittannië drijven veel handel met Rusland en tonen steeds vaker hun spierballen aan Poetin. Als de Russen niet snel zorgen dat de onrust in Oost-Oekraïne verdwijnt en de vliegramp fatsoenlijk onderzocht kan worden, heeft dat consequenties voor Rusland, dreigen zij. Maar dat is makkelijker gezegd dan gedaan: als ze de Russische economie straffen door bijvoorbeeld handelssamenwerkingen te stoppen, lopen ze zelf ook inkomsten mis. <br><br><div class="media media-element-container media-default"><div id="file-12251" class="file file-image file-image-jpeg">

        
  
  <div class="content">
    <img height="1415" width="2120" class="media-element file-default" src="https://7dagen.netlify.app/sites/default/files/dreamstime_m_eu%20vlag.jpg" alt="">  </div>

  
</div>
</div><br>   
