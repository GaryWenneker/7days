---
id: ea27d9a87523443cba1b4a19f8fe6e22
type: nieuws
layout: post
title: "Woede over muziekprijs voor Duitse rappers"
permalink: /nieuws/woede-over-muziekprijs-voor-duitse-rappers/
date: 2022-05-11T19:16:41.067Z
author: 7biA1WiYB
excerpt: "In Duitsland zijn veel mensen woedend over de uitreiking van een muziekprijs aan rappers Kollegah en Farid Bang. Het duo wordt beschuldigd van het zingen van anti-semitische teksten.  "
seo:
  description: "Woede over muziekprijs voor Duitse rappers"
  title: "Woede over muziekprijs voor Duitse rappers"
---
In Duitsland zijn veel mensen woedend over de uitreiking van een muziekprijs aan rappers Kollegah en Farid Bang. Het duo wordt beschuldigd van het zingen van anti-semitische teksten.  

    <p>De rappers kregen onlangs een Echo, een belangrijke Duitse muziekprijs. Ze kregen de prijs voor 'Artiest van het Jaar' in de categorie Hip-hop/Urban National. Hun plaat <em>Jung, Brutal, Gutaussehend 3 </em>was ook genomineerd.</p>
<h3>Opschudding</h3>
<p>Niet alleen het winnen van de prijs, maar ook dat de rappers genomineerd waren, zorgden in Duitsland voor veel opschudding. Veel mensen vinden hun teksten anti-semitisch (anti-joods). Zo zingen de rappers dat 'hun lichaam strakker is dan dat van een Auschwitz-gevangene' en: 'Laten we weer een Holocaust starten, kom hier met die molotov.'</p>
<h3>Excuses</h3>
<p>Politici, joodse organisaties, anti-racismeorganisaties en veel Duitse artiesten zijn boos. Ze vinden dat de rappers over een grens zijn gegaan. Artiesten die eerder een Echo kregen, gaven die nu uit protest terug. Platenmaatschappij BMG verdedigde het tweetal aanvankelijk omdat het hun 'artistieke vrijheid' zou zijn, maar wil nu niet meer met ze samenwerken. De organisatie achter de Echo's bood excuses aan.</p>
<h3>Shockeren</h3>
<p>Kollegah en Farid Bang en hun fans zeggen dat ze de boosheid niet begrijpen. Ze wilden niemand kwetsen, maar shockeren hoort nu eenmaal bij gangsterrap en battle-rap, vinden zij. Op <a href="https://www.facebook.com/dialog/feed?app_id=78193590860&amp;display=page&amp;link=https%3A%2F%2Fwww.bild.de%2Funterhaltung%2Fmusik%2Ffarid-bang%2Fentschuldigt-sich-bei-auschwitz-ueberlebender-55281420.bild.html%3Fwtmc%3Dfb.shr&amp;redirect_uri=https%3A%2F%2Fwww.bild.de%2Funterhaltung%2Fmusik%2Ffarid-bang%2Fentschuldigt-sich-bei-auschwitz-ueberlebender-55281420.bild.html%3Fwtmc%3Dfb.shr&amp;quote=Ich%20m%C3%B6chte%20mich%20daf%C3%BCr%20entschuldigen%2C%20dass%20meine%20Zeile%20%2CMein%20K%C3%B6rper%20definierter%20als%20vom%20Auschwitzinsassen%E2%80%98%20Sie%20pers%C3%B6nlich%20verletzt%20hat.%20Es%20lag%20nicht%20in%20meiner%20Absicht%2C%20Sie%20zu%20kr%C3%A4nken.%E2%80%9D" target="_blank">Facebook </a>bood Farid Bang zijn excuses aan aan Esther Bejarano, een 93-jarige zangeres en overlevende van vernietigingskamp Auschwitz. Zij had zich uitgesproken tegen de rapteksten. </p>
<p>In Duitsland maken veel mensen zich zorgen over groeiend anti-semitisme en anti-semitisch geweld. </p>  
