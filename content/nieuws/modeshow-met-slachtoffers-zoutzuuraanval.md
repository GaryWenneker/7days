---
id: 1704f5d511834aebaab7280793bb1d49
type: nieuws
layout: post
title: "Modeshow met slachtoffers zoutzuuraanval"
permalink: /nieuws/modeshow-met-slachtoffers-zoutzuuraanval/
date: 2022-05-11T19:16:41.067Z
author: 7biA1WiYB
excerpt: "Aangevallen worden met zoutzuur, uit wraak of jaloezie. In een aantal Aziatische landen komt het met regelmaat voor. Vooral vrouwen zijn het slachtoffer. Om dit probleem onder de aandacht te brengen, liet een modeontwerpster uit Bangladesh vijftien slachtoffers meelopen in haar modeshow.  "
seo:
  description: "Modeshow met slachtoffers zoutzuuraanval"
  title: "Modeshow met slachtoffers zoutzuuraanval"
---
Aangevallen worden met zoutzuur, uit wraak of jaloezie. In een aantal Aziatische landen komt het met regelmaat voor. Vooral vrouwen zijn het slachtoffer. Om dit probleem onder de aandacht te brengen, liet een modeontwerpster uit Bangladesh vijftien slachtoffers meelopen in haar modeshow.  

    <p>De Bangladeshische vrouwen dansten op de catwalk en droegen prachtig gekleurde kleding van ontwerpster Bibi Russell. Eén van hen was Shonali Khatun. Met haar veertien jaar was ze het jongste model. Shonali kreeg als baby zoutzuur over haar heen, omdat haar ouders met iemand ruzie hadden. Ze heeft littekens in haar gezicht en armen. Ze vertelde na de show dat ze 'heel blij was om hier te zijn', en dat ze later graag dokter wil worden.</p>
<h3>Andere landen</h3>
<p>In Bangladesh, maar ook in landen als Cambodja, Pakistan, Afghanistan, India zijn jaarlijks veel slachtoffers door zoutzuuraanvallen. Veertig procent van die slachtoffers zijn jonger dan achttien jaar, en vrijwel altijd zijn ze vrouw.</p>
<p>De meeste aanvallen worden namelijk gepleegd door mannen of jongens die in hun eer zijn gekrenkt. Bijvoorbeeld omdat hun vrouw van ze wil scheiden, omdat hun vriendin hen afwijst of omdat hun dochter niet luistert. Met zoutzuur worden vrouwen 'gestraft'. Zoutzuur, een chemische stof die voor verminkingen zorgt, is in de Aziatische landen makkelijk verkrijgbaar als schoonmaakmiddel.</p>
<h3>Lipstick</h3>
<p>Gelukkig worden er steeds meer organisaties opgericht die strijden tegen de aanvallen. Zij willen bijvoorbeeld dat zoutzuur minder makkelijk verkrijgbaar is. Ook zoeken steeds meer slachtoffers de publiciteit: om hun verhaal te vertellen en om andere slachtoffers te steunen.</p>
<p><div class="media media-element-container media-default"><div id="file-416168" class="file file-image file-image-jpeg">

        
  
  <div class="content">
    <img alt="Reshma Quereshi" title="Beeld: Twitter / @candogh360" height="630" width="1024" class="media-element file-default" data-delta="1" src="https://7dagen.netlify.app/sites/default/files/C1vRuK1VEAEAu3J.jpg">  </div>

  
</div>
</div><em>Reshma Quereshi op de catwalk. Beeld: Twitter / @candogh360</em>
<h3>Reshma Quereshi</h3>
<p>Bijvoorbeeld de 19–jarige Reshma Quereshi. Zij liep vorig jaar ook een modeshow, maar dan in New York. Ook werkte ze mee aan een indrukwekkende <a href="http://www.bbc.com/news/world-asia-india-37274925" target="_blank">campagne</a>. Daarvoor doet ze in een video lipstick op, alsof het een tutorial is. Ze sluit haar demonstratie af met: ‘Lipstick is overal verkrijgbaar. Net als zoutzuur.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
