---
id: fd8744387ef24d8693302e6274f33936
type: nieuws
layout: post
title: "Amnesty: 'Vrouwen krijgen meeste haattweets'"
permalink: /nieuws/amnesty-vrouwen-krijgen-meeste-haattweets/
date: 2022-05-11T19:16:41.067Z
author: 7biA1WiYB
excerpt: "Elke dertig seconden krijgt een vrouw een hatelijke, beledigende of racistische tweet. Dat blijkt uit onderzoek van Amnesty International. De meeste van die haatberichten gaan naar vrouwen met een donkere huidskleur.   "
seo:
  description: "Amnesty: 'Vrouwen krijgen meeste haattweets'"
  title: "Amnesty: 'Vrouwen krijgen meeste haattweets'"
---
Elke dertig seconden krijgt een vrouw een hatelijke, beledigende of racistische tweet. Dat blijkt uit onderzoek van Amnesty International. De meeste van die haatberichten gaan naar vrouwen met een donkere huidskleur.   

    <p>De mensenrechtenorganisatie onderzocht miljoenen tweets die in 2017 werden ontvangen door 778 vrouwelijke journalisten en politici in de Verenigde Staten en Groot-Britannië. Daaruit bleek dat 7,1%  van die berichten 'problematisch' of 'beledigend' was. Vooral vrouwen met een donkere huid hebben kans op een hatelijke bericht via Twitter. 84% meer dan vrouwen met een lichtere huidskleur.</p>
<p>Volgens Amnesty-dataonderzoeker <a href="https://twitter.com/milena_iul" target="_blank">Milena Marin</a> bewijzen de uitkomsten 'dat Twitter een plek is waar racisme, vrouwenhaat, maar ook homofobie onbelemmerd kunnen gedijen.</p>
<h3>Journalisten en politici</h3>
<p>Uit de studie blijkt ook dat linkse politici 23% meer haatberichten toegestuurd krijgen hun rechtse collega's. Terwijl bij journalisten juiste het omgekeerde het geval is. Journalisten van bijvoorbeeld <em>Daily Mail</em>, <em>The Sun</em> of <em>Breitbart</em> werden in 64% meer problematische tweets genoemd dan collega's van linkse kranten als <em>The New York Times</em> en<em>The Guardian</em>.</p>
<h3>Onderzoek</h3>
<p><a href="https://decoders.amnesty.org/projects/troll-patrol/findings" target="_blank">Amnesty International </a>werkte voor het onderzoek samen met <a href="https://www.elementai.com/" target="_blank">Element AI</a>, maker van kunstmatige intelligentie, en ruim 6.500 vrijwilligers in verschillende <a href="https://decoders.amnesty.org/projects/troll-patrol" target="_blank">landen</a> die het systeem 'trainden' om 'problematische' tweets te herkennen. De mensenrechtenorganisatie is sinds twee jaar bezig bezig met het rapporteren van geweld tegen vrouwen op social media en startte het onderzoek nadat ze Twitter een aantal keer zonder succes informatie had gevraagd over online geweld tegen vrouwen.</p>
<p>De onderzoekers zeggen dat hun aanpak (twee landen, een beperkte groep mensen) een zeer beperkt beeld geeft. 'Het zou waarschijnlijk anders zijn als het wordt toegepast op andere beroepen, landen of een grotere groep mensen.' Berichten die eerder al door Twitter zijn verwijderd vanwege het overtreden van de richtlijnen, zijn in het onderzoek niet meegenomen. De daadwerkelijke aantallen liggen volgens de onderzoekers daarom waarschijnlijk hoger.</p>
<h3>Discussie</h3>
<p>Twitter liet in een reactie weten dat misbruik het social netwerk kan ondermijnen, maar dat het de vrijheid van meningsuiting ook erg belangrijk vindt. Amnesty zegt dat ze in het onderzoek bewust tweets heeft meegenomen die daaronder vallen. Ook het begrip 'problematisch' zoals het door Amnesty is gebruikt, vindt Twitter lastig. Het netwerk wil daar graag een verdere discussie over. <strong> </strong></p>
<h3>Aanbevelingen</h3>
<p>Amnesty maakte voor Twitter alvast een lijstje met <a href="https://www.amnesty.org/en/latest/research/2018/03/online-violence-against-women-chapter-8/#topanchor" target="_blank">aanbevelingen</a>. Het bedrijf zou bijvoorbeeld jaarlijks cijfers en informatie moeten publiceren over geplaatste berichten die racistisch en hatelijk zijn. Ook zouden gebruikers een melding moeten krijgen wanneer ze niet alleen de richtlijnen van Twitter overtreden, maar ook de wet van hun land. Daarnaast zou het platform voorbeelden van gewelddadige berichten moeten delen die niet getolereerd worden. Volgens Amnesty kan Twitter zo laten zien dat ze mensenrechten serieus neemt.</p>  
