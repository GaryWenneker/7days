---
id: 1c3f5095aef642438d50761481c8be75
type: nieuws
layout: post
title: "7 weetjes over de laatste F1-race van het seizoen"
permalink: /nieuws/7-weetjes-over-de-laatste-f1-race-van-het-seizoen/
date: 2022-05-11T19:16:41.067Z
author: 7biA1WiYB
excerpt: "Hamilton is al kampioen en Mercedes heeft de teamprijs binnen, maar er is nog genoeg om voor te racen dit weekend in Abu Dhabi. Zeven weetjes over de laatste Formule 1-race van dit seizoen!  "
seo:
  description: "7 weetjes over de laatste F1-race van het seizoen"
  title: "7 weetjes over de laatste F1-race van het seizoen"
---
Hamilton is al kampioen en Mercedes heeft de teamprijs binnen, maar er is nog genoeg om voor te racen dit weekend in Abu Dhabi. Zeven weetjes over de laatste Formule 1-race van dit seizoen!  

    <p><strong>1.</strong> Het is de laatste kans voor Max Verstappen om de jongste coureur ooit op poleposition te worden. Als de Nederlander zaterdag de kwalificatie wint passeert hij Sebastian Vettel, die sinds 2008 dit record in handen heeft. Hij was toen 21 jaar en 72 dagen<strong>. </strong>Verstappen is al de jongste winnaar ooit van een F1-race. Hij was toen 18 jaar en 228 dagen.<br><br><strong>2.</strong> Verstappen staat nu vijfde in de WK-stand. Als het heel erg meezit, kan hij nog derde worden en het podium halen. Maar dan moet Verstappen de race wel winnen en mag Raikkonen niet hoger eindigen dan de zesde plek. Wordt Verstappen tweede, dan mag Bottas niet winnen en Raikkonen ook niet hoger eindigen dan de tiende plek. Snap je 'm nog? Verstappen kan het trouwens geen barst schelen. Voor hem geldt alleen de eerste plaats. 'Het kan me niets schelen of ik tweede, derde, vierde of laatste word.'</p>
<p><strong>3.</strong> Al dat gereken vindt Verstappen ook niet nodig. Winnen in Abu Dhabu zit er toch niet in, denkt hij. De scherpe bochten in het circuit en de lange rechte stukken liggen de Red Bull-auto's niet.</p>
<p><strong>4.</strong> Wie nou wint of verliest: het wordt voor iedereen zweten met tropische temperaturen van rond de 33 graden. Als de zon ondergaat tijdens de race wordt het een paar graden koeler.</p>
<p><strong>5.</strong> Dit weekend neemt de Spaanse coureur Alonso na achttien jaar afscheid van de Formule 1. Speciaal voor zijn laatste race heeft zijn auto een verfbeurt gekregen en is nu blauw, geel en rood: de kleuren van de Spaanse streek Asturië, waar Alonso vandaan komt.</p>
<p><strong>6.</strong> Hoe laat moet je klaarzitten voor de seizoensfinale? Zaterdag om 14.00 uur (Nederlandse tijd) is de kwalificatie en zondag om 14.10 start de race.</p>
<p><strong>7. </strong>Na de race in Abu Dhabi kunnen de coureurs op vakantie! De eerste race van volgend jaar is op 17 maart in Australië.</p>  
