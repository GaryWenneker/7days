---
id: 827eaecd0921438dbb97ca8775ac0cf2
type: nieuws
layout: post
title: "Smartphoneverslaafd? Hup, naar de kliniek"
permalink: /nieuws/smartphoneverslaafd-hup-naar-de-kliniek/
date: 2022-05-11T19:16:41.067Z
author: 7biA1WiYB
excerpt: "Jongeren in Zuid-Korea zijn verslingerd aan hun telefoon. Dat is een slechte zaak, vindt de regering. Daarom zijn er nu speciale smartphone-afkickklinieken.  "
seo:
  description: "Smartphoneverslaafd? Hup, naar de kliniek"
  title: "Smartphoneverslaafd? Hup, naar de kliniek"
---
Jongeren in Zuid-Korea zijn verslingerd aan hun telefoon. Dat is een slechte zaak, vindt de regering. Daarom zijn er nu speciale smartphone-afkickklinieken.  

    <p>Zuid-Korea is een waar smartphone-paradijs. In het Aziatische land worden de modernste telefoons ontwikkeld en bovendien vind je er de snelste internetverbinding ter wereld. Maar al die technologische hoogstandjes hebben ook een keerzijde: de Zuid-Koreanen zouden hun ogen niet van hun scherm af kunnen houden. Uit onderzoek komen verschillende cijfers naar voren, maar <a href="http://www.upi.com/Science_News/Technology/2013/07/23/Smartphone-addiction-a-growing-problem-among-South-Korean-youth/35531374611257/" target="_blank">ongeveer </a>één op de vijf jongeren zou hoog risico hebben om verslaafd te raken.</p>
<p><strong>Maand zonder internet</strong><br>Daar wil de Zuid-Koreaanse regering iets aan veranderen. Ze heeft klinieken geopend waar jongeren kunnen afkicken van hun verslaving. Dat houdt in: vier weken lang geen smartphone of laptop, ver weg van de bewoonde wereld.</p>
<p><div class="media media-element-container media-default"><div id="file-16700" class="file file-image file-image-png">

        
  
  <div class="content">
    <img title="Beeld: Al Jazeera" height="388" width="1237" class="media-element file-default" src="https://7dagen.netlify.app/sites/default/files/smartphone%20korea.png" alt="">  </div>

  
</div>
</div>
<p><strong>Nadenken over toekomst</strong><br>De eerste jongeren zijn al naar de kliniek op het platteland in de provincie Muju gestuurd. Ze moeten er verplicht boeken lezen, bordspellen spelen of lekker knutselen. Jongens en meisjes zitten in aparte klassen. En als ze daar toch zitten zonder afgeleid te worden door hun telefoon, kunnen ze meteen over hun toekomst nadenken.</p>
<p>Veel jongeren in de kliniek hebben weinig sociale <em>skills </em>en vertonen agressief gedrag zonder hun smartphone. Zo ook de 16-jarige Yoon Jang-Won. Hij vertelt aan tv-zender <em><a href="http://www.aljazeera.com/news/2016/03/south-korea-tackles-youth-mobile-phone-addiction-160306174609316.html" target="_blank">Al Jazeera</a></em>: 'Normaal speelde ik twaalf uur per dag met mijn telefoon. Zelfs na twee weken in de kliniek verlang ik er soms nog naar.' Een aantal mede-verslaafden van Yoon heeft zelfs al geprobeerd weg te lopen van de kliniek.</p>
<p><strong>Smartphone als beloning?</strong><br>Het is niet de eerste poging van de Zuid-Koreaanse overheid om jongeren beter te laten omgaan met hun telefoon. Zo krijgen kinderen vanaf hun derde jaar al voorlichting en worden er op scholen cursussen gegeven. De vraag is of het echt helpt. Volgens <em>Al Jazeera </em>beloven sommige ouders hun kinderen een nieuwe smartphone als ze de vier weken in de kliniek hebben doorstaan. Tja, of dát nou de beste beloning is...</p>
<p><em>Kun jij zelf ook niet meer van je smartphone afblijven? Ontdek <a href="https://7dagen.netlify.app/lifestyle-quiz/ben-jij-verslaafd-aan-je-smartphone">hier</a> of jij echt symptomen van een verslaving vertoont. En misschien kun je deze <a href="https://7dagen.netlify.app/lifestyle/9-tips-om-af-te-kicken-van-je-smartphone">9 tips om af te kicken</a> sowieso wel gebruiken!</em></p>  
