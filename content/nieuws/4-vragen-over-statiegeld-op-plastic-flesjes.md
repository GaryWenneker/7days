---
id: 918f59223d1f438895824f3c428dbb89
type: nieuws
layout: post
title: "4 vragen over statiegeld op plastic flesjes"
permalink: /nieuws/4-vragen-over-statiegeld-op-plastic-flesjes/
date: 2022-05-11T19:16:41.067Z
author: 7biA1WiYB
excerpt: "Bedrijven en gemeenten krijgen nog drie jaar om het aantal rondzwervende plastic flesjes te verminderen. Als dat niet lukt, komt er statiegeld op kleine petflessen. Hoe zit dat precies?  "
seo:
  description: "4 vragen over statiegeld op plastic flesjes"
  title: "4 vragen over statiegeld op plastic flesjes"
---
Bedrijven en gemeenten krijgen nog drie jaar om het aantal rondzwervende plastic flesjes te verminderen. Als dat niet lukt, komt er statiegeld op kleine petflessen. Hoe zit dat precies?  

    <h3>1. Wat moeten gemeenten en bedrijven doen?</h3>
<p>Staatssecretaris Stientje Veldhoven schrijft het in een brief aan de Tweede Kamer: ze moeten de hoeveelheid zwerfflesjes met 70 tot 90 procent verminderen. En het bedrijfsleven krijgt nog een doel: in 2020 moet 90% van alle kleine plastic flesjes hergebruikt worden. Als dat niet lukt, zit er vanaf 2020 zo'n 10 tot 15 cent statiegeld op flesjes tot 1 liter. </p>
<h3>2. Hoe zit het met zwervende plastic flesjes?</h3>
<p>Een deel van de op straat of in de natuur gegooide flesjes wordt opgeruimd. Dat opruimen kost jaarlijks miljoenen euro's. Een ander deel blijft liggen of komt in zee terecht. Drijvend plastic hoopt zich op in vijf draaikolken in het midden van de vijf grote oceanen op aarde. Deze enorme draaikolken worden ook wel ‘gyres’ genoemd. Het zijn zeestromingen waarin plastic vuil naar het midden wordt gezogen. Voor zeedieren is plastic gevaarlijk omdat ze denken dat het voedsel is.</p>
<h3>3. Wat doen bedrijven en gemeenten al?</h3>
<p>Bedrijven betalen via het Afvalfonds voor het ophalen en verwerken van plastic afval. Het Afvalfonds betaalt de acties van <a href="https://www.nederlandschoon.nl/" target="_blank">NederlandSchoon</a>, zoals bijvoorbeeld de <a href="https://www.nederlandschoon.nl/wat-jij-kan-doen/landelijke-opschoondag-gemeenten" target="_blank">Landelijke Opschoondag aanstaande zaterdag 24 maart.</a> En meer dan 400 Nederlandse en Vlaamse gemeenten hebben zich aangesloten bij de zogeheten <a href="https://statiegeldalliantie.org/" target="_blank">statiegeldalliantie</a>. Zij willen dat er statiegeld komt op plastic flesjes en blikjes in Nederland en België. </p>
<h3>4. Zijn de doelen haalbaar?</h3>
<p>Afvaldeskundige Geert Bergsma vertelt aan <a href="https://www.volkskrant.nl/economie/kabinetsvoorstel-om-het-aantal-plastic-flessen-in-zwerfafval-te-verminderen-lijkt-al-bij-voorbaat-gedoemd-te-mislukken~a4580452/" target="_blank"><em>de Volkskrant  </em></a>dat het lastig zal worden. 'De hoeveelheid plastic flessen terugbrengen met 90, of zelfs 70 procent is 'normaal gesproken onmogelijk' zonder statiegeld te heffen', zegt hij. En het tweede doel, 90 procent van de flesjes recyclen, is volgens Bergsma zonder statiegeld helemaal niet haalbaar. 'Zelfs met het beste systeem in het buitenland, kom je niet verder dan 80 procent.' Bovendien legt hij in de krant uit dat als je 90% wilt hergebruiken, écht alle flessen verzameld moeten worden. Want 10 procent daarvan is namelijk niet bruikbaar. En 100 procent inzamelen? Dat lukt zelfs mét statiegeld nergens.</p>  
