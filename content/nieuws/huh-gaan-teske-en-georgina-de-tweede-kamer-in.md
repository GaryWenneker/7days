---
id: a7049181ae3c415ebfcc1f5a25e02f7c
type: nieuws
layout: post
title: "Huh? Gaan Teske en Georgina de Tweede Kamer in?"
permalink: /nieuws/huh-gaan-teske-en-georgina-de-tweede-kamer-in/
date: 2022-05-11T19:16:41.067Z
author: 7biA1WiYB
excerpt: "Wat hebben actrice Georgina Verbaan, olympisch kampioen Maarten van der Weijden en YouTuber Teske de Schepper met elkaar gemeen? Ze zijn alle drie kandidaat voor de Tweede Kamerverkiezingen! Als lijstduwer hopen ze stemmen te trekken. Wat doet zo'n duwer, en hoe groot is de kans dat ze écht in de politiek in gaan?  "
seo:
  description: "Huh? Gaan Teske en Georgina de Tweede Kamer in?"
  title: "Huh? Gaan Teske en Georgina de Tweede Kamer in?"
---
Wat hebben actrice Georgina Verbaan, olympisch kampioen Maarten van der Weijden en YouTuber Teske de Schepper met elkaar gemeen? Ze zijn alle drie kandidaat voor de Tweede Kamerverkiezingen! Als lijstduwer hopen ze stemmen te trekken. Wat doet zo'n duwer, en hoe groot is de kans dat ze écht in de politiek in gaan?  

    <h3><strong>Wat is een lijstduwer?</strong></h3>
<p>De nummer één op de kandidatenlijst van een partij, dat is de lijsttrekker. Die doet het échte politieke werk. En die krijgt verreweg de meeste stemmen. Onder aan de lijst bungelen de lijstduwers. Hun taak: de lijst duwen! Deze kandidaten zorgen vaak voor extra aandacht voor de partij. En dus voor extra stemmen.</p>
<p><div class="media media-element-container media-default"><div id="file-415821" class="file file-image file-image-png">

        
  
  <div class="content">
    <img title="Beeld: 7Days" height="387" width="1089" class="media-element file-default" data-delta="1" src="https://7dagen.netlify.app/sites/default/files/lijsttrekker%20en%20duwer.png" alt="">  </div>

  
</div>
</div>
<p>Natuurlijk is niet iedereen die laag op de kandidatenlijst staat lijstduwer - het kan ook een politicus met vette pech zijn. Vaak zijn lijstduwers bekende Nederlanders. Want 'als die ene populaire actrice op die partij stemt, waarom zou jij het dan niet doen' is het idee.</p>
<h3>Is elke bekende Nederlander dan meteen lijstduwer?</h3>
<p>Nee. Want presentatrice Sylvana Simons is bij deze verkiezingen de lijsttrekker van haar zelf bedachte partij Artikel 1. En ook voormalig PowNed-verslaggever Jan Roos heeft zijn roze plopkap aan de wilgen gehangen om nu voor VNL de partij te leiden.</p>
<p>Sommige mensen <a href="http://www.nrc.nl/handelsblad/2006/01/28/lijstduwer-is-een-chic-woord-voor-nepkandidaat-11075696" target="_blank">omschrijven </a>lijstduwers als 'nepkandidaten': je kunt wel op ze stemmen, maar ze gaan waarschijnlijk toch nooit écht te politiek in. Dat willen Simons en Roos wél.</p>
<p><div class="media media-element-container media-default"><div id="file-415822" class="file file-image file-image-png">

        
  
  <div class="content">
    <img alt="Sylvana Simons en Jan Roos als lijsttrekker" title="Beeld: ANP" height="530" width="1536" class="media-element file-default" data-delta="1" src="https://7dagen.netlify.app/sites/default/files/sylvana%20en%20jan.png">  </div>

  
</div>
</div>
<p><strong style="font-size: 1.231em;">Wie zijn er dit jaar allemaal lijstduwer?</strong></p>
<p>Traditiegetrouw heeft de Partij voor de Dieren de meeste lijstduwers. Het zijn allemaal prominente gezichten die hart hebben voor dier en milieu. Dit jaar kunnen Nederlanders op actrice Georgina Verbaan, Kane-zanger Dinand Woesthoff, GTST-ster Babette van Veen en YouTuber Teske de Schepper stemmen.</p>
<p>De VVD heeft olympisch zwemmer Maarten van der Weijden weten te strikken voor een tachtigste plek. Ook de PvdA heeft een bekendheid uit de sportwereld op de lijst: voetbaltrainer Foppe de Haan staat op plek 75.</p>
<h3><strong>Hoe groot is de kans dat een lijstduwer écht in de Tweede Kamer komt?</strong></h3>
<p>In principe willen lijstduwers niet de Kamer in. Ze zijn alleen maar gevraagd om de partij een handje te helpen en om de kandidatenlijst op te vullen. En door hun lage positie, ergens onderaan, is de kans dat ze écht aan de bak moeten klein. Want eerlijk is eerlijk: de Partij voor de Dieren zal waarschijnlijk geen vijftig zetels halen.</p>
<p>Toch kan iemand onderaan de lijst wél gekozen worden: door voorkeursstemmen. Dat is in het verleden al vaker gebeurd: bij de landelijke verkiezingen, maar ook bij gemeenteraadsverkiezingen. Vrijwel altijd haakt de lijstduwer tóch af. Niet vriendelijk voor iedereen die bewust op de lijstduwer had gestemd, maar ja: het is een trucje dat mag.</p>
<h3>Moet het fenomeen van lijstduwers dan niet worden afgeschaft?</h3>
<p>Sommige mensen vinden van wel. Want is het niet gewoon <a href="https://www.trouw.nl/home/lijstduwer-houdt-kiezer-simpelweg-voor-de-gek~a7159e79/" target="_blank">kiezersbedrog</a>? En houden die maatschappelijk betrokken BN'ers niet een plek bezet van iemand die wel echt de politiek in wil? Om zoiets in de werkwijze rondom de verkiezingen te veranderen, daar is politieke steun voor nodig. En ja: die zien het nut wel in van een lijstduwer...</p>
<div class="kader">
<p><img class="kaderafbeelding" src="https://7dagen.netlify.app/sites/default/files/ff.png"></p>
<p>Lees ook: <a href="https://7dagen.netlify.app/nieuws/malou-17-verkiesbaar-bij-de-partij-voor-de-dieren">Malou (17) verkiesbaar voor de Partij voor de Dieren</a></p>
</div>
<p><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px;">Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp" style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px;"><em style="box-sizing: inherit;">gratis WhatsApp-dienst</em></a><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px;">, download onze </em><a href="https://7dagen.netlify.app/app" style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px;"><em style="box-sizing: inherit;">gratis app</em></a><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px;"> of neem een </em><a href="https://abonneren.sevendays.nl/abonneren/abonnementen/ae/artikel" style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px;"><em style="box-sizing: inherit;">proefabonnement </em></a><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px;">op de krant!</em></p>
  
