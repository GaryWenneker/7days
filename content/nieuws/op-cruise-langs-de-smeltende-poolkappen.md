---
id: 894d9b0a0f2e43e6a56054b614e221da
type: nieuws
layout: post
title: "Op cruise langs de smeltende poolkappen"
permalink: /nieuws/op-cruise-langs-de-smeltende-poolkappen/
date: 2022-05-11T19:16:41.067Z
author: 7biA1WiYB
excerpt: "'Ooh, wat práchtig, daar brokkelt wéér een ijskap af!' Een luxe cruiseschip vaart deze maand over de Noordpool. Dat is voor het eerst: door de klimaatverandering is zo'n cruise nu mogelijk. Leuk voor toeristen, of jammer voor de aarde?  "
seo:
  description: "Op cruise langs de smeltende poolkappen"
  title: "Op cruise langs de smeltende poolkappen"
---
'Ooh, wat práchtig, daar brokkelt wéér een ijskap af!' Een luxe cruiseschip vaart deze maand over de Noordpool. Dat is voor het eerst: door de klimaatverandering is zo'n cruise nu mogelijk. Leuk voor toeristen, of jammer voor de aarde?  

    <p>Half augustus verliet de Crystal Serenity de vaste wal van Alaska. In een maand tijd vaart het dertiendeks schip via de Noordpool naar New York. Het is de route die de cruise uniek maakt: het gevaarte doorkruist de Noordwestpassage. Dat deel van de Noordpool bestond zo'n tien jaar geleden nog voornamelijk uit ijs. Nu is veel van dat ijs door de opwarming van de aarde gesmolten.</p>
<p><iframe allowfullscreen="" frameborder="0" height="400" src="https://www.google.com/maps/embed?pb=!1m18!1m12!1m3!1d15297365.507762175!2d-92.05066416243604!3d56.18008186809416!2m3!1f0!2f0!3f0!3m2!1i1024!2i768!4f13.1!3m3!1m2!1s0x51fa85a91ad55637%3A0xb22c6be70bdd4c93!2sNorthwestern+Passages!5e0!3m2!1snl!2snl!4v1472721504840" width="850"></iframe></p>
<p><strong>Tienduizenden euro's</strong><br>Zo'n honderd jaar geleden voer het eerste schip (met veel moeite) al door het ijzige gebied. Nu is de weg vrij voor zo'n reusachtige joekel als de Crystal Serenity. </p>
<p>Het schip heeft zo'n duizend gasten aan boord. Dat zijn rijke stinkerds: het goedkoopste <a href="http://www.crystalcruises.com/northwest-passage-cruise" target="_blank">ticket </a>kostte zo'n 17.000 euro. En voor de meest luxueuze kamer moest je een ton neerleggen.</p>
<p><strong>IJsbreker</strong><br>De gasten maken 'de cruise van hun leven', zo belooft de organisatie. Omdat het toch een nieuwe route is, vaart er voor de zekerheid een ijsbreker mee. Die kan de weg indien nodig vrijmaken. De organisatie hoopt in de toekomst vaker cruises over de Noordpool te kunnen maken. Het is een prachtig stukje aarde en zo'n cruise zou goed zijn voor de dorpjes in de omgeving: die kunnen aan het toerisme verdienen.</p>
<p><div class="media media-element-container media-default"><div id="file-21575" class="file file-image file-image-jpeg">

        
  
  <div class="content">
    <img title="Beeld: AFP" height="794" width="1666" class="media-element file-default" src="https://7dagen.netlify.app/sites/default/files/ANP-35340969.jpg" alt="">  </div>

  
</div>
</div>
<p><b>IJsberen en walrussen</b><br>Toch is niet iedereen enthousiast. Het Wereldnatuurfonds (WNF) vertelt aan <em><a href="https://www.theguardian.com/environment/2016/aug/13/large-cruise-ship-voyage-arctic-ice-crystal-cruises" target="_blank">The Guardian</a> </em>dat zo'n cruise het Noordpoolgebied juist in gevaar bent. De natuurorganisatie vreest dat bedreigde diersoorten, zoals de ijsbeer en de walrus, last hebben van de vakantiegangers.</p>
<p>'Het gaat al slecht met de Noordpool. Zulke milieuvervuilende cruises kunnen de laatste druppel zijn', aldus een woordvoerder van het WNF. In dat geval is het de vraag hoe lang mensen nog kunnen genieten van de ijskappen op de Noordpool.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
