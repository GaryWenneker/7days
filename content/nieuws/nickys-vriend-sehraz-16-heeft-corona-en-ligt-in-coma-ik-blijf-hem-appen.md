---
id: a3400488d4b84933b7b9eb2a18694e1f
type: nieuws
layout: post
title: "Nicky's vriend Sehraz (16) heeft corona en ligt in coma: 'Ik blijf hem appen'"
permalink: /nieuws/nickys-vriend-sehraz-16-heeft-corona-en-ligt-in-coma-ik-blijf-hem-appen/
date: 2022-05-11T19:16:41.067Z
author: 7biA1WiYB
excerpt: "Ongeveer de helft van het aantal corona-patiënten in Nederland op de intensive care is jonger dan vijftig jaar. Eén van hen is Sehraz (16) uit Breda, hij ligt in coma. Zijn vriend Nicky (18) vertelt erover.  "
seo:
  description: "Nicky's vriend Sehraz (16) heeft corona en ligt in coma: 'Ik blijf hem appen'"
  title: "Nicky's vriend Sehraz (16) heeft corona en ligt in coma: 'Ik blijf hem appen'"
---
Ongeveer de helft van het aantal corona-patiënten in Nederland op de intensive care is jonger dan vijftig jaar. Eén van hen is Sehraz (16) uit Breda, hij ligt in coma. Zijn vriend Nicky (18) vertelt erover.  

    <p><strong>UPDATE</strong>: Seharz is zondagochtend 22 maart wakker geworden uit zijn coma.</p>
<p>Het drama begon twee weken geleden. ‘We waren samen aan het chillen en Sehraz (links op de foto hierboven) zei ineens dat-ie misselijk was. Hij is toen naar huis gegaan’, zegt Nicky (rechts). ‘Diezelfde avond hadden we weer afgesproken, met nog een vriend erbij. Maar Sehraz zei dat-ie ziek was. Wij geloofden hem niet en dachten dat hij geen zin had om te komen.’ Twee dagen later werd het serieuzer. ‘Hij liet weten dat hij in het ziekenhuis lag vanwege een longontsteking.’ En weer twee dagen later kwam het hoge woord eruit: corona. ‘Hij appte me erover en ik schrok me echt kapot.’</p>
<h3>Berichtjes sturen</h3>
<p>Het ging slechter met Sehraz en hij werd overgeplaatst naar het ziekenhuis in Rotterdam, waar hij in slaap wordt gehouden. ‘In totaal een week of drie. En daarna is het de bedoeling dat hij uit zichzelf weer wakker wordt. Of ik me zorgen maak? Natuurlijk. Ik hoop echt dat het goedkomt. In de tussentijd houd ik contact met de familie van Sehraz. Toen zijn broer en diens vrienden hem laatst een stuk uit de Koran voorlazen, bewoog hij even. Een goed teken, want daarvoor lag hij helemaal stil. Wat ik doe? Ik blijf hem appen. Over mijn verjaardag bijvoorbeeld en andere dingen die ik doe. Maar ik spreek ook berichtjes in, zoals: “Het komt goed, maatje” of - toen hij net had bewogen - “Zie je nou wel, je kunt dit”. Dat geeft mij ook een fijn gevoel.’</p>
<h3>Strengere regels</h3>
<p>De hele situatie met Sehraz heeft ervoor gezorgd dat Nicky het coronavirus veel serieuzer neemt. ‘Ik dacht eerst dat het gewoon een griepje was en dat het snel weer voorbij zou zijn. Ook Sehraz dacht dat. Maar nu ligt hij in coma en staat heel Nederland op stelten. Het is heel extreem, vooral als je het van zo dichtbij meemaakt. Ik denk niet dat ik ook besmet ben, maar ik houd het wel goed in de gaten.’ Ook vindt hij dat anderen dat moeten doen. ‘Het is belangrijk dat we ons met z’n allen aan de regels houden. En die mogen van mij nog strenger. Er is in Nederland nog geen <em>lockdown</em>, maar dat zou volgens mij wel het beste zijn. Dan is iedereen binnen, raakt niemand meer besmet en gaat het virus misschien snel voorbij.’</p>  
