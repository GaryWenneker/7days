---
id: 5b0059dfc8d5498986cbffd86b666210
type: nieuws
layout: post
title: "Een hapje choco-Trump, anyone?"
permalink: /nieuws/een-hapje-choco-trump-anyone/
date: 2022-05-11T19:16:41.067Z
author: 7biA1WiYB
excerpt: "Is-ie niet om op te vreten, die bijna-nieuwe president van de Verenigde Staten? Chocolademaker Mark Vaneker van Ligoon uit Almere vindt van wel. Hij maakt luxe chocolaatjes in de vorm van het hoofd van Donald Trump.  "
seo:
  description: "Een hapje choco-Trump, anyone?"
  title: "Een hapje choco-Trump, anyone?"
---
Is-ie niet om op te vreten, die bijna-nieuwe president van de Verenigde Staten? Chocolademaker Mark Vaneker van Ligoon uit Almere vindt van wel. Hij maakt luxe chocolaatjes in de vorm van het hoofd van Donald Trump.  

    <p>De 'Trumpies' zijn gemaakt van verschillende soorten chocolade. De buitenkant is wit met een beetje geel en rood erdoor. De vulling is een mix van pure chocolade met sinaasappelsmaak.</p>
<h3>Mexicaanse peper</h3>
<p>Trumps haar is gemaakt van gedroogde goudbloem. De bonbon heeft wat extra pit door wat stukjes Mexicaans chilipepertje. En dat laatste is misschien ook wel een kleine sneer naar de muur die de nieuwe president aan wil leggen bij de grens met Mexico.</p>
<p>Klanten die bij de webshop van Ligoon chocolade bestellen, krijgen er tijdelijk twee Trumpies bij. De productie stopt op 20 januari, de dag waarop Donald Trump officieel als president wordt beëdigd.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
