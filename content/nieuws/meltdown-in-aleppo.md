---
id: 8463a33c81fb43f6a4fb979093ad6115
type: nieuws
layout: post
title: "Meltdown in Aleppo"
permalink: /nieuws/meltdown-in-aleppo/
date: 2022-05-11T19:16:41.067Z
author: 7biA1WiYB
excerpt: "De afgelopen weken werd de strijd om de Syrische stad Aleppo steeds feller. Volgens de Syrische overheid zijn de rebellen er verslagen. Dat zou betekenen dat de Syrische president een grote slag heeft geslagen. Waarom is Aleppo zo belangrijk?  "
seo:
  description: "Meltdown in Aleppo"
  title: "Meltdown in Aleppo"
---
De afgelopen weken werd de strijd om de Syrische stad Aleppo steeds feller. Volgens de Syrische overheid zijn de rebellen er verslagen. Dat zou betekenen dat de Syrische president een grote slag heeft geslagen. Waarom is Aleppo zo belangrijk?  

    <p>Aleppo is de grootste stad van Syrië. Voor de oorlog er bijna zes jaar geleden begon was het een levendige miljoenenstad vol handel. In 2012 kregen jihadisten er de macht. Vooral Oost-Aleppo werd een rebellenbolwerk. Sindsdien is er hevig gevochten. Het leven van de inwoners die niet weg konden of niet weg wilden werd met de dag zwaarder. Hun huizen werden vernield. Familie en vrienden kwamen om. Het eten raakte op. Hun geliefde stad ging kapot.<br><br>Filmpjes en foto’s laten zien wat er na bombardementen over is van de ooit zo prachtige eeuwenoude binnenstad van Aleppo. Niets. Ja, puin.<br><br><div class="media media-element-container media-default"><div id="file-405196" class="file file-image file-image-jpeg">

        
  
  <div class="content">
    <img alt="Syrische militairen maken een selfie bij de vernielde Umayyad moskee in Aleppo  Foto AFP" title="Syrische militairen maken een selfie bij de vernielde Umayyad moskee in Aleppo  Foto AFP" height="621" width="850" class="media-element file-default" src="https://7dagen.netlify.app/sites/default/files/ANP-488787570klein.jpg">  </div>

  
</div>
</div><br><br><strong>Eindstrijd</strong><br>De afgelopen maanden zette president Assad, met steun van de Russen en Iraakse troepen, de eindstrijd in. Aleppo en iedereen die daar was, werd genadeloos belegerd. Vorige week zeiden de Russen dat de strijd gestreden was. Aleppo was weer in handen van Assad. Daarmee zou de Syrische president voor het eerst sinds de oorlog begon weer de macht hebben in alle grote steden van zijn land. Assads leger zou Aleppo onder controle hebben en honderden rebellen zouden zich hebben overgegeven. We schrijven ‘zouden’ want het nieuws uit het oorlogsgebied is lastig te controleren. Journalisten zijn er nauwelijks nog en het regime houdt bij Aleppo inspecteurs van de VN tegen. Wel kwamen er nog noodkreten van burgers naar buiten. Zij postten filmpjes op social media. Zo roept een man in een stukgeschoten straat: ‘Waar zijn jullie? Red ons!’<br><br>Ook het inmiddels beroemde Twittermeisje Bana stuurde samen met haar moeder wanhopige berichten. Vandaag werd bekend dat zij <a href="https://7dagen.netlify.app/nieuws/twittermeisje-bana-gered-uit-aleppo">gered zijn</a> uit Aleppo.<br><br><strong>Meltdown</strong><br>Volgens mensenrechtenactivisten zijn er de afgelopen dagen ook tientallen burgers vermoord. Syrische militairen zouden huizen zijn binnen gegaan waar ze de aanwezigen doodschoten. Wie probeerde te vluchten zou op straat zijn geëxecuteerd. Als dat klopt is het een grove oorlogsmisdaad. De zoveelste. De hele Syrische strijd staat bol van de oorlogsmisdaden. De VN is woedend over dit recente geweld. Een woordvoerder zei het vorige week zo: ‘Aleppo is een complete meltdown van de menselijkheid.’<br><br><div class="media media-element-container media-default"><div id="file-405197" class="file file-image file-image-jpeg">

        
  
  <div class="content">
    <img alt="Rebellen hebben een paar van de bussen in brand gestoken waar de Syrische overheid mensen mee uit Aleppo wilde evacuëren  Foto EPA" title="Rebellen hebben een paar van de bussen in brand gestoken waar de Syrische overheid mensen mee uit Aleppo wilde evacuëren  Foto EPA" height="479" width="850" class="media-element file-default" src="https://7dagen.netlify.app/sites/default/files/ANP-48968498-klein.jpg">  </div>

  
</div>
</div><br><br><strong>Helpende hand</strong><br>Duizenden mensen zouden de stad al zijn ontvlucht. Zij kunnen rekenen op hulp van het Rode Kruis. Dat staat ook klaar om de inwoners op te vangen die nog tijdens een staakt-het-vuren vertrekken. Ook Turkije steekt een helpende hand toe. Het buurland wil een tentenstad in Syrië opzetten waar zo’n tachtigduizend inwoners uit Aleppo terecht kunnen.<br><br>Of de val van Aleppo het begin van het einde van de oorlog in Syrië is? Waarschijnlijk niet. Een woordvoerder van de rebellen zei laatst dat de oppositie niet zal opgeven. Ook Assad wil niet stoppen. ‘Aleppo is niet het einde’, zei hij onlangs. De oorlog heeft naar schatting aan 300.000 mensen het leven gekost.<br><br><em>Hoe begon de oorlog in Syrië ook al weer? Wie zijn de strijdende partijen in dit ingewikkelde conflict en waarom lijkt de rest van de wereld zo weinig te doen? Dat lees je <a href="https://7dagen.netlify.app/nieuws/de-oorlog-syri%C3%AB-voor-beginners">hier</a>. </em>  
