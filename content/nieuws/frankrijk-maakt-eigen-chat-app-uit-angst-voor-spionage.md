---
id: 7a2384d53c36437db90ae4074102c42b
type: nieuws
layout: post
title: "Frankrijk maakt eigen chat-app uit angst voor spionage"
permalink: /nieuws/frankrijk-maakt-eigen-chat-app-uit-angst-voor-spionage/
date: 2022-05-11T19:16:41.067Z
author: 7biA1WiYB
excerpt: "De Franse regering is bang dat WhatsApp gebruikt kan worden om Franse ambtenaren te bespioneren. Daarom is het land bezig met het bouwen van een eigen berichtendienst.  "
seo:
  description: "Frankrijk maakt eigen chat-app uit angst voor spionage"
  title: "Frankrijk maakt eigen chat-app uit angst voor spionage"
---
De Franse regering is bang dat WhatsApp gebruikt kan worden om Franse ambtenaren te bespioneren. Daarom is het land bezig met het bouwen van een eigen berichtendienst.  

    <p>Berichten die via WhatsApp verstuurd worden zijn versleuteld van verzender tot ontvanger. Facebook, de eigenaar van WhatsApp, kan de berichten dus niet meelezen, maar kan wel zien wie met wie communiceert. En dat vinden de Fransen maar niks.</p>
<h3>Privé</h3>
<p>Om die reden testen twintig ambtenaren, die voor de Franse overheid werken, een zelf ontwikkelde chat-app. Het is een dienst waarbij buitenlandse bedrijven niet mee kunnen kijken. Dat meldt persbureau <em><a href="https://www.reuters.com/article/us-france-privacy/france-builds-whatsapp-rival-due-to-surveillance-risk-idUSKBN1HN258" target="_blank">Reuters</a>. </em></p>
<h3>Telegram</h3>
<p>De Franse president Macron gebruikt graag Telegram, een chat-app die net als WhatsApp berichten versleutelt. Telegram is opgericht door de Russische broers Nikolai en Pavel Durov. Ook die app vertrouwen de Fransen niet meer: 'We hebben een berichtendienst nodig waarbij berichten niet versleuteld worden door de Verenigde Staten of Rusland', vertelt een woordvoerder van de Franse regering.</p>
<p>De Franse app wordt waarschijnlijk in de zomer verplicht voor alle ambtenaren in Frankrijk. Hoe de dienst gaat heten is nog niet bekend.</p>  
