---
id: 8722bd141496456182c8e5160a20d5a8
type: nieuws
layout: post
title: "Nederlanders vinden herdenking 4 mei belangrijk"
permalink: /nieuws/nederlanders-vinden-herdenking-4-mei-belangrijk/
date: 2022-05-11T19:16:41.067Z
author: 7biA1WiYB
excerpt: "Aanstaande vrijdag 4 mei is het Nationale Dodenherdenking. We herdenken dan met twee minuten stilte de Nederlandse slachtoffers van de Tweede Wereldoorlog en oorlogen daarna.  "
seo:
  description: "Nederlanders vinden herdenking 4 mei belangrijk"
  title: "Nederlanders vinden herdenking 4 mei belangrijk"
---
Aanstaande vrijdag 4 mei is het Nationale Dodenherdenking. We herdenken dan met twee minuten stilte de Nederlandse slachtoffers van de Tweede Wereldoorlog en oorlogen daarna.  

    <p>Het <a href="https://www.4en5mei.nl/" target="_blank">Nationaal Comité 4 en 5 mei</a> onderzocht wat Nederlanders vinden van de Dodenherdenking. De vraag die de onderzoekers stelden: Hoe en hoelang moeten we dat nog blijven doen?</p>
<h3>Belangrijk</h3>
<p>Uit het <a href="https://www.4en5mei.nl/nieuws/nieuwsbericht/307/nederlanders-vinden-wo-ii-belangrijkste-historische-gebeurtenis" target="_blank">onderzoek </a>komt naar voren dat 83% van de Nederlanders Dodenherdenking op 4 mei belangrijk vindt. Driekwart van de Nederlanders vindt ook Bevrijdingsdag belangrijk. 71% geeft aan dat 5 mei voor iedereen een vrije dag zou moeten zijn.</p>
<h3>Niet afschaffen</h3>
<p>De meeste ondervraagden vinden dat er aandacht moet blijven voor wat er gebeurde in de Tweede Wereldoorlog. Meer dan de helft vindt ook niet dat dat de oorlog steeds minder belangrijk wordt. 77% is het niet eens met de stelling dat Dodenherdenking afgeschaft kan worden als de laatste mensen die de Tweede Wereldoorlog hebben meegemaakt zijn overleden.</p>
<h3>Stilte</h3>
<p>Ook de twee minuten stilte vinden de meeste mensen belangrijk. Bijna 80% zegt op 4 mei om acht uur 's avonds twee minuten stil te zijn.</p>
<h3>Discussie</h3>
<p>In de eerste jaren na de oorlog duurde de herdenking van de Nederlandse slachtoffers één minuut. Nu herdenken we alle oorlogsslachtoffers en mensen die omkwamen bij oorlogen en vredesoperaties gedurende twee minuten. </p>
<p>Over wie precies herdacht moet worden is wel eens discussie. Sommigen vinden dat ook Duitse slachtoffers en 'foute' Nederlanders die samenwerkten met de Duitsers herdacht moeten worden. Het Nationaal Comité 4 en 5 mei en veel anderen zijn het daarmee niet eens. Verzoenen is iets anders dan herdenken, zeggen zij.</p>  
