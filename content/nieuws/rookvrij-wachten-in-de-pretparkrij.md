---
id: 29b0dacb1a6a42429305144ed1b7d419
type: nieuws
layout: post
title: "Rookvrij wachten in de pretparkrij"
permalink: /nieuws/rookvrij-wachten-in-de-pretparkrij/
date: 2022-05-11T19:16:41.067Z
author: 7biA1WiYB
excerpt: "Goed nieuws: vanaf zaterdag zijn alle pretparken weer open en kun je je longen uit je lijf gillen in de achtbaan en andere ondersteboven-en-over-de-kop attracties. En dat gaat dit jaar vast nóg beter want in de wachtrijen buiten mag niet meer gerookt worden.  "
seo:
  description: "Rookvrij wachten in de pretparkrij"
  title: "Rookvrij wachten in de pretparkrij"
---
Goed nieuws: vanaf zaterdag zijn alle pretparken weer open en kun je je longen uit je lijf gillen in de achtbaan en andere ondersteboven-en-over-de-kop attracties. En dat gaat dit jaar vast nóg beter want in de wachtrijen buiten mag niet meer gerookt worden.  

    <p>Het is vanaf dit seizoen verboden om te roken in de wachtrij bij attracties van de 21 grootste Nederlandse pretparken zoals Walibi en de Efteling. In wachtrijen binnen was roken al verboden, maar dat gaat dus nu ook gelden voor de rijen buiten. Een club van attractie- en dierenparken heeft dit vandaag besloten. Het verbod geldt ook voor e-sigaretten.</p>
<h3>Verboden</h3>
<p>Ieder park moet zelf bepalen hoe ze ervoor gaan zorgen dat bezoekers zich aan dit nieuwe verbod houden. Zo worden bij de Efteling de teksten op de informatieborden aangepast. Leuker zou het zijn als rokers op de schouder getikt worden door een briesende Joris de Draak. Ideetje?</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
