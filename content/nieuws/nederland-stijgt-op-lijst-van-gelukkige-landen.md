---
id: ea5089cef2684613867ab0e9b33e26ae
type: nieuws
layout: post
title: "Nederland stijgt op lijst van 'gelukkige landen'"
permalink: /nieuws/nederland-stijgt-op-lijst-van-gelukkige-landen/
date: 2022-05-11T19:16:41.067Z
author: 7biA1WiYB
excerpt: "We mopperen en we klagen wat. Maar ondertussen zijn we in Nederland best gelukkig. Nederland staat op de zesde plek in de lijst van 'gelukkigste landen ter wereld' van de Verenigde Naties.  "
seo:
  description: "Nederland stijgt op lijst van 'gelukkige landen'"
  title: "Nederland stijgt op lijst van 'gelukkige landen'"
---
We mopperen en we klagen wat. Maar ondertussen zijn we in Nederland best gelukkig. Nederland staat op de zesde plek in de lijst van 'gelukkigste landen ter wereld' van de Verenigde Naties.  

    <p>Met de zesde plek is Nederland een plekje gestegen: vorig jaar stond Nederland nog <a href="http://nos.nl/artikel/2164096-nederland-stijgt-op-lijst-gelukkigste-landen-ter-wereld.html" target="_blank">op de zevende plek</a>. Het <a href="http://content10c3b.omroep.nl/urishieldv2/l27m0a0b17c75b977f8e0058cfc132000000.f97d6f50570f2fbf0eeb96fb29cdf332/nos/docs/gelukrapport.pdf" target="_blank">World Happines Report 2017</a>, dat elk jaar door de Verenigde Naties wordt opgesteld, stelt dat de Noren het gelukkigst zijn. </p>
<p>Op de tweede plek staat Denemarken, IJsland bekleedt de derde plek. Het is opvallend dat er in de top tien alleen maar Westerse landen staan. </p>
<p><div class="media media-element-container media-default"><div id="file-416346" class="file file-image file-image-png">

        
  
  <div class="content">
    <img alt="Noorwegen gelukkigste land" title="Beeld: Pexels" height="648" width="1260" class="media-element file-default" data-delta="1" src="https://7dagen.netlify.app/sites/default/files/norway.png">  </div>

  
</div>
</div><em>Met zo'n uitzicht word je vanzelf gelukkig, niet waar?</em>
<h3>Geluk of niet? </h3>
<p>Hoe bepaal je nou wat 'geluk' is? De onderzoekers keken naar verschillende, 'meetbare' dingen. Denk aan of de welvaart eerlijk verdeeld is, of er sociale verbondenheid is in een land, en of er vertrouwen is in de samenleving en in de overheid.</p>
<p>En, ook zeker niet onbelangrijk: hoe goed is de zorg in het land, en hoe groot is de vrijheid van de inwoners? </p>
<h3>Belangrijk </h3>
<p>De Verenigde Naties organiseren jaarlijks dit onderzoek, omdat ze regeringen willen laten inzien dat het geluksgevoel van hun inwoners belangrijk is. </p>
<p>Er zijn ook landen die vaak slecht scoren in dit jaarlijkse onderzoek. Dat zijn vooral landen in Afrika. Bijvoorbeeld Togo, Guinee, Liberia, Rwanda, Tanzania en Burundi. Het land dat helemaal onderaan staat is de Centraal-Afrikaanse Republiek. </p>
<p><em>Altijd op de hoogte blijven van tips die voor jongeren interessant zijn? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
