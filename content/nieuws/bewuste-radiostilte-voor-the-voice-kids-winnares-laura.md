---
id: 63baad1a8e4b482b9cad948886c0b1b4
type: nieuws
layout: post
title: "Bewuste radiostilte voor The Voice Kids-winnares Laura"
permalink: /nieuws/bewuste-radiostilte-voor-the-voice-kids-winnares-laura/
date: 2022-05-11T19:16:41.067Z
author: 7biA1WiYB
excerpt: "Vier jaar geleden won Laura van Kaam (18) The Voice Kids. Daarna bracht ze een paar singles uit. Hoewel het lijkt alsof het allemaal heel goed met haar gaat, is dat absoluut niet het geval.  "
seo:
  description: "Bewuste radiostilte voor The Voice Kids-winnares Laura"
  title: "Bewuste radiostilte voor The Voice Kids-winnares Laura"
---
Vier jaar geleden won Laura van Kaam (18) The Voice Kids. Daarna bracht ze een paar singles uit. Hoewel het lijkt alsof het allemaal heel goed met haar gaat, is dat absoluut niet het geval.  

    <p>Laura worstelt namelijk met een depressie. Daar kwam ze in december vorig jaar eerlijk voor uit op social media. Meerdere keren is de zangeres al opgenomen geweest, maar de behandelingen sloegen niet goed genoeg aan. Nu laat ze weten dat ze écht even voor zichzelf kiest. De komende twee maanden trekt Laura zich daarom terug voor een nieuwe behandeling.</p>
<h3>Weer vechten</h3>
<p>'Nu ben ik er klaar voor om weer verder vechten. De pijn die me is aangedaan, ga ik in de <em>middle of nowhere</em> laten. De behandeling moet er ook voor gaan zorgen dat ik sommige karaktereigenschappen positief, in plaats van destructief, ga gebruiken. Bijvoorbeeld perfectionisme', zo schrijft ze op Facebook.</p>
<p><div class="media media-element-container media-default"><div id="file-417818" class="file file-document file-text-oembed">

        <h2 class="element-invisible"><a href="/files/laura-van-kaam-stage-1497268069">Laura van Kaam on stage 1497268069</a></h2>
    
  
  <div class="content">
    
<div id="fb-root"></div>
<script async="1" defer="1" crossorigin="anonymous" src="https://connect.facebook.net/en_US/sdk.js#xfbml=1&amp;version=v6.0"></script><div class="fb-post" data-href="https://www.facebook.com/Lauraonstage/posts/1057906134341023:0" data-width="640"><blockquote cite="https://www.facebook.com/Lauraonstage/posts/1057906134341023:0" class="fb-xfbml-parse-ignore"><p>Lieve volgers,

Komende tijd ben ik stiller dan normaal. 

Morgen is het zover, morgenvroeg reizen we af naar een heel...</p>Posted by <a href="https://www.facebook.com/Lauraonstage/">Laura van Kaam on stage</a> on&nbsp;<a href="https://www.facebook.com/Lauraonstage/posts/1057906134341023:0">Thursday, June 8, 2017</a></blockquote></div>  </div>

  
</div>
</div>
<p>Laura maakt er dus geen geheim van dat ze depressief is. In januari vertelde ze over haar ziekte bij het <a href="https://original.sevendays.nl/lifestyle-nieuws/voice-kid-laura-18-ik-wil-niet-meer-liegen-ik-ben-depressief">Depressiegala</a>. 'Jarenlang ben ik acteur geweest in mijn eigen leven. Nu sta ik hier voor het eerst op het podium als mezelf. Ik laat de schaamte los. Het taboe moet eraf', zei ze toen.</p>
<h3>Moeilijke keuze</h3>
<p>In april werd de zangeres met spoed opgenomen. 'De maanden voor de acute opname ging het met de dag slechter en ook op de acute opnameafdeling konden ze me niet verder helpen. Ik was er slechter aan toe dan ooit tevoren', vertelt Laura. Daarna is ze thuis door haar ouders verzorgd. 'Een maandje bijgetankt, met lieve mensen afgesproken, non-stop met Buddie (haar kat) geknuffeld, geen stress om therapie, vrij van problemen. Even niets. Maar daarmee word ik niet beter.'</p>
<h3>Behandeling</h3>
<p>Er werd een nieuw plan gemaakt, wat allesbehalve makkelijk was. 'De keuze die ik heb moeten maken is en blijft een moeilijke. Maar ook de beste! Want hoe kwetsbaar ik ook was, erachter schuilt een meisje die niet met zich laat sollen', zegt Laura. Een paar dagen geleden hebben haar ouders haar (met een heleboel bagage) naar een kliniek gebracht. Daar zal ze de komende weken worden behandeld. 'Ik ga niet twee maanden lang updates geven hoe het gaat en ben waarschijnlijk wat stiller dan anders. Dat is wat jullie ervan merken', laat ze aan haar volgers weten.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis nieuws-app</a> of neem een <a href="https://original.sevendays.nl/abonnement">proefabonnement</a> op 7Days!</em></p>  
