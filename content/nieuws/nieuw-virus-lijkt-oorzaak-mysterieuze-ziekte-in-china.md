---
id: a3870efda2cf4d48a19e951434a33e76
type: nieuws
layout: post
title: "Nieuw virus lijkt oorzaak mysterieuze ziekte in China"
permalink: /nieuws/nieuw-virus-lijkt-oorzaak-mysterieuze-ziekte-in-china/
date: 2022-05-11T19:16:41.067Z
author: 7biA1WiYB
excerpt: "In de Chinese miljoenenstad Wuhan dook vorige maand een mysterieuze ziekte op die longinfecties en ademhalingsproblemen veroorzaakt. De oorzaak zou een nieuwe variant van een bekend virus zijn: het coronavirus. 3 vragen en antwoorden hierover.  "
seo:
  description: "Nieuw virus lijkt oorzaak mysterieuze ziekte in China"
  title: "Nieuw virus lijkt oorzaak mysterieuze ziekte in China"
---
In de Chinese miljoenenstad Wuhan dook vorige maand een mysterieuze ziekte op die longinfecties en ademhalingsproblemen veroorzaakt. De oorzaak zou een nieuwe variant van een bekend virus zijn: het coronavirus. 3 vragen en antwoorden hierover.  

    <h3>1. Wat is er aan de hand?</h3>
<p>In Wuhan, een stad met 11 miljoen inwoners, kregen afgelopen tijd zestig mensen ernstige longontsteking en ademhalingsproblemen. Vijftien patiënten zijn nog steeds erg ziek. Zij liggen in quarantaine in het ziekenhuis. Voor zover bekend is niemand aan de ziekte overleden.</p>
<p>Volgens de Wereldgezondheidsorganisatie (WHO) en de Chinese overheid gaat het zo goed als zeker om een nieuwe variant van het coronavirus, dat is een groep virussen die luchtweginfecties kunnen veroorzaken. Meestal gaat het om een gewone verkoudheid, maar soms zijn de klachten ernstiger. Aan de coronavirussen <a href="https://7dagen.netlify.app/nieuws/het-mers-virus-voor-dummies">SARS en MERS</a> zijn sinds 2002 wereldwijd honderden mensen overleden. </p>
<h3>2. Hoe wordt het virus overgedragen?</h3>
<p>Volgens Chinese onderzoekers wordt het virus niet zomaar van mens op mens overgedragen. Een van de aanwijzingen daarvoor zou zijn dat familieleden van patiënten en ziekenhuismedewerkers niet ziek zijn geworden.</p>
<p>Veel is nog onduidelijk, bijvoorbeeld of het virus kan worden overgedragen van dieren op mensen. Toch leggen onderzoekers een verband tussen de eerste besmettingen en een markt in Wuhan waar levende vissen, vogels en andere dieren worden verkocht. De patiënten zouden daar geweest zijn.</p>
<h3>3. Wat zijn de maatregelen?</h3>
<p>Vanwege de uitbraak zijn omringende landen, zoals Zuid-Korea en Thailand, extra alert. In Singapore moeten reizigers die vanuit Wuhan komen bij de douane hun temperatuur laten opnemen. In Hongkong worden treinen en vliegtuigen gedesinfecteerd. De angst dat het virus zich verder verspreidt wordt volgens nieuwsdienst <a href="https://www.afp.com/en/news/3954/china-believes-new-virus-behind-mystery-pneumonia-outbreak-doc-1nk3h55" target="_blank">AFP</a> ook versterkt door het feit dat het op 25 januari Chinees Nieuwjaar is. <a href="https://7dagen.netlify.app/nieuws/chinezen-massaal-huiswaarts" target="_blank">Miljoenen Chinezen</a> nemen rond die tijd de bus, de trein en het vliegtuig om hun familie te bezoeken.</p>
<p>Volgens de WHO is meer onderzoek nodig om precies te kunnen zeggen om welk virus het gaat.</p>  
