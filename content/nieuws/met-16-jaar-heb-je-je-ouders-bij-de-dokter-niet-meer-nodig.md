---
id: dcdd1438cbf44a4699676bdaf91173ed
type: nieuws
layout: post
title: "Met 16 jaar heb je je ouders bij de dokter niet meer nodig"
permalink: /nieuws/met-16-jaar-heb-je-je-ouders-bij-de-dokter-niet-meer-nodig/
date: 2022-05-11T19:16:41.067Z
author: 7biA1WiYB
excerpt: "Veel gedoe rond Ajax-speler Abdelhak Nouri deze week. Hij kreeg in juli een hartstilstand tijdens een oefenwedstrijd en ligt nog steeds een soort coma.  "
seo:
  description: "Met 16 jaar heb je je ouders bij de dokter niet meer nodig"
  title: "Met 16 jaar heb je je ouders bij de dokter niet meer nodig"
---
Veel gedoe rond Ajax-speler Abdelhak Nouri deze week. Hij kreeg in juli een hartstilstand tijdens een oefenwedstrijd en ligt nog steeds een soort coma.  

    <p>Nu wordt gezegd dat de KNVB én Ajax wisten dat hij hartproblemen had. De ouders van Nouri zeggen dat ze niets wisten. En dat zou kunnen. Want toen bleek dat Nouri hartproblemen had, was hij 17 jaar. En als je ouder dan 16 jaar bent, hebben je ouders niets meer te zeggen over je medische beslissingen. Of je nu voetballer bent of niet.</p>
<p>Net als volwassenen hebben kinderen en jongeren rechten in de gezondheidszorg. De wet heeft voor drie verschillende leeftijdsgroepen (tot 12 jaar, van 12 tot 16 jaar en vanaf 16 jaar) de rechten geregeld. Hoe ouder je wordt, hoe meer je zonder ouders mag beslissen. En opvallend: bij de dokter ben je al met 16 jaar volwassen.</p>
<h3>Kinderen tot 12 jaar</h3>
<p>Mogen niets zelf beslissen. Dat doen hun ouders voor hen. Een meisje van 12 jaar kan dus niet zonder het haar ouders te vertellen naar de huisarts voor de pil. Het kind mag ook niet zelf een behandeling weigeren die de ouders wél nodig vinden. Een kind van 8 dat bijvoorbeeld heel bang is voor prikken en roept dat hij niet wil, heeft pech. Ouders kunnen een bepaalde medische behandeling wel weigeren, bijvoorbeeld een bloedtransfusie. Soms komt een kind door een beslissing van de ouders in gevaar. De arts mag dan niet zelf besluiten om toch te behandelen. In zo’n geval kan een dokter wel aan de kinderbescherming vragen om de ouders tijdelijk ‘te beperken in het ouderlijk gezag’.</p>
<h3>Jongeren van 12 tot 16 jaar</h3>
<p>Dat is een soort schemergebied. Voor behandelingen is behalve de toestemming van de ouders ook die van de jongere zelf nodig. Als één van die twee geen toestemming geeft, wordt er in principe niet behandeld. Tenzij een arts vindt dat behandeling absoluut nodig is. Als bijvoorbeeld een jongen van 15 graag geopereerd wil worden om van zijn flaporen af te komen, moeten zijn ouders toestemming geven. Doen ze dat niet, dan wordt er niet geopereerd want het gaat niet om een levensreddende ingreep. Maar als juist de ouders zo’n operatie graag willen, en de jongen zelf niet, gebeurt het ook niet. Ook als 15-jarige kun je dus niet zomaar naar de dokter zonder dat je ouders het weten.</p>
<h3>Vanaf 16 jaar</h3>
<p>Als je 16 jaar bent, ben je volgens de wet nog minderjarig. Toch mag je vanaf dat moment wel zelfstandig medische beslissingen nemen over je eigen lichaam. Je hebt vanaf je 16e dezelfde rechten als volwassenen. Een meisje van 16 mag bijvoorbeeld zelf naar de dokter om de pil te halen en hoeft dat niet aan haar ouders te vertellen. En als Nouri inderdaad van zijn arts gehoord heeft dat hij een hartprobleem heeft, dan had hij dat inderdaad stil mogen houden voor zijn familie.</p>  
