---
id: 3a92ab4b5d28408493c36a36f337dfdb
type: nieuws
layout: post
title: "Dit moet je weten over de decembermoorden"
permalink: /nieuws/dit-moet-je-weten-over-de-decembermoorden/
date: 2022-05-11T19:16:41.067Z
author: 7biA1WiYB
excerpt: "Het proces rond de Decembermoorden móet verder gaan. Dat heeft een Surinaamse rechter besloten. Wie probeerde er dan - tevergeefs - een stokje voor de rechtszaak te steken? De president van Suriname. En wie is er eigenlijk de hoofdverdachte in deze oude multimoordzaak? Ehm nou... ook de president van Suriname. We leggen het uit.    "
seo:
  description: "Dit moet je weten over de decembermoorden"
  title: "Dit moet je weten over de decembermoorden"
---
Het proces rond de Decembermoorden móet verder gaan. Dat heeft een Surinaamse rechter besloten. Wie probeerde er dan - tevergeefs - een stokje voor de rechtszaak te steken? De president van Suriname. En wie is er eigenlijk de hoofdverdachte in deze oude multimoordzaak? Ehm nou... ook de president van Suriname. We leggen het uit.    

    <p>Die president, dat is Desiré Delano Bouterse (alias Bouta, alias Bevel, alias Baas). Hij won in 2015 de Surinaamse verkiezingen op z'n sloffen. Zo kreeg hij voor de derde keer de macht in Suriname in handen. In 2010 werd Bouterse ook al president. En zo'n dertig jaar daarvoor kreeg hij op een andere manier het roer in handen. Daarover verderop meer. Bouterse beloofde met zijn Nationaal Democratische Partij (NDP) gratis onderwijs, een betere oudedagsvoorziening en kinderbijslag en een betere economie.</p>
<h3>Held</h3>
<p>Veel Surinamers zien Bouterse als een held en hebben op hem gestemd. Bouterse is de man die in het café iedereen op de schouder slaat, grappen vertelt en pilsjes uitdeelt. Vooral onder jongeren is hij populair.<div class="media media-element-container media-default"><div id="file-415607" class="file file-image file-image-png">

        
  
  <div class="content">
    <img alt="Bouterse  Illustratie Flos Vingerhoets" title="Bouterse  Illustratie Flos Vingerhoets" height="570" width="611" class="media-element file-default" data-delta="1" src="https://7dagen.netlify.app/sites/default/files/Screen%20Shot%202015-05-27%20at%2012.41.53.png">  </div>

  
</div>
</div>
<h3><strong>Inktzwart verleden</strong></h3>
<p>Maar er zijn ook een hoop mensen niet blij met Bouterse. Hij mag dan een vlotte babbel hebben, een smetteloos verleden heeft hij niet. Sterker nog: zijn verleden is inktzwart. 'Bouta' is een veroordeelde drugshandelaar en er zijn talrijke geruchten over illegale wapenhandel, corruptie, vriendjespolitiek… En dan is hij ook nog eens een meervoudige moordverdachte. In die beruchte zaak rond de Decembermoorden dus.</p>
<p>Het proces daarvan sleept zich al negen jaar voort. Waar het over gaat? Daarvoor moeten we even terug in de tijd. Naar de jaren tachtig van de vorige eeuw.<br><div class="media media-element-container media-default"><div id="file-415609" class="file file-image file-image-jpeg">

        
  
  <div class="content">
    <img alt="Bouterse (rechts) tijdens de staatsgreep op Fort Zeelandia in 1982  Foto ANP" title="Bouterse (rechts) tijdens de staatsgreep op Fort Zeelandia in 1982  Foto ANP" height="581" width="850" class="media-element file-default" data-delta="1" src="https://7dagen.netlify.app/sites/default/files/ANP-915988-klein.jpg">  </div>

  
</div>
</div>
<h3><strong>Legerleider</strong></h3>
<p>In 1980 werd er een staatsgreep gepleegd door zestien sergeanten onder wie Desi Bouterse. Zij wierpen de toenmalige regering omver. Na de coup werd Bouterse legerleider. Maar hij wilde meer, hij wilde de baas van het hele land zijn. Vanaf 1980 heerste hij zeven jaar als een ware dictator. Persvrijheid? Was er niet. Mensenrechten? Werden meermaals geschonden. Met 8 en 9 december 1982 als dieptepunt.</p>
<p>Toen zou Bouterse op zijn hoofdkwartier Fort Zeelandia vijftien tegenstanders hebben laten vermoorden: de beruchte Decembermoorden. ‘Ze wilden mij afzetten. Ik heb ze laten arresteren en ze zijn bij een vluchtpoging omgekomen’, liet Bouterse daarna in een verklaring weten. Maar de slachtoffers waren niet in de rug geschoten en vertoonden tekenen van zware mishandeling...</p>
<h3>Hoge hoed</h3>
<p>Door allerlei omstandigheden komt er pas in 2000 een gerechterlijk onderzoek naar wat er op Fort Zeelandia was gebeurd. En in 2007 start het proces. Er zijn 25 verdachten, van wie Bouterse de belangrijkste is. Telkens wisten hij en zijn advocaat juridische trucjes uit hun hoge hoed te toveren om het proces te vertragen. En vorig jaar gaf Bouterse, inmiddels president, zelfs de opdracht de zaak helemaal stop te zetten. Volgens hem liep de staatsveiligheid gevaar door de zaak.</p>
<p>Pure machtsmisbruik, vinden zijn tegenstanders. En weer vertraging dus. Groot nieuws dus dat een rechter maandag in Paramaribo besloot dat het Decembermoorden-proces weer geopend moet worden. Volgende week donderdag worden de strafeisen voorgelezen. Ook die van Bouterse.<br><div class="media media-element-container media-default"><div id="file-415610" class="file file-image file-image-jpeg">

        
  
  <div class="content">
    <img alt="Nabestaanden herdenken de Decembermoorden (8-12-2015)  Foto ANP" title="Nabestaanden herdenken de Decembermoorden (8-12-2015)  Foto ANP" height="567" width="850" class="media-element file-default" data-delta="1" src="https://7dagen.netlify.app/sites/default/files/ANP-35336998-klein.jpg">  </div>

  
</div>
</div>
<h3><strong>Ultieme truc</strong></h3>
<p>Zou de president met het zwarte verleden er nu eindelijk niet meer in slagen zijn straf te ontlopen? De nabestaanden van de omgekomen mensen op Fort Zeelandia hopen het van harte.</p>
<p>Toch is de kans dat Bouterse achter de tralies belandt klein. De president heeft veel macht. Als staatshoofd zou hij gratie kunnen krijgen. Bovendien is hij opperbevelhebber van het leger en heeft hij een elitekorps dat hem beschermt. En in het uiterste geval kan hij altijd nog de ultieme truc uit die inmiddels overbekende hoge hoed van hem toveren: de noodtoestand uitroepen. Daarmee krijgt Bouterse absolute macht in Suriname.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
