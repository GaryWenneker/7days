---
id: 198c2236b9a14858b79cad0d51ed1b3d
type: nieuws
layout: post
title: "Aardbeving in Italië - kan dat ook in Nederland?"
permalink: /nieuws/aardbeving-in-italië---kan-dat-ook-in-nederland/
date: 2022-05-11T19:16:41.067Z
author: 7biA1WiYB
excerpt: "Midden-Italië is vannacht opgeschrikt door een zware aardbeving. Er zijn zeker 300 doden gevallen. Zo'n zware beving in Europa gebeurt niet vaak. Kan dat ook in Nederland voorkomen?  "
seo:
  description: "Aardbeving in Italië - kan dat ook in Nederland?"
  title: "Aardbeving in Italië - kan dat ook in Nederland?"
---
Midden-Italië is vannacht opgeschrikt door een zware aardbeving. Er zijn zeker 300 doden gevallen. Zo'n zware beving in Europa gebeurt niet vaak. Kan dat ook in Nederland voorkomen?  

    <p>De inwoners van het midden van Italië lagen te slapen toen om half vier 's nachts de aarde plots begon te trillen. Door de aardbeving, met een kracht van 6,2 op de schaal van Richter, zijn veel gebouwen ingestort. Vooral de dorpjes Accumoli, Pescara del Tronto en Amatrice, op zo'n 150 kilometer van Rome, zijn zwaar getroffen.</p>
<p><iframe allowfullscreen="" frameborder="0" height="400" src="https://www.google.com/maps/embed?pb=!1m18!1m12!1m3!1d2005894.3372602712!2d12.596032171336272!3d42.6400406307359!2m3!1f0!2f0!3f0!3m2!1i1024!2i768!4f13.1!3m3!1m2!1s0x132e3b8be7904741%3A0x643d22a9734ca1a5!2s02012+Amatrice+Rieti%2C+Itali%C3%AB!5e0!3m2!1snl!2snl!4v1472024239212" width="850"></iframe></p>
<p><strong>'Driekwart van het dorp weggevaagd'</strong><br>Zeker 300 mensen hebben de beving niet overleefd, melden Italiaanse media. Dat aantal kan nog sterk oplopen: onder het puin zouden nog mensen kunnen liggen. Volgens de burgemeester van Amatrice zou 'driekwart van de stad' zijn weggevaagd. De hulpverlening kwam pas in de ochtend op gang.</p>
<p><div class="media media-element-container media-default"><div id="file-21357" class="file file-image file-image-jpeg">

        
  
  <div class="content">
    <img title="Beeld: AFP" height="806" width="1362" style="font-size: 13.008px; line-height: 20.0063px;" class="media-element file-default" src="https://original.sevendays.nl/sites/default/files/ANP-47190626_0.jpg" alt="">  </div>

  
</div>
</div>
<p><strong>Breuklijnen</strong><br>In Italië komen wel vaker aardbevingen voor. In 2009 werd de omgeving van de stad L'Aquila, niet ver van het epicentrum nu, opgeschrikt door een zware beving. Toen kwamen meer dan driehonderd mensen om het leven. In de geschiedenis kwamen zware bevingen wel vaker voor in Italië. In 1908 vielen bij een aardbeving in de punt van de Italiaanse laars zeker zestigduizend doden.</p>
<p>Waarom het land zo vaak de klos is? Dat komt door de ongunstige ligging. Italië ligt namelijk precies op een breuklijn. Dat is de plek waar twee aardplaten tegen elkaar aan schuren - in dit geval de Euraziatische en de Afrikaanse plaat. Als de spanning tussen de twee platen te ver oploopt, kan het zorgen voor aardbevingen. Door die breuk in de aarde zijn er in het gebied ook veel vulkanen. </p>
<p><strong>Nederland</strong><br>De kans op aardbevingen in Italië betekent niet dat het een gevaarlijk land is om heen te gaan. De kans dat je een beving meemaakt is nihil. In Nederland is die kans nog kleiner. Dat komt omdat ons land zich midden op de Euraziatische plaat bevindt. De aardbevinkjes die de afgelopen jaren in Groningen plaatsvonden hadden een andere oorzaak: daar was het <a href="https://original.sevendays.nl/archief/waarom-beeft-middelstum">boren naar gas</a> de boosdoener.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
