---
id: 3db0d811c5db45e393b2ecd47abd0999
type: nieuws
layout: post
title: "Reconstructie MH17"
permalink: /nieuws/reconstructie-mh17/
date: 2022-05-11T19:16:41.067Z
author: 7biA1WiYB
excerpt: "Hoe kan het toch dat vlucht MH17 afgelopen zomer neerstortte boven Oekraïne? De experts van de Onderzoeksraad voor Veiligheid (OVV) weten het nog steeds niet zeker. Daarom worden de wrakstukken komende week naar Nederland gebracht. Door het vliegtuig opnieuw in elkaar te zetten, hopen ze duidelijkheid te krijgen  "
seo:
  description: "Reconstructie MH17"
  title: "Reconstructie MH17"
---
Hoe kan het toch dat vlucht MH17 afgelopen zomer neerstortte boven Oekraïne? De experts van de Onderzoeksraad voor Veiligheid (OVV) weten het nog steeds niet zeker. Daarom worden de wrakstukken komende week naar Nederland gebracht. Door het vliegtuig opnieuw in elkaar te zetten, hopen ze duidelijkheid te krijgen  

    <p><strong>Hoe zat het ook alweer met MH17?</strong><br>De Boeing-777 van Malaysia Airlines was op 17 juli op weg van Amsterdam naar Kuala Lumpur, toen-ie neerstortte boven Oost-Oekraïne. Alle 298 inzittenden kwamen om, onder wie 196 Nederlanders. Het toestel crashte in onrustig gebied. Sinds april vechten pro-Russische rebellen, die willen dat Oost-Oekraïne bij Rusland gaat horen, er tegen het Oekraïense leger. Veel mensen denken dat de rebellen ‘per ongeluk’ een zogeheten Buk-raket hebben afgevuurd op de MH17, omdat ze dachten dat het een Oekraïens legervliegtuig was.</p>
<p><strong>Er was toch allang bewijs dat dat verhaal klopt?</strong><br>Nou, bewijs… Op internet circuleren inderdaad een Facebookbericht en een opgenomen telefoongesprek waarin een rebellenbaas zegt dat hij een vliegtuig heeft neergeschoten. Maar 100% betrouwbaar is dat niet. In oorlogssituaties doen beide partijen er namelijk alles aan om hun tegenstander zwart te maken. Het zou dus ook kunnen dat de Oekraïners nepberichten hebben gemaakt om de rebellen de schuld te geven.<br><br><div class="media media-element-container media-default"><div id="file-12235" class="file file-image file-image-jpeg">

        
  
  <div class="content">
    <img title="bron: ANP" height="2666" width="5000" class="media-element file-default" src="https://7dagen.netlify.app/sites/default/files/ANP-28159812_0.jpg" alt="">  </div>

  
</div>
</div>
<p><strong>Op zoek naar écht bewijs dan maar. Hoe werkt zo’n reconstructie?</strong><br>Michel Piers van het Nationaal Lucht- en Ruimtevaartlaboratorium (NLR) weet er alles van. Hij heeft niets te maken met de MH17-reconstructie, maar is wel expert op het gebied van vliegramponderzoeken. ‘Het begint met het negeren van je verwachtingen. Eerst moet je je concentreren op de feiten.’ De experts moeten élke oorzaak weer voor mogelijk houden. Zelfs de mogelijkheid dat de ramp ‘gewoon’ een noodlottig ongeluk was.</p>
<p>OVV-experts hebben de afgelopen weken zo veel mogelijk wrakstukken verzameld op de nog altijd onrustige rampplek. Honderden onderdelen van het vliegtuig, groot en klein, zijn eerst per trein naar veiliger gebied gebracht. Komende week worden ze in vrachtwagens naar een grote loods op het militaire vliegveld Gilze-Rijen (Noord-Brabant) gebracht. Eerst wordt alles stukje voor stukje geïnspecteerd. ‘Bijvoorbeeld: is deze bagagebak afgescheurd of geknakt? In welke richting? En is deze stoel afgebroken omdat er iets heel zwaars op leunde of juist niet?’ legt Piers uit. Daarna wordt elk onderdeeltje aan een frame gehangen, een soort vliegtuiggeraamte. Zo wordt de hele Boeing stukje bij beetje weer opgebouwd.</p>
<p><strong>Wat heeft zo’n megapuzzel voor zin?</strong><br>‘Vaak is een reconstructie nuttig als het nodig is om het vliegtuig weer driedimensionaal te zien’, legt Piers uit. ‘Zo kun je zien waar schade precies is ontstaan en hoe vervolgens de rest van het vliegtuig kapotging.’</p>
<p>Op het opnieuw-in-elkaar-gepuzzelde-vliegtuig worden misschien dingen zichtbaar die niet uit de stapel losse wrakstukken blijkt. Een Buk-raket vuurt in de lucht een regen van scherven af. Dus als de rebellen (of misschien we de Oekraïners) echt zo’n ding hebben afgeschoten, is dat misschien te herkennen aan een heleboel kleine gaten aan één kant van het toestel. Maar mogelijk verraadt het iets heel anders: dat onder een passagiersstoel een bom is ontploft, bijvoorbeeld.<br><br><strong>Zorgt een reconstructie altijd voor duidelijkheid?</strong><br>Niet altijd. De afgelopen vijfentwintig jaar zijn wereldwijd zes vliegtuigen gereconstrueerd. Vier keer kwam de oorzaak aan het licht. En soms was die behoorlijk verrassend. Bij vlucht TWA800 bijvoorbeeld, die in 1996 bij New York ontplofte. Alle 230 inzittenden stierven. Veel mensen dachten aan een bomaanslag of aan militairen die ‘per ongeluk’ een raket hadden afgevuurd. Maar toen bijna zestienhonderd wrakstukken weer in elkaar werden gezet (zie de foto’s op deze pagina), bleek heel wat anders. ‘De experts ontdekten een kettingreactie van gebeurtenissen, die was begonnen met kortsluiting en vervolgens een explosie in de brandstoftank’, vertelt Piers. ‘TWA800 is dus een goed voorbeeld van hoe een reconstructie dus een einde kan maken aan alle geruchten en de échte oorzaak kan laten zien.’<br><br><div class="media media-element-container media-default"><div id="file-12234" class="file file-image file-image-jpeg">

        
  
  <div class="content">
    <img title="Bron: ANP" height="1036" width="1992" class="media-element file-default" src="https://7dagen.netlify.app/sites/default/files/AP01071603387TWA%20plane.jpg" alt="">  </div>

  
</div>
</div>
<p><em>Bovenstaande een foto van de reconstructie van toestel TWA800.</em></p>  
