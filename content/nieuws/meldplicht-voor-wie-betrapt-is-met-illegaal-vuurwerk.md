---
id: 3ff7a8ff6945468db5cf856d5d1ac054
type: nieuws
layout: post
title: "Meldplicht voor wie betrapt is met illegaal vuurwerk?"
permalink: /nieuws/meldplicht-voor-wie-betrapt-is-met-illegaal-vuurwerk/
date: 2022-05-11T19:16:41.067Z
author: 7biA1WiYB
excerpt: "De politie wil tijdens Oud en Nieuw een meldplicht voor mensen die gepakt zijn met illegaal vuurwerk. De politie hoopt dat agenten dan veiliger kunnen werken. Afgelopen jaren werden zij tijdens de jaarwisseling regelmatig bekogeld met zwaar vuurwerk. 3 vragen (én antwoorden) daarover.  "
seo:
  description: "Meldplicht voor wie betrapt is met illegaal vuurwerk?"
  title: "Meldplicht voor wie betrapt is met illegaal vuurwerk?"
---
De politie wil tijdens Oud en Nieuw een meldplicht voor mensen die gepakt zijn met illegaal vuurwerk. De politie hoopt dat agenten dan veiliger kunnen werken. Afgelopen jaren werden zij tijdens de jaarwisseling regelmatig bekogeld met zwaar vuurwerk. 3 vragen (én antwoorden) daarover.  

    <h3><strong>1. Wat is een meldplicht?</strong></h3>
<p>Wie betrapt wordt met illegaal vuurwerk zou zich enkele uren voor de jaarwisseling moeten melden bij de politie. Je mag pas uren daarna weer weg. Agenten zouden dan veiliger hun werk kunnen doen. 'Als je mensen een meldplicht oplegt, kunnen ze tijdens de jaarwisseling ook niet met vuurwerk gooien', zegt een woordvoerder van de <a href="https://www.politie.nl/nieuws/2018/november/2/00-pleidooi-voor-meldplicht-vuurwerkvandalen.html" target="_blank">politie</a>. 'Dan zijn die lui van de straat tijdens de viering van oud en nieuw.'</p>
<h3><strong>2. Wie kan zo'n meldplicht instellen?</strong></h3>
<p>Burgemeesters kunnen een meldplicht in hun stad of dorp verplicht stellen. Volgens de politie is het wel een zwaar middel, maar gemeenten lopen ook een groot risico als er huizen zijn waar illegaal vuurwerk ligt opgeslagen. 'Er moeten dan huizenblokken en woningen worden ontruimd. Het is wat ons betreft het overwegen waard', aldus de woordvoerder.</p>
<h3><strong>3. Zijn er andere oplossingen?</strong></h3>
<p>Burgemeester Ahmed Aboutaleb van Rotterdam pleit voor een <a href="https://www.ad.nl/rotterdam/rotterdam-vuurwerk-tijdens-oud-en-nieuw-alleen-in-vuurwerkzones~afe25186/" target="_blank">vuurwerkvrije stad</a>. De politie ziet ook de nadelen van zo'n verbod: het kan voor 'vuurwerktoerisme' zorgen. Iemand gaat dan gewoon met z'n vuurwerk naar vrienden of familie in een andere gemeente waar je het wel mag afsteken. Een alternatief is volgens de politie een georganiseerde vuurwerkshow. In wijken van Den Haag gebeurt dat al: 'Georganiseerd door de wijkbewoners zelf. Dat is interessant.’</p>  
