---
id: 068d72f5831e4b75ae62a5c9ff7cee2e
type: nieuws
layout: post
title: "Olympisch kampioen moet zwemtocht staken"
permalink: /nieuws/olympisch-kampioen-moet-zwemtocht-staken/
date: 2022-05-11T19:16:41.067Z
author: 7biA1WiYB
excerpt: "Dat het zwaar zou worden, wist Maarten van der Weijden wel. Toch wilde hij alles op alles zetten om de Elfstedenzwemtocht door Friesland tot een goed einde te brengen. Maar kou en vermoeidheid sloegen uiteindelijk toe. Vanmiddag besloot hij, na 163 kilometer en 55 uur zwemmen, om te stoppen.   "
seo:
  description: "Olympisch kampioen moet zwemtocht staken"
  title: "Olympisch kampioen moet zwemtocht staken"
---
Dat het zwaar zou worden, wist Maarten van der Weijden wel. Toch wilde hij alles op alles zetten om de Elfstedenzwemtocht door Friesland tot een goed einde te brengen. Maar kou en vermoeidheid sloegen uiteindelijk toe. Vanmiddag besloot hij, na 163 kilometer en 55 uur zwemmen, om te stoppen.   

    <p><a href="https://www.kidsweek.nl/nieuws/drie-dagen-zwemmen-voor-het-goede-doel" target="_blank">Maarten van der Weijden</a> begon zaterdagochtend aan een zwemtocht langs elf Friese steden: de Elfstedentocht. Daarmee wilde hij geld ophalen voor onderzoek naar kanker. Duizenden mensen stonden dag en nacht langs te kant om hem aan te moedigen. Ook was de zwemtocht live te volgen op <a href="https://www.youtube.com/watch?v=MXtQE8jW5Vg" target="_blank">YouTube</a>.</p>
<h3>Uitdaging</h3>
<p>De tocht van 200 kilometer was een enorme uitdaging. Het was niet alleen ver (drie dagen en twee nachten zwemmen), maar ook vies omdat het water vol E.coli-bacteriën (poepbacteriën) zit. Omdat Van der Weijden dat water gewoon binnenkreeg, liep hij het risico daarvan behoorlijk ziek te worden. </p>
<h3>Temperatuur<p></p></h3>
<p>Een arts en zijn trainer hielden de zwemmer dan ook voortdurend in de gaten. Via een speciale temperatuur-pil die Van der Weijden geslikt had, konden ze zijn lichaamstemperatuur meten. Afgelopen nacht rustte de zwemmer drie keer kort uit. Hoewel het een loeizware tocht was, wilde hij niet opgeven.</p>
<p>In overleg met zijn arts is Van der Weijden nu toch gestopt omdat het zoutgehalte in zijn lichaam niet goed was. Voor de zekerheid werd hij met een ambulance naar het ziekenhuis vervoerd.</p>
<p>Maandagavond werd Van der Weijden gehuldigd in zijn woonplaats Leeuwarden. Met de zwemtocht heeft hij ruim 2,5 miljoen euro opgehaald voor onderzoek naar kanker. Dat bedrag kan de komende dagen nog oplopen. <div class="media media-element-container media-default"><div id="file-534353" class="file file-image file-image-jpeg">

        
  
  <div class="content">
    <img alt="Maarten van der Weijden" title="Foto: ANP" height="2495" width="4000" class="media-element file-default" data-delta="1" src="https://7dagen.netlify.app/sites/default/files/ANP-59267974_0.jpg">  </div>

  
</div>
</div>  
