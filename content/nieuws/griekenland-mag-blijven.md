---
id: b86b8b2e26544ed89a419c3bc8cb2be5
type: nieuws
layout: post
title: "Griekenland mag blijven"
permalink: /nieuws/griekenland-mag-blijven/
date: 2022-05-11T19:16:41.067Z
author: 7biA1WiYB
excerpt: "Het was een zwaar en spannend weekend voor de Europese leiders, en vooral voor Griekenland. Maar na uren en uren praten, moeilijk kijken, weer praten, nog somberder kijken en toch maar weer opnieuw praten, zijn ze eruit. De Europese Unie gaat Griekenland helpen. Maar voor die hulp wordt flink wat terug verwacht. Wat is er precies afgesproken?  "
seo:
  description: "Griekenland mag blijven"
  title: "Griekenland mag blijven"
---
Het was een zwaar en spannend weekend voor de Europese leiders, en vooral voor Griekenland. Maar na uren en uren praten, moeilijk kijken, weer praten, nog somberder kijken en toch maar weer opnieuw praten, zijn ze eruit. De Europese Unie gaat Griekenland helpen. Maar voor die hulp wordt flink wat terug verwacht. Wat is er precies afgesproken?  

    <p>Na zeventien uur vergaderen konden de Europese regeringsleiders maandagochtend opgelucht ademhalen. Ze hebben eindelijk een plan waar iedereen het min of meer mee eens is. Griekenland krijgt opnieuw geld om de economie weer een beetje op te krikken. Het land kan dus ook gewoon in de euro blijven.</p>
<p><strong>Eisen</strong><br>Maar dat geld komt er niet zomaar. Griekenland moet flink bezuinigen en harde maatregelen nemen. De Griekse premier Tsipras kan bepaald nog geen vakantie gaan vieren. Hem wacht nog een pittige week.</p>
<p>Griekenland moet van de Europese leiders nu binnen drie dagen een heleboel beloften omzetten in wetten. En die wetten moeten ook nog eens uiterlijk woensdag door het Griekse parlement zijn aangenomen. Het gaat daarbij bijvoorbeeld om nieuwe belastingregels, lagere pensioenen en het opzetten van een speciaal fonds om zwakke banken te helpen.</p>
<p><strong>In de verkoop</strong><br>Een andere belangrijke eis van de andere Europese landen is dat Griekenland staatseigendommen als havens en vliegvelden moet gaan verkopen. Het geld dat daarmee wordt binnengehaald, moet meteen gebruikt worden om schulden af te lossen.</p>
<p>Het lijkt er vooralsnog wel op dat het Griekse parlement akkoord zal gaan met al die nieuwe wetten en regels. De meeste parlementsleden zijn vooral heel blij dat Griekenland hulp krijgt, al vinden ze de eisen die Europa als tegenprestatie stelt wel erg streng.</p>
<p><em>Meer weten over de Griekse crisis? In ons <a href="https://original.sevendays.nl/dossier-griekenland">Dossier Griekenland</a> leggen we o.a. uit hoe de Grieken in de geldproblemen zijn geraakt en stellen we de hoofdrolspelers van deze Griekse tragedie aan je voor.</em></p>  
