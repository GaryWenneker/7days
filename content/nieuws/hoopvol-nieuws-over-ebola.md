---
id: 8f6633f4aad14a5496c3940bb4d23f3b
type: nieuws
layout: post
title: "Hoopvol nieuws over ebola"
permalink: /nieuws/hoopvol-nieuws-over-ebola/
date: 2022-05-11T19:16:41.067Z
author: 7biA1WiYB
excerpt: "Triest ebola-nieuws is er in overvloed. De epidemie in West-Afrika is de grootste in zijn soort ooit. Er zijn sinds maart bijna vijfduizend doden gevallen. Zo’n negenduizend mensen (en waarschijnlijk meer) zijn besmet met het gevaarlijke virus.  "
seo:
  description: "Hoopvol nieuws over ebola"
  title: "Hoopvol nieuws over ebola"
---
Triest ebola-nieuws is er in overvloed. De epidemie in West-Afrika is de grootste in zijn soort ooit. Er zijn sinds maart bijna vijfduizend doden gevallen. Zo’n negenduizend mensen (en waarschijnlijk meer) zijn besmet met het gevaarlijke virus.  

    <p>Dat aantal verdubbelt elke drie weken. En ondanks waarschuwingen van hulpverleners heeft de westerse wereld lang zitten slapen. Maar er is ook hoopgevends te melden. Bij dezen.<br><br><strong>Ebola-vrij</strong><br>Twee van de vijf getroffen landen zijn nu ebola-vrij. Senegal en Nigeria. Daar zijn al meer dan een maand geen nieuwe gevallen meer. Volgens de Wereldgezondheidsorganisatie WHO reageerden beide landen snel en goed toen bekend werd dat er mensen besmet waren. De patiënten zijn direct geïsoleerd en op de juiste manier behandeld.<br>Wie contact met hen had gehad, werd scherp in de gaten gehouden. 'Verdachte'personen zijn getest. Bij de grensovergangen werden mensen met infraroodthermometers gecontroleerd op koorts, een van de ziekteverschijnselen. Hulpverleners zijn intensief getraind. En de bevolking is continu op de hoogte gehouden en voorgelicht over wat wel en niet te doen. Sociale media speelden daarbij een grote rol. In Senegal vielen nul doden. In Nigeria acht. <br><br><strong>Genezen</strong><br>De sterftekans ligt hoog, 70 tot 90%, wegens gebrek aan vaccin. Maar er zijn ook tientallen mensen genezen. In West-Afrika en in westerse landen. In die gevallen wist het afweersysteem van het lichaam zelf het virus te overwinnen. De Spaanse verpleegster die in een ziekenhuis in Madrid besmet raakte bij het verzorgen van een patiënt is deze week virusvrij verklaard.</p>
<p>Ook de Brit Will Pooley, die de besmetting in Sierrra Leone opliep, loopt weer gezond rond. Hij is in Londen behandeld met ZMapp (zie Werken aan vaccins). Pooley is nu terug naar Sierra Leone. 'Ik kan niet werkeloos toekijken terwijl er mensen sterven', zei de verpleegkundige. Artsen achten de kans klein dat overlevenden nog een keer door dezelfde virusvariant getroffen worden. Door antistoffen zijn zij waarschijnlijk (100% zekerheid is er niet) immuun.<br><br>Experts stellen dan ook voor om overlevenden in te zetten in de verzorging en voor het geven van bloed. Wie een bloedtransfusie krijgt van een overlevende heeft een grotere kans op genezing. <br><br><strong>Meer hulp</strong><br>We hebben niet op tijd gereageerd op de uitbraak, gaf de WHO deze week met schaamte toe. Maar nu lijkt iedereen dan toch wakker. 'We moeten snel handelen om dit dodelijke virus in te dammen', zei de Britse premier Cameron dit weekend. 'De EU moet meer doen', vindt ook de kersverse Nederlandse minister van Buitenlandse Zaken Koenders. Nu al sturen veel landen geld, goederen en mensen.<br><br>Ook particulieren komen in actie. Zo vertrok maandag uit het Nederlandse Deil een transport met voedsel en beschermingspakken naar Sierra Leone. De WHO wil dat de grootschalige hulp aan Guinee, Sierra Leone en Liberia begin november op gang is en werkt aan een actieplan. De strijd is nog niet gestreden. Maar als iedereen meehelpt, moet ebola te overwinnen zijn. <br><br><strong>Goed voorbereid</strong><br>In sommige westerse landen neemt de angst voor ebola toe. Vooral in de VS, sinds bekend werd dat twee Texaanse verpleegsters besmet raakten na het behandelen van een patiënt. Sommige tv-programma’s wakkeren de paniek verder aan. Maar de werkelijkheid is dat er in de VS tot nu toe maar één persoon aan ebola is overleden. En dat de kans op een uitbraak in westerse landen miniem is. 'We moeten niet toegeven aan hysterie. Ik heb ebola-artsen omhelsd en ik ben prima in orde. We moeten de getroffen landen juist helpen', vindt president Obama.<br> Nederlandse deskundigen zeggen hetzelfde. De verpleegkundigen in Spanje en de VS raakten besmet door fouten. Maar het Nederlands ziekenhuispersoneel heeft goed getraind met isolatiepakken en neppatiënten. En alle acht de academische ziekenhuizen weten precies wat ze moeten doen mocht de piepkleine kans op een ebola-patiënt zich voordoen.  </p>
<p><strong>Werken aan vaccins</strong><br>De Britten, de Canadezen, de Russen, de Japanners, de Amerikanen… Allemaal werken ze aan ebola-vaccins als ZMapp en VRC 207. Testen op apen waren al succesvol. En er zijn ook besmette Amerikanen genezen die ZMapp kregen, maar of dat aan het middel lag is niet zeker.<br>Op dit moment worden de vaccins voor het eerst ook op een grotere groep mensen getest. Slagen die tests dan kan er met een beetje geluk in het voorjaar van 2015 een goed werkend middel zijn. Maar hopelijk is de epidemie dan al onder controle. <br><br><strong>Kijken en bellen</strong><br>De NOS zendt vrijdag om 21.00 uur op NPO2  Ebola: feiten en fabels uit. Daarin worden vragen beantwoord als 'Wat is het ebola precies?' en 'Hoe groot is de kans op een uitbraak in Nederland?' Er is ook een landelijke gratis ebola-lijn geopend: 0800-0480. Medewerkers van het Rijksinstituut voor Volksgezondheid en Milieu zitten aan de andere kant om vragen te beantwoorden.<br><br><em>Hoe zit het ook alweer precies met het ebolavirus? In ons <a href="https://7dagen.netlify.app/dossier-ebola">dossier ebola</a> kun je al onze artikelen over de epidemie nog eens rustig nalezen.</em></p>  
