---
id: fba60206127f4908a3b693ba53c97aeb
type: nieuws
layout: post
title: "Grafkamer van faraodochter ontdekt in Egypte"
permalink: /nieuws/grafkamer-van-faraodochter-ontdekt-in-egypte/
date: 2022-05-11T19:16:41.067Z
author: 7biA1WiYB
excerpt: "Egyptische archeologen hebben een 3.700 jaar oude grafkamer gevonden die waarschijnlijk van een dochter van een farao is. Dat meldde het Egyptische ministerie van Oudheden afgelopen week.  "
seo:
  description: "Grafkamer van faraodochter ontdekt in Egypte"
  title: "Grafkamer van faraodochter ontdekt in Egypte"
---
Egyptische archeologen hebben een 3.700 jaar oude grafkamer gevonden die waarschijnlijk van een dochter van een farao is. Dat meldde het Egyptische ministerie van Oudheden afgelopen week.  

    <p>De oude grafkamer werd gevonden in de stad Dahshur, een piramidestad ten zuiden van de hoofdstad Caïro. Archeologen zijn in deze regio volop bezig met grafwerkzaamheden en hopen hiermee nog meer geheimen van de mysterieuze oude bouwwerken op te lossen.</p>
<h3>Sarcofaag</h3>
<p>Op Facebook vertelt het ministerie dat het gaat om een dochter van farao Emenikamaw. Zijn piramide ligt zeshonderd meter verderop. De oude grafkamer werd vorige maand al ontdekt. Toen vond een aantal archeologen hiërogliefen met de naam van de farao. In de kamer werden ook overblijfselen van een sarcofaag (een stenen doodskist) ontdekt.</p>
<p><iframe allowtransparency="true" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fpermalink.php%3Fstory_fbid%3D1410685848977061%26id%3D172009302844728&amp;width=500" width="500" height="765" frameborder="0"></iframe></p>
<h3>Ritueel</h3>
<p>Daarnaast vond de groep onderzoekers een houten doos met daarop een inscriptie van drie regels. Volgens hoofdarcheoloog Adel Okasha gaat het om hiërogliefen die ritueel worden aangebracht om de overledene te beschermen. Naast deze tekens staat ook de naam van de eigenaar op de doos. In de doos zaten restanten van diverse organen.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant 7Days!</em></p>  
