---
id: 4bf7f8f6819d4740922291b1f574e968
type: nieuws
layout: post
title: "Emma (16) krijgt eindelijk hulp"
permalink: /nieuws/emma-16-krijgt-eindelijk-hulp/
date: 2022-05-11T19:16:41.067Z
author: 7biA1WiYB
excerpt: "Psychologen, psychiaters, de crisisopvang. Er is al van alles geprobeerd om Emma (16) te helpen. Het meisje heeft zware psychische problemen. Er is wel een plek waar ze geholpen kan worden maar die zit vol. Daarop deed haar moeder een noodoproep en daaraan heeft staatssecretaris Van Rijn van Volksgezondheid nu gehoor gegeven.  "
seo:
  description: "Emma (16) krijgt eindelijk hulp"
  title: "Emma (16) krijgt eindelijk hulp"
---
Psychologen, psychiaters, de crisisopvang. Er is al van alles geprobeerd om Emma (16) te helpen. Het meisje heeft zware psychische problemen. Er is wel een plek waar ze geholpen kan worden maar die zit vol. Daarop deed haar moeder een noodoproep en daaraan heeft staatssecretaris Van Rijn van Volksgezondheid nu gehoor gegeven.  

    <p>‘Geld of wachtlijsten mogen in acute gevallen nooit een reden zijn om een kind niet op tijd te behandelen.’ Dat schrijft staatssecretaris van Rijn vandaag in een brief naar de Tweede Kamer. Hij heeft gesproken met de ouders van Emma, hulpverleners en de gemeente om tot een oplossing te komen en een goede opvangplek voor Emma te vinden.</p>
<h3>Noodoproep</h3>
<p>Emma's moeder deed vorige week een noodoproep op Facebook en op tv in <em>RTL Late Night</em>. Ze zei bang te zijn dat haar dochter zichzelf van het leven beroofd als ze niet wordt geholpen. Dat heeft ze namelijk al eerder geprobeerd. ‘Haar psychische situatie is heel ingewikkeld. Het is de hele dag druk in haar hoofd en ze krijgt veel prikkels', vertelde ze op tv. <br><div class="media media-element-container media-default"><div id="file-417963" class="file file-image file-image-jpeg">

        
  
  <div class="content">
    <img alt="Claudia - moeder Emma foto RTL Late Night" title="Claudia - moeder Emma foto RTL Late Night" height="349" width="620" style="width: 800px; height: 450px;" class="media-element file-default" data-delta="1" src="https://original.sevendays.nl/sites/default/files/RTL-Late-Night-claudia.jpg">  </div>

  
</div>
</div><em>Emma's moeder Claudia in RTL Late Night</em>
<h3>Complexe problemen</h3>
<p>Al drie jaar zijn Emma's ouders op zoek naar een goede opvangplek. In een kliniek in de buurt van haar woonplaats Rijen kan ze niet terecht. Daarvoor zijn Emma's problemen te complex. Er is wel een instelling in Nederland die zulke ingewikkelde problemen aan kan, maar die heeft maar acht plekken en zit vol. </p>
<p><div class="media media-element-container media-default"><div id="file-417964" class="file file-image file-image-jpeg">

        
  
  <div class="content">
    <img alt="Martin van Rijn foto ANP" title="Martin van Rijn foto ANP" height="534" width="800" style="width: 800px; height: 534px;" class="media-element file-default" data-delta="1" src="https://original.sevendays.nl/sites/default/files/ANP-50666372.jpg">  </div>

  
</div>
</div><em>Staatssecretaris Van Rijn (Volksgezondheid) heeft beloofd Emma te helpen</em>
<h3>Plek voor Emma</h3>
<p>Op dit moment verblijft Emma in de crisisopvang maar daar kan ze niet lang blijven. Volgens staatssecretaris Van Rijn is er nu een andere opvangplek voor haar gevonden waar ze behandeld kan worden. Als haar ouders die geschikt vinden kan ze eindelijk geholpen worden. </p>
<p>Emma werd na de oproep van haar moeder op Facebook overspoeld met lieve berichtjes. Dat deed haar erg goed. </p>
<p><iframe allowtransparency="true" frameborder="0" height="281" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Femma.vandooren.773%2Fposts%2F1204102303068657&amp;width=500" width="500"></iframe></p>  
