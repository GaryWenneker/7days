---
id: 0f1c87bad51c4d1a9f7d0a410ddcbd3a
type: nieuws
layout: post
title: "7 Olympische Spelen om nooit te vergeten"
permalink: /nieuws/7-olympische-spelen-om-nooit-te-vergeten/
date: 2022-05-11T19:16:41.067Z
author: 7biA1WiYB
excerpt: "Vrijdag beginnen in Rio de Janeiro de 28e Olympische Zomerspelen. Duizenden sporters willen daar geschiedenis schrijven. Hoe ziet het verleden van de Spelen er zelf eigenlijk uit? Dit zijn de edities om nooit te vergeten.  "
seo:
  description: "7 Olympische Spelen om nooit te vergeten"
  title: "7 Olympische Spelen om nooit te vergeten"
---
Vrijdag beginnen in Rio de Janeiro de 28e Olympische Zomerspelen. Duizenden sporters willen daar geschiedenis schrijven. Hoe ziet het verleden van de Spelen er zelf eigenlijk uit? Dit zijn de edities om nooit te vergeten.  

    <p><strong>776 v.Chr: de (naakte) eerste Spelen</strong><br>We mogen de oude Grieken dankbaar zijn: zij hebben de basis gelegd voor de Olympische Spelen. Op de heuvels van de berg Olympus, om precies te zijn. Daar werden elke vier jaar sportwedstrijden gehouden om hun oppergod Zeus te eren. Hardlopen, verspringen, speerwerpen en worstelen: de mannelijke deelnemers deden het allemaal. En allemaal naakt: zonde als kleding die mooie lichamen bedekt, toch?</p>
<p>Na duizend jaar maakte de Romeinse keizer Theodosius I een einde aan de 'klassieke' Spelen. 'Heidens gedoe', vond hij 't.</p>
<p><div class="media media-element-container media-default"><div id="file-20801" class="file file-image file-image-jpeg">

        
  
  <div class="content">
    <img height="675" width="1210" class="media-element file-default" src="https://original.sevendays.nl/sites/default/files/olympia2.jpg" alt="">  </div>

  
</div>
</div><em>In Olympia (Griekenland) kun je de restanten van het sportstadion nog altijd bezoeken.</em>
<p><strong>1896: de 2.0-Spelen</strong><br>'Laten we de Olympische Spelen weer organiseren!' Dat riept de welgestelde Fransman Pierre de Coubertin eind negentiende eeuw. En zo geschiedde: in 1896 vonden de eerste 'moderne' Spelen plaats. Natuurlijk in Griekenland: het land waar het ooit allemaal begon. Slechts veertien landen deden mee. Nederland stapte pas vier jaar later in.</p>
<p><strong>1900 en 1904: de puinhoop-Spelen</strong><br>Het had weinig gescheeld of de Olympische Spelen waren, een paar jaar na de comeback, alweer gesneuveld. De Spelen in Parijs in 1900 en in Saint-Louis (VS) in 1904 verliepen zó rommelig, dat weinig landen er meer vertrouwen in hadden. De Spelen duurden maandenlang en bizarre sporten, zoals modderworstelen en paalklimmen, stonden opeens op het programma. De Olympische marathon uit 1904 is nog altijd bekend: de winnaar had een <a href="http://jalopnik.com/5928842/the-first-winner-of-the-1904-olympic-marathon-used-a-car-the-second-winner-used-drugs-and-booze" target="_blank">taxi</a> naar de finish genomen.</p>
<p><div class="media media-element-container media-default"><div id="file-20803" class="file file-image file-image-jpeg">

        
  
  <div class="content">
    <img height="617" width="1090" class="media-element file-default" src="https://original.sevendays.nl/sites/default/files/olympics.jpg" alt="">  </div>

  
</div>
</div><em>Bij de Spelen</em> <i>in 1904 ging het er nog niet zo professioneel aan toe als nu...</i>
<p><strong>1928: de Nederlandse Spelen</strong><br>Na de mislukte edities begin twintigste eeuw werden de Spelen echt een prestigeproject. Nederland wilde dan ook heel graag gastland zijn en in 1928 kwam die droom uit. Speciaal voor de Spelen werd het Olympisch Stadion in Amsterdam uit de grond gestampt. Bij deze Nederlandse editie werd voor het eerst het Olympisch vuur gebruikt: een traditie die we nog altijd kennen.</p>
<p><strong>1936: de nazi-Spelen</strong><br>Het kwam Adolf Hitler goed uit dat Duitsland in 1931 de Spelen toegewezen kreeg. Zo kon de dictator het naziregime op de kaart zetten. 'Kijk eens hoe groots nazi-Duitsland is!', was de boodschap tijdens het toernooi vijf jaar later. De nazi-politiek zorgde wel voor veel ophef: landen als de Verenigde Staten en Nederland dreigden het evenement te boycotten als minderheden, zoals joodse en zwarte atleten, niet welkom waren. Tegen Hitlers zin in was het de zwarte Amerikaanse atleet Jesse Owens die met vier gouden medaillles de held van de Berlijnse Spelen werd. <a href="https://original.sevendays.nl/recensies/film/race-geen-gewone-sportfilm" target="_blank">Over deze atleet is onlangs een film gemaakt.</a></p>
<p><div class="media media-element-container media-default"><div id="file-20802" class="file file-image file-image-jpeg">

        
  
  <div class="content">
    <img height="551" width="800" class="media-element file-default" src="https://original.sevendays.nl/sites/default/files/Bundesarchiv_B_145_Bild-P017073%2C_Berlin%2C_Olympische_Spiele_im_Olympiastadion.jpg" alt="">  </div>

  
</div>
</div><em>De nazi-vlag (rechts) en de Olympische vlag wapperden in 1936 naast elkaar</em>
<p><strong>1980: de geboycotte Spelen</strong><br>Politiek gerommel zorgde vaker voor problemen op de 'vredelievende' Spelen. Zo besloten de Verenigde Staten in 1980 om niet mee te doen aan de Spelen in Moskou, Rusland. De Sovjet-Unie, zoals het land toen heette, was namelijk Afghanistan binnengevallen. De Amerikanen waren daar zó boos over, dat ze de Spelen boycotten. Veel andere landen, zoals Canada en Japan, volgden dit voorbeeld. Zeker 62 landen kwamen niet opdagen. De Russen vonden het niet erg: die veroverden op die manier extra veel medailles.</p>
<p><strong>1996: de niet-feestelijke Spelen</strong><br>Met 197 deelnemende landen waren de Spelen in het Amerikaanse Atlanta groter dan ooit. Het moest een groot feest worden: het was honderd jaar na de eerste moderne Spelen. Feestelijk werd het niet. Zo was het verkeer in de stad één grote puinhoop. Het dieptepunt was een bomaanslag in het Centennial Olympic Park tijdens de Spelen: daarbij vielen twee doden en ruim honderd gewonden. </p>
<p><em>De 28e editie van de Olympische Spelen vinden van 5 augustus tot 21 augustus plaats in Rio de Janeiro. In ons <a href="https://original.sevendays.nl/tag/dossier-olympische-spelen">Dossier Olympische Spelen</a> lees je alles wat je moet weten.</em></p>  
