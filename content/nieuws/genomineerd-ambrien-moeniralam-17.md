---
id: 7844f5cc8ad74c3b81719622ea3ba452
type: nieuws
layout: post
title: "Genomineerd: Ambrien Moeniralam (17)"
permalink: /nieuws/genomineerd-ambrien-moeniralam-17/
date: 2022-05-11T19:16:41.067Z
author: 7biA1WiYB
excerpt: "Hoe verschillend de genomineerden voor de 7Days Jongere van het Jaar ook zijn, ze presteerden dit jaar allemaal iets bijzonders. Ambrien strijdt - en krijt - tegen straatintimidatie.  "
seo:
  description: "Genomineerd: Ambrien Moeniralam (17)"
  title: "Genomineerd: Ambrien Moeniralam (17)"
---
Hoe verschillend de genomineerden voor de 7Days Jongere van het Jaar ook zijn, ze presteerden dit jaar allemaal iets bijzonders. Ambrien strijdt - en krijt - tegen straatintimidatie.  

    <p>‘Hey schatje, kom 's naar hier’,  ‘Ik zou jou doen’  of ‘Mooi rokje’.  Ambrien (17) uit Amsterdam verzamelt intimiderende opmerkingen en tekent die later met stoepkrijt op straat. Op Instagram plaatst ze daar foto’s van. Het is niet oké dat zulke dingen worden geroepen, vindt ze, en dat wil ze zoveel mogelijk mensen laten weten.</p>
<h3>Hoe was jouw 2019?</h3>
<p>‘Een van de beste jaren tot nu toe. Ik voel me blessed. Er is zoveel aandacht voor cat calling gekomen. Daardoor heb ik het gevoel dat ik steeds dichterbij mijn doel kom. Het zal niet zomaar stoppen, maar ik ben blij dat mensen er met elkaar over in gesprek gaan. Over de hele wereld, want er zijn nu zo’n 150 accounts in verschillende landen. Ik heb positieve maar ook negatieve reacties gekregen, maar mensen gaan er in elk geval over nadenken en de discussie met elkaar aan.’</p>
<h3>Wat zijn je plannen voor de toekomst?</h3>
<p>'In 2020 wil ik een chalk back-event organiseren. Dan deel ik goodiebags met krijt uit aan mensen op straat, zodat iedereen kan krijten wat hij of zij kwijt wil. Het is voor mij ook een manier om meer in contact te komen met mijn volgers op mijn Insta-account <a href="https://www.instagram.com/catcallsofams/?hl=nl" target="_blank">@catcallsofams</a>.’</p>
<h3>Wat is je motto?</h3>
<p>Speak up! Zeg wat je wilt zeggen. Misschien heb je niet altijd het gevoel dat je gehoord wordt, maar het helpt echt. En daarnaast vind ik dat je haat met liefde moet bestrijden. Niet terugbijten, want dat werkt averechts. Als je liefdevol reageert, dring je meer door tot anderen. En dan laat je zien dat jij de <em>bigger person </em>bent.'</p>
<h3>Waarom moeten we op jou stemmen?</h3>
<p>'Lastige vraag, maar ik denk: omdat er meer bewustwording moet komen over dit probleem. Het gebeurt ook bij 12-jarige meisjes en jongens. En het doet zoveel meer met iemand dan je misschien denkt. Als je wil dat dat stopt, stem op dan mij.'</p>  
