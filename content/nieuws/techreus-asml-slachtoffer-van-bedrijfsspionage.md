---
id: ad2002c793754b31a2b65f318bf902a9
type: nieuws
layout: post
title: "Techreus ASML slachtoffer van bedrijfsspionage"
permalink: /nieuws/techreus-asml-slachtoffer-van-bedrijfsspionage/
date: 2022-05-11T19:16:41.067Z
author: 7biA1WiYB
excerpt: "Het lijkt wel een film. Het Nederlandse hightechbedrijf ASML, ook wel de 'parel' van onze economie genoemd, is van honderden miljoenen aan bedrijfsgeheimen bestolen. Sommigen beweren dat 'China' daarachter zit, maar is dat ook echt zo?  "
seo:
  description: "Techreus ASML slachtoffer van bedrijfsspionage"
  title: "Techreus ASML slachtoffer van bedrijfsspionage"
---
Het lijkt wel een film. Het Nederlandse hightechbedrijf ASML, ook wel de 'parel' van onze economie genoemd, is van honderden miljoenen aan bedrijfsgeheimen bestolen. Sommigen beweren dat 'China' daarachter zit, maar is dat ook echt zo?  

    <p>ASML maakt machines waarmee chips worden gemaakt. Chips kun je vergelijken met de ‘hersenen’ van bijvoorbeeld jouw laptop of smartphone. Maar ze zitten ook in andere apparaten, zoals auto’s. Behoorlijk ingewikkelde technieken die ze daar ontwikkelen dus. En omdat ASML een van de weinige bedrijven ter wereld is die zich hiermee bezighoudt, zijn hun gegevens goud waard. </p>
<h3>Opmerkelijk</h3>
<p>In 2015 stapte Samsung (een van de belangrijkste klanten van ASML) naar een kleine, onbekende concurrent. XTAL was nog maar een jaar bezig en had, een paar straten van ASML in het Amerikaanse Silicon Vally, zijn deuren geopend. En ook andere klanten van ASML stapten over naar de nieuwkomer. Dat zo'n klein en onbekend bedrijf zich kon meten aan techreus ASML was toch op z'n minst opmerkelijk. En het riep vragen op bij ASML. In 2016 stapte de wereldleider op het gebied van chipmachines naar de rechter. En kreeg gelijk. XTAL werd veroordeeld voor bedrijfsspionage en diefstal van bedrijsgeheimen. De schadevergoeding die ze aan ASML moesten betalen: 223 miljoen dollar. XTAL werd failliet verklaard. Wat was er aan de hand? In 2014 vertrokken twee medewerkers van ASML, na jaren trouwe dienst, om hun eigen bedrijfje (ja juist: XTAL) te beginnen. Zij kregen van een aantal van hun oud-collega's maandenlang de meest waardevolle, geheime en kostbare informatie doorgespeeld. Bedrijfsspionage dus.</p>
<h3>China</h3>
<p>Het <a href="https://www.volkskrant.nl/nieuws-achtergrond/chinese-spionnen-stelen-geheimen-nederlands-chipmachinebedrijf-schade-tot-in-de-honderden-miljoenen~b77b932e/" target="_blank"><em>FD</em></a> kwam donderdag met het nieuws op de proppen. Maar wat heeft de staat China nou met het hele verhaal te maken? Nou, dat de mensen achter XTAL ook de mensen achter een ander bedrijf zijn, dat linken zou hebben met de Chinese overheid. Maar volgens ASML is de gedachte van een Chinees complot veel te vergezocht. Zij zeggen dat ze ordinair beroofd door mensen die het alleen maar om geld ging.</p>  
