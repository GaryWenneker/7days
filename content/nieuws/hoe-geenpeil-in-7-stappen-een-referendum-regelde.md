---
id: a557a5e823704d179654bab0a273440f
type: nieuws
layout: post
title: "Hoe GeenPeil in 7 stappen een referendum regelde"
permalink: /nieuws/hoe-geenpeil-in-7-stappen-een-referendum-regelde/
date: 2022-05-11T19:16:41.067Z
author: 7biA1WiYB
excerpt: "Het is actiegroep GeenPeil gelukt: er komt een referendum over de uitbreiding van Europa. De afgelopen weken wisten zij ruim 450.000 handtekeningen te verzamelen en die zijn goedgekeurd. Iedereen die in Nederland mag stemmen, mag binnenkort zijn of haar mening over Europa geven. De uitslag geldt dan als -belangrijk- advies voor de Tweede Kamer. Hoe regel je dat eigenlijk, zo’n referendum?  "
seo:
  description: "Hoe GeenPeil in 7 stappen een referendum regelde"
  title: "Hoe GeenPeil in 7 stappen een referendum regelde"
---
Het is actiegroep GeenPeil gelukt: er komt een referendum over de uitbreiding van Europa. De afgelopen weken wisten zij ruim 450.000 handtekeningen te verzamelen en die zijn goedgekeurd. Iedereen die in Nederland mag stemmen, mag binnenkort zijn of haar mening over Europa geven. De uitslag geldt dan als -belangrijk- advies voor de Tweede Kamer. Hoe regel je dat eigenlijk, zo’n referendum?  

    <p><strong>Stap 1: Kies een onderwerp</strong><br>Je kunt niet zomaar overal een referendum over organiseren. Het mag alleen gaan over een wet die al is aangenomen, maar nog niet in werking is. Dus je moet goed in de gaten houden wat de Tweede Kamer beslist. Let op: over de Grondwet, de begroting of het Koningshuis mogen geen referenda gehouden worden.</p>
<p><strong>Stap 2: Naar de Kiesraad</strong><br>Als je een wet hebt gevonden waar je fel op tegen bent, moet je een verzoek indienen bij de Kiesraad. Die bepaalt of je je wel aan alle regels houdt. Zo ja, dan is het tijd voor de volgende stap.</p>
<p><strong>Stap 3: Handtekeningen verzamelen</strong><br>Nu begint het echte werk: Binnen vier weken moet je alvast tienduizend handtekeningen verzamelen. Daarmee laat je zien dat je serieus bent en dat je medestanders hebt. De tienduizend handtekeningen moeten op papier verzameld worden en bij de Kiesraad worden ingeleverd.</p>
<p><strong>Stap 4: Nóg meer handtekeningen verzamelen </strong><br>Gelukt? Nu moet je nóg meer handtekeningen gaan ronselen. Driehonderdduizend, om precies te zijn. En dan tellen de tienduizend handtekeningen die je al had niet eens mee. Je hebt daar zes weken de tijd voor. Zorg dat je wat extra handtekeningen verzamelt, dat is handig voor stap 5.</p>
<p><div class="media media-element-container media-default"><div id="file-12278" class="file file-image file-image-jpeg">

        
  
  <div class="content">
    <img title="Bron: ANP" height="3768" width="5958" style="font-size: 13.008px; line-height: 20.0063px;" class="media-element file-default" src="https://7dagen.netlify.app/sites/default/files/ANP-34324601_0.jpg" alt="">  </div>

  
</div>
</div><br><em>Jan Roos van het actiecomite GeenPeil maakte door heel het land reclame</em><br><br><strong>Stap 5: Handtekeningen controleren</strong><br>Met de driehonderdduizend handtekeningen klop je weer aan bij de Kiesraad. Zij controleren of ze wel geldig zijn en of je niet stiekem zelf hebt zitten krabbelen. Binnen twee weken krijg je de uitslag te horen.
<p><strong>Stap 6: Het referendum organiseren</strong><br>Groen licht van de Kiesraad? Dan barst het politieke feest los! Een commissie bepaalt dan de dag waarop het referendum wordt gehouden, maximaal zes maanden na het besluit van de Kiesraad. Gemeenten moeten stemlokalen inrichten, er moeten stemformulieren komen enzovoort. Dat kost alles bij elkaar zo’n 27 miljoen euro.</p>
<p><strong>Stap 7: Naar de stembus</strong><br>Op de dag van het referendum mogen de kiezers naar de stembus, net als bij gewone verkiezingen. Alleen stemmen ze niet op een partij, maar zeggen ze of ze voor of tegen de nieuwe wet zijn.</p>
<p><strong>Waar gaat het eigenlijk over?</strong><br>Op deze manier een referendum regelen kan pas sinds juli van dit jaar. GeenPeil, een actiegroep gesteund door weblog GeenStijl, maakt er meteen gebruik van. Het referendum (de datum is nog niet bekend) zal gaan over een ingewikkeld verdrag dat Europa met Oekraïne wil sluiten. Volgens tegenstanders is het een eerste stap voor Oekraïne om lid te worden van de Europese Unie. En dat is een slecht idee, vinden ze. Want het kost geld, <a href="https://7dagen.netlify.app/nieuws/herrie-oekra%C3%AFne-alle-hoofdrolpelers">we mengen ons in een conflict met Rusland</a> en mensen zitten er helemaal niet op te wachten. Maar voorstanders willen juist meer samenwerking met andere landen en denken dat het verdrag met Oekraïne goed is voor de economie. </p>
<p>De Nederlandse regering is van plan in te stemmen met het verdrag, maar moet nu eerst het referendum afwachten. Stemt een meerderheid vóór het verdrag? Dan gaat dat gewoon door. Gaat minder dan 30% van de mensen naar de stembus? Dan hoeft niemand zich iets van de uitslag aan te trekken. Maar komt meer dan 30% opdagen en stemt de meerderheid tegen het verdrag, dan moet de politiek opnieuw naar de wet kijken. De uitslag in alleen een advies, de regering hoeft er niet naar te luisteren. Maar of ze dat durven…</p>  
