---
id: a46380cadde145a594728e1479020489
type: nieuws
layout: post
title: "Babbeltruc-bende aangehouden in Amsterdam"
permalink: /nieuws/babbeltruc-bende-aangehouden-in-amsterdam/
date: 2022-05-11T19:16:41.067Z
author: 7biA1WiYB
excerpt: "Ze deden zich voor als postbezorgers en belden hun slachtoffers op met de aankondiging dat er een pakketje bezorgd zou worden. Hiervoor moest een klein geldbedrag betaald worden, en dat kon alleen door te pinnen. Zo maakte de 'babbeltruc-bende' duizenden euro's buit.  "
seo:
  description: "Babbeltruc-bende aangehouden in Amsterdam"
  title: "Babbeltruc-bende aangehouden in Amsterdam"
---
Ze deden zich voor als postbezorgers en belden hun slachtoffers op met de aankondiging dat er een pakketje bezorgd zou worden. Hiervoor moest een klein geldbedrag betaald worden, en dat kon alleen door te pinnen. Zo maakte de 'babbeltruc-bende' duizenden euro's buit.  

    <p><a href="https://www.at5.nl/artikelen/187054/babbeltruc-bende-opgepakt-jongste-verdachte-14-jaar-oud" target="_blank">AT5</a> meldt dat de politie de 'babbeltruc-bende' na een groot onderzoek, van ruim een jaar, heeft aangehouden. In totaal zijn er zeven verdachten opgepakt in de leeftijd van 14 tot en met 40 jaar. De mannen hadden het vooral gemunt op kwetsbare ouderen in onder andere Amsterdam-West.</p>
<h3>Pinpas</h3>
<p>Als de zogenaamde bezorger na het telefoontje voor de deur stond, werd deze gevraagd naar de pinpas. Hij of zij moest daarna de pincode op een telefoon intoetsen. De verdachte ruilde de pinpas dan stiekem om. De bende kon zo duizenden euro's buit maken. In totaal worden de zeven Amsterdammers verdacht van betrokkenheid bij ruim vijfenzestig zaken.</p>
<h3>Gevangenis</h3>
<p>De jongste verdachte van het stel is 14 jaar. Hij is veroordeeld tot achttien maanden cel in een jeugdgevangenis en een werkstraf van tweehonderd uur. Ook moet hij een schadevergoeding van zeshonderd euro betalen. De overige verdachten zijn ook veroordeeld tot gevangenisstraffen en geldboetes. Twee van de verdachten mogen hun proces in vrijheid afwachten en twee anderen worden niet vervolgd omdat er niet voldoende bewijs was.</p>
<h3>Heterdaad</h3>
<p>De politie kwam de bende op het spoor toen in Utrecht twee van de mannen op heterdaad werden betrapt. Daarna volgden de andere aanhoudingen.</p>  
