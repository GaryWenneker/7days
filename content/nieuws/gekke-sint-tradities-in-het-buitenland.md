---
id: c1e447fc84fe4a37a709dd69366e4c2d
type: nieuws
layout: post
title: "Gekke Sint-tradities in het buitenland"
permalink: /nieuws/gekke-sint-tradities-in-het-buitenland/
date: 2022-05-11T19:16:41.067Z
author: 7biA1WiYB
excerpt: "Sinds dit weekend is Sinterklaas weer in Nederland. Staat-ie hier bekend als een ware acrobaat die op zijn paard over de daken racet. In een aantal Europese landen staat-ie om hele andere dingen bekend...  "
seo:
  description: "Gekke Sint-tradities in het buitenland"
  title: "Gekke Sint-tradities in het buitenland"
---
Sinds dit weekend is Sinterklaas weer in Nederland. Staat-ie hier bekend als een ware acrobaat die op zijn paard over de daken racet. In een aantal Europese landen staat-ie om hele andere dingen bekend...  

    <p>In meerdere Europese landen maakt de Sint zijn opwacht in de decembermaand. Maar de tradities rondom de goedheiligman verschillen echter nogal...</p>
<h3>Horrorfilm</h3>
<p>In Oostenrijk ziet Sinterklaas er exact uit als de onze. Maar Piet is vervangen door een engel, die de namen van kinderen opschrijft in <em>Het Grote Boek</em>. Lieve kinderen krijgen cadeautjes, maar stoute kinderen zijn de sjaak. Deze moeten mee met: Krampus. Een duivelsfiguur gehuld in een masker met hoorns en donkere kleding. Ondeugende kinderen worden door Krampus in de zak gestopt en gestraft. Sinterklaasavond lijkt in Oostenrijk meer op een scène uit een horrorfilm dan op het kinderfeest dat wij kennen.</p>
<h3>Zweepje</h3>
<p>Ook in Frankrijk is het hulpje van Sinterklaas geen lieverdje. Hij heet Père Fouettard, in het Nederlands vertaald naar zweepvader. Fouettard was een slager die drie kinderen in stukken hakte en ze vervolgens in een vat stopte. Sinterklaas redde de kinderen en sindsdien moet Fouettard verplicht mee met de goedheiligman. Oorspronkelijk strafte de slager stoute kinderen met een zweep, maar tegenwoordig is hij wat milder.</p>
<h3>Proost</h3>
<p>In Tsjechië krijgt de Sint bij elk huisbezoek een borreltje. Vergezeld door zijn hulpjes, een engel en een duivel, trekt hij op 5 december langs alle huizen. De kinderen krijgen dan cadeautjes, mandarijntjes en pinda’s. En Sinterklaas krijgt als beloning voor het harde werken een alcoholische versnapering. Zou hij daarna nog de daken opgaan?</p>
<p><div class="media media-element-container media-default"><div id="file-420221" class="file file-image file-image-gif">

        
  
  <div class="content">
    <img alt="giphy cheers" title="Beeld: Giphy" height="270" width="480" style="width: 800px; height: 450px;" class="media-element file-default" data-delta="1" src="https://7dagen.netlify.app/sites/default/files/giphy_39.gif">  </div>

  
</div>
</div>
<h3>Karper in brooddeeg</h3>
<p>In Bulgarije wordt op 6 december Sint Nicolaasdag gevierd. Dit is geen kinderfeest, maar een feestdag voor zeelui. De Sint is wordt hier gezien als de beschermer van de vissers. Dit omdat hij volgens een legende een zinkend schip redde door een karper in een gat in de romp te stoppen. Om deze gebeurtenis te vieren eten de Bulgaren Ribnik, gebakken karper in brooddeeg.</p>  
