---
id: 1119d6e9218d4331a4fab3eb15f16e90
type: nieuws
layout: post
title: "Wie is die Lucas Moura eigenlijk?"
permalink: /nieuws/wie-is-die-lucas-moura-eigenlijk/
date: 2022-05-11T19:16:41.067Z
author: 7biA1WiYB
excerpt: "Was Ajacied Ziyech nog de held van de eerste helft, in de tweede helft waren alle ogen op iemand anders gericht. Lucas Moura scoorde een hattrick voor de Spurs, waarvan de laatste ver in de blessuretijd. En daardoor staat zijn club op 1 juni in de finale van de Champions League. Wie is hij?  "
seo:
  description: "Wie is die Lucas Moura eigenlijk?"
  title: "Wie is die Lucas Moura eigenlijk?"
---
Was Ajacied Ziyech nog de held van de eerste helft, in de tweede helft waren alle ogen op iemand anders gericht. Lucas Moura scoorde een hattrick voor de Spurs, waarvan de laatste ver in de blessuretijd. En daardoor staat zijn club op 1 juni in de finale van de Champions League. Wie is hij?  

    <p>'Hij is een superheld', zei Tottenham Hotspur-trainer Pochettino, die tranen van vreugde huilde na de duizelingwekkende winst van de Spurs op Ajax in de halve finales van de Champions League (2-3) gisteravond. 'Ik heb hier geen woorden voor', zei de Braziliaanse Moura. 'Dit is een geschenk van God. Ik ben heel blij en trots. Dit is het mooiste moment uit mijn carrière, uit mijn leven zelfs', aldus de 26-jarige aanvaller. 'We hebben gedaan wat we moesten doen, we hebben ervoor gevochten.'</p>
<h3>Straatvoetbal in Sao Paulo</h3>
<p>Maar waar komt deze handige voetballer, die tot voor kort totaal werd overschaduwd door de geblesseerde Harry Kane, ineens vandaan? Moura groeide op in Sao Paulo, Brazilië. Toen hij een jaar of vijf was kregen zijn ouders door dat hij een bijzonder talent had voor voetballen. Hij speelde vaak voetbal op straat en daar was hij een koning in dribbelen. Ze stuurden hem naar een trainingskamp om zijn voetbalskills te verbeteren. Overdag ging hij naar school, en 's avonds trainde hij.</p>
<h3>Bendes</h3>
<p>Dat trainingscentrum was ver weg, in een buitenwijk van Sao Paulo. Het reizen en de drukke dagen was voor de jonge Lucas te veel. Daarom pakte hij op 13-jarig jochie z'n koffers om in het trainingscentrum te gaan wonen. Hij had een gelukkige jeugd, zegt hij zelf, maar het was een heftige buurt om in te wonen. Drugs, geweld en bendes waren er volop aanwezig. Maar hij had een droom voor ogen: het maken als profvoetballer.</p>
<h3>Debuut</h3>
<p>Op 18-jarige leeftijd maakte hij zijn debuut. In de zomer van 2012, na zijn tweede seizoen bij São Paulo FC, gaven Manchester United en FC Internazionale Milano aan interesse te hebben in Lucas. PSG trok aan het langste eind en haalde Lucas in 2013 binnen. Sinds 2017 komt Moura uit voor het Engelse Tottenham.</p>
<p><em>Lucas Moura en Christian Eriksen van Tottenham Hotspur (liggend) vieren de gewonnen wedstrijd</em></p>
<p><div class="media media-element-container media-default"><div id="file-537111" class="file file-image file-image-jpeg">

        
  
  <div class="content">
    <img alt="Moura" title="ANP" height="2250" width="3500" class="media-element file-default" data-delta="1" src="https://7dagen.netlify.app/sites/default/files/ANP-72853192.jpg">  </div>

  
</div>
</div>  
