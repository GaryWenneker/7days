---
id: a16917945a0549aab7b176104446b6e7
type: nieuws
layout: post
title: "Er wonen 17.171.717 mensen in Nederland"
permalink: /nieuws/er-wonen-17171717-mensen-in-nederland/
date: 2022-05-11T19:16:41.067Z
author: 7biA1WiYB
excerpt: "Zeventienmiljoen honderdéénenzeventigduizend zevenhonderdzeventien. Zoveel mensen woonden er vanochtend naar schatting in Nederland.  "
seo:
  description: "Er wonen 17.171.717 mensen in Nederland"
  title: "Er wonen 17.171.717 mensen in Nederland"
---
Zeventienmiljoen honderdéénenzeventigduizend zevenhonderdzeventien. Zoveel mensen woonden er vanochtend naar schatting in Nederland.  

    <p>Dat twitterde een woordvoerder van het Centraal Bureau voor Statistiek (CBS). Dat bureau houdt cijfers bij over Nederlanders, waaronder dus hoeveel Nederlanders er zijn.</p>
<h3>Geboortes en verhuizingen</h3>
<p>Het cijfer komt van de <a href="https://www.cbs.nl/nl-nl/visualisaties/bevolkingsteller" target="_blank">bevolkingsteller</a>. Die telt alle mensen die in Nederland staan ingeschreven. Er komen inwoners bij omdat er baby's worden geboren of mensen naar Nederland verhuizen, en er gaan mensen af als ze emigreren of overlijden. Het aantal baby's dat geboren wordt is hoger dan het aantal mensen dat overlijdt, en er komen meer mensen naar Nederland dan dat er uit Nederland verhuizen. Daarom stijgt het aantal inwoners.</p>
<p>Dat er vanochtend vroeg 17.171.717 inwoners waren, is wel een schatting. Gemeenten houden bij hoeveel mensen er staan ingeschreven en geven dat één keer per dag door aan het CBS. Maar dat betekent natuurlijk niet dat er maar één keer per dag kinderen geboren worden. Daarom schat het CBS op basis van de groei van het aantal mensen op een dag in hoeveel er op een bepaald moment zijn. Rond half vier vanmiddag was dat aantal alweer hoger: 17.172.078.</p>  
