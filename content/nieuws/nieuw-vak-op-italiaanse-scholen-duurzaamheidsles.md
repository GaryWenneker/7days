---
id: ed50428617204367a60b5ec315b7519b
type: nieuws
layout: post
title: "Nieuw vak op Italiaanse scholen: duurzaamheidsles"
permalink: /nieuws/nieuw-vak-op-italiaanse-scholen-duurzaamheidsles/
date: 2022-05-11T19:16:41.067Z
author: 7biA1WiYB
excerpt: "Waarom stijgt de zeespiegel? Heeft hongersnood met klimaatverandering te maken? En wat is duurzaamheid eigenlijk? In Italië leren scholieren straks precies hoe het zit. Vanaf volgend schooljaar krijgen ze namelijk officieel 'duurzaamheidsles'.  "
seo:
  description: "Nieuw vak op Italiaanse scholen: duurzaamheidsles"
  title: "Nieuw vak op Italiaanse scholen: duurzaamheidsles"
---
Waarom stijgt de zeespiegel? Heeft hongersnood met klimaatverandering te maken? En wat is duurzaamheid eigenlijk? In Italië leren scholieren straks precies hoe het zit. Vanaf volgend schooljaar krijgen ze namelijk officieel 'duurzaamheidsles'.  

    <p>Ook de Italianen merken de laatste jaren dat er iets aan de hand is met het klimaat: van <a href="https://7dagen.netlify.app/nieuws/italiaanse-gletsjer-stort-bijna-neer" target="_blank">smeltende sneeuwtoppen</a> in het noorden tot mislukte druiven- en olijvenoogsten in het zuiden. Daarnaast zorgen zware regenbuien regelmatig voor overstromingen in Italiaanse steden. Door de stijgende zeespiegel hebben bewoners en toeristen in de beroemde oude stad Venetië (zie foto hierboven) zelfs vaak letterlijk natte voeten.</p>
<h3>Een uur per week</h3>
<p>De Italiaanse minister van Onderwijs Lorenzo Fioramonti vindt het nu hoog tijd dat op Italiaanse basisscholen en middelbare scholen meer wordt geleerd over duurzaamheid en klimaatverandering. Riep hij in september jongeren nog op om mee te doen aan de klimaatspijbelacties, gisteren zei Fioramonti dat leerlingen vanaf volgend schooljaar ongeveer één uur duurzaamheidsles per week gaan krijgen.</p>
<h3>Groen</h3>
<p>Ook andere vakken, zoals als aardrijkskunde, wiskunde en natuurkunde, zouden volgens de minister meer over het milieu moeten gaan. 'Ik wil dat het Italiaanse schoolsysteem het eerste schoolsysteem is waarbij het milieu en de samenleving centraal staan', zei hij tegen persbureau <a href="https://www.reuters.com/article/us-climate-change-italy-exclusive/exclusive-italy-to-make-climate-change-study-compulsory-in-schools-idUSKBN1XF1E1" target="_blank"><em>Reuters</em></a>.</p>
<p>Uiteindelijk zou volgens Fioramonti alles op school om duurzaamheid moeten draaien. Zijn politieke partij - de Vijfsterrenbeweging, die deel uitmaakt van een linkse regering - heeft daarom nog meer 'groene' voorstellen: hogere belastingen voor vliegtickets, suiker, frisdrank en wegwerpplastic.</p>
<h3>Nederland</h3>
<p>Ook in Nederland zijn plannen gemaakt voor een nieuw schoolvak over duurzaamheid en burgerschap. <a href="https://7dagen.netlify.app/nieuws-school/plannen-voor-nieuwe-schoollessen" target="_blank">Hier</a> lees je er meer over.</p>  
