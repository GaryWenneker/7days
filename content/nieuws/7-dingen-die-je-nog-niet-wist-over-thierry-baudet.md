---
id: 8e1125a1854244c3800794f1414f8766
type: nieuws
layout: post
title: "7 dingen die je nog niet wist over Thierry Baudet"
permalink: /nieuws/7-dingen-die-je-nog-niet-wist-over-thierry-baudet/
date: 2022-05-11T19:16:41.067Z
author: 7biA1WiYB
excerpt: "Forum voor Democratie (FvD) bestaat nog geen drie jaar, maar werd woensdag in één klap de grootste bij de Provinciale Statenverkiezingen. Zeven dingen die je nog niet wist over partijleider Thierry Baudet.  "
seo:
  description: "7 dingen die je nog niet wist over Thierry Baudet"
  title: "7 dingen die je nog niet wist over Thierry Baudet"
---
Forum voor Democratie (FvD) bestaat nog geen drie jaar, maar werd woensdag in één klap de grootste bij de Provinciale Statenverkiezingen. Zeven dingen die je nog niet wist over partijleider Thierry Baudet.  

    <h3>1. Thierry Baudet wilde als kind schrijver worden</h3>
<p>En dat is gelukt. Hij schreef al negen boeken, waarvan twee romans en vijf boeken over politiek. Zijn promotieonderzoek, dat hij na een studie geschiedenis en een studie rechten aan de Universiteit Leiden deed, resulteerde in 2012 in het boek <em>De aanval op de Natiestaat</em>. Daarin schreef Baudet al dat het volgens hem beter is als Nederland uit de Europese Unie stapt.</p>
<h3>2. Thierry Baudet en zijn piano zijn onafscheidelijk</h3>
<p>Met een vader als pianodocent is klassieke muziek er met de paplepel ingegoten bij Baudet. In zijn appartement in Amsterdam was de zwarte vleugel zijn grootste meubelstuk. Toen Baudet twee jaar geleden voor de Tweede Kamer werd gekozen, verhuisde de vleugel mee naar het Binnenhof.<br><div class="media media-element-container media-default"><div id="file-536636" class="file file-video file-video-youtube">

        <h2 class="element-invisible"><a href="/files/het-huis-van-thierry-baudet-house-politics-hop">Het huis van Thierry Baudet | House of Politics #HOP</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Het huis van Thierry Baudet | House of Politics #HOP" src="https://www.youtube.com/embed/SoHqVWcN3Pg?wmode=opaque&controls=" name="Het huis van Thierry Baudet | House of Politics #HOP" frameborder="0" allowfullscreen="">Video van Het huis van Thierry Baudet | House of Politics #HOP</iframe>
</div>
  </div>

  
</div>
</div>
<h3>3. Thierry Baudet vond het maar moeilijk om tiener te zijn</h3>
<p>Baudet verveelde zich te pletter op de middelbare school, vertelde hij in een interview met <a href="https://www.volkskrant.nl/nieuws-achtergrond/thierry-baudet-achteraf-denk-ik-van-meer-dingen-had-ik-liever-niet-gezegd-~ba16a1cc/" target="_blank"><em>de Volkskrant</em></a>. Hij vond zijn klasgenoten domme kuddedieren. Zijn ouders gingen <a href="https://www.trouw.nl/home/thierry-baudet-ik-offer-me-graag-op-voor-de-samenleving-met-alle-risico-s-van-dien-~ae6ad6d7/" target="_blank">scheiden</a> toen hij nog geen vijf was en vanaf zijn veertiende woonde hij steeds meer bij zijn vader. Met hem bezocht hij concerten en literaire etentjes.</p>
<h3>4. Thierry Baudet begon Forum voor Democratie als denktank</h3>
<p>Een van de dingen die het Forum voor Democratie bereikte voordat het een politieke partij was, is het referendum over het Oekraïneverdrag. Samen met GeenPeil en het Burgercomité EU verzamelde FvD genoeg handtekeningen voor een referendum over het verdrag.</p>
<h3>5. Thierry Baudet leest geen kranten</h3>
<p>‘Ik leef als een 19de-eeuwer’, zegt Baudet in een interview met <a href="https://www.volkskrant.nl/nieuws-achtergrond/thierry-baudet-achteraf-denk-ik-van-meer-dingen-had-ik-liever-niet-gezegd-~ba16a1cc/" target="_blank"><em>de Volkskrant</em></a>. Hij kijkt geen tv, leest geen kranten en ook op het bingewatchen van een Netflix-serie kun je hem niet betrappen. Dat betekent niet dat hij helemaal niet met zijn tijd meegaat. Hij heeft bijna 165.000 volgers op <a href="https://twitter.com/thierrybaudet" target="_blank">Twitter</a> en op Instagram kreeg hij vorige zomer veel bekijks met zijn <a href="https://7dagen.netlify.app/nieuws/foto-van-politicus-gaat-viral-en-wordt-bewerkt" target="_blank">naaktfoto</a>.</p>
<h3>6. Thierry Baudet heeft controversiële vrienden</h3>
<p>Hij ging op bezoek bij de Franse extreem-rechtse politicus <a href="https://decorrespondent.nl/7955/hoe-thierry-baudet-aan-de-lippen-hing-van-jean-marie-le-pen/811713530980-29774dcf" target="_blank">Jean-Marie Le Pen</a>, <a href="https://cult.tpo.nl/2017/03/17/julien-blanc-heeft-volkomen-gelijk/" target="_blank">verdedigde</a> de omstreden versiercoach Julien Blanc door te zeggen dat vrouwen overrompeld, overheerst, ja: <em>overmand</em> willen worden’, ontmoette in het geheim de openlijke racist <a href="https://decorrespondent.nl/7738/thierry-baudet-ontmoette-in-het-geheim-een-amerikaanse-racist-van-alt-right/376817386-2d11d76b" target="_blank">Jared Taylor</a> en nam geen afstand van een FvD-kandidaat die <a href="https://brandpuntplus.kro-ncrv.nl/brandpuntplus/racisme-yernaz-ramautarsing/" target="_blank">zei</a> dat er een verschil is in IQ tussen volkeren. Zelf heeft Baudet het over de ‘homeopatische verdunning van Nederland’, waar hij mee <a href="https://www.youtube.com/watch?v=NhTCkoboOu0" target="_blank">bedoelt</a> ‘dat er allerlei culturen hier naartoe komen die niet integreren in de Nederlandse cultuur en dat we daardoor onze waarden en vrijheden dreigen te verliezen’. Zijn connecties en opmerkingen leiden geregeld tot ophef.</p>
<h3>7. Thierry Baudet spreekt Latijn</h3>
<p>Baudet wil de elite bestrijden, maar gebruikt daarvoor niet altijd de taal van de ‘gewone mens’. Zijn eerste toespraak in de Tweede Kamer begon hij in het latijn. Zijn <a href="https://nos.nl/artikel/2276916-baudet-arrogantie-en-stupiditeit-afgestraft.html" target="_blank">overwinningsspeech</a> van woensdagavond werd ook niet door iedereen begrepen. Daarin had hij het over ‘de uil van Minerva’, een symbool van wijsheid bij de oude Romeinen.<br><div class="media media-element-container media-default"><div id="file-536637" class="file file-video file-video-youtube">

        <h2 class="element-invisible"><a href="/files/de-eerste-toespraak-van-thierry-baudet-het-latijn">De eerste toespraak van Thierry Baudet in het Latijn</a></h2>
    
  
  <div class="content">
    <div class="media-youtube-video media-element file-default media-youtube-2">
  <iframe class="media-youtube-player" width="640" height="390" title="De eerste toespraak van Thierry Baudet in het Latijn" src="https://www.youtube.com/embed/B6USLob8tpg?wmode=opaque&controls=" name="De eerste toespraak van Thierry Baudet in het Latijn" frameborder="0" allowfullscreen="">Video van De eerste toespraak van Thierry Baudet in het Latijn</iframe>
</div>
  </div>

  
</div>
</div>  
