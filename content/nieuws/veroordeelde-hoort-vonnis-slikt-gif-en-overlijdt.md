---
id: cbf2609118a84ce28764a4d7c9c85b67
type: nieuws
layout: post
title: "Veroordeelde hoort vonnis, slikt gif en overlijdt"
permalink: /nieuws/veroordeelde-hoort-vonnis-slikt-gif-en-overlijdt/
date: 2022-05-11T19:16:41.067Z
author: 7biA1WiYB
excerpt: "Het lijkt het scenario van een spannende film, maar in Den Haag gebeurde het vanmorgen echt. Tijdens de zitting van een belangrijke internationale rechtszaak pakte een verdachte plotseling een glaasje tevoorschijn en dronk eruit. 'Ik heb gif gedronken!', riep hij. En dat klopte. Vanmiddag overleed hij.  "
seo:
  description: "Veroordeelde hoort vonnis, slikt gif en overlijdt"
  title: "Veroordeelde hoort vonnis, slikt gif en overlijdt"
---
Het lijkt het scenario van een spannende film, maar in Den Haag gebeurde het vanmorgen echt. Tijdens de zitting van een belangrijke internationale rechtszaak pakte een verdachte plotseling een glaasje tevoorschijn en dronk eruit. 'Ik heb gif gedronken!', riep hij. En dat klopte. Vanmiddag overleed hij.  

    <p>Slobodan Praljak, een verdachte ex-legerleider, stond in het beklaagdenbankje tijdens een zitting van het Joegoslavië-Tribunaal van de Verenigde Naties. Kopstukken uit de Joegoslavië-oorlog, die ongeveer 25 jaar geleden eindigde, staan terecht voor het Internationale Hof in Den Haag.</p>
<p>Praljak had net gehoord dat hij was veroordeeld tot twintig jaar cel toen hij een glaasje tevoorschijn haalde en eruit dronk. De zitting werd meteen geschorst. Praljak werd met een helikopter naar het ziekenhuis gebracht waar hij een paar uur later overleed.</p>
<h3>Gesmokkeld</h3>
<p>Wat het voor gif was en hoe het de rechtbank ingesmokkeld is, is nog onduidelijk.</p>
<p>Slobodan Praljak was tijdens de oorlog een hoge militair in Kroatië. Hij werd veroordeeld voor oorlogsmisdaden tussen november 1991 en april 1994. Zijn proces heeft meer dan tien jaar geduurd. Hij kreeg in eerste instantie twintig jaar cel opgelegd, een straf die gisteren in hoger beroep werd bevestigd.</p>
<p>Vorige week werd de voormalige Bosnische commandant Ratko Mladic door het Joegoslavië-tribunaal in Den Haag veroordeeld tot een levenslange gevangenisstraf veroordeeld. Mladic schreeuwde tijdens de uitspraak: 'Leugens, jullie moeten je schamen!'</p>  
