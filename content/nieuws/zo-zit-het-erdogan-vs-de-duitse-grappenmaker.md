---
id: c969ce73b8dc4d3a96efe3b57e84fca0
type: nieuws
layout: post
title: "Zo zit het: Erdogan vs. de Duitse grappenmaker"
permalink: /nieuws/zo-zit-het-erdogan-vs-de-duitse-grappenmaker/
date: 2022-05-11T19:16:41.067Z
author: 7biA1WiYB
excerpt: "Cabaretier Jan Böhmermann (35) schreef een snoeihard gedicht over de Turkse president Erdogan en droeg dat voor op televisie voor. ‘Dat is hartstikke strafbaar, die man moet vervolgd worden!’ reageerde Erdogan woedend. ‘Oké’, antwoordde de Duitse bondskanselier Angela Merkel, ‘een rechter moet maar uitzoeken of dat klopt.’ En tot verbazing (en woede) van veel Duitsers gaf die rechter Erdogan deze week deels gelijk.  "
seo:
  description: "Zo zit het: Erdogan vs. de Duitse grappenmaker"
  title: "Zo zit het: Erdogan vs. de Duitse grappenmaker"
---
Cabaretier Jan Böhmermann (35) schreef een snoeihard gedicht over de Turkse president Erdogan en droeg dat voor op televisie voor. ‘Dat is hartstikke strafbaar, die man moet vervolgd worden!’ reageerde Erdogan woedend. ‘Oké’, antwoordde de Duitse bondskanselier Angela Merkel, ‘een rechter moet maar uitzoeken of dat klopt.’ En tot verbazing (en woede) van veel Duitsers gaf die rechter Erdogan deze week deels gelijk.  

    <p>Böhmermann noemde Erdogan in het gedicht onder andere een geitenneuker. Volgens de rechter zijn de seksueel getinte stukjes in het veelbesproken gedicht inderdaad ‘lasterlijk’ en ‘een aantasting van de eer’. De president heeft volgens hem dus deels gelijk. Als de komiek de foute delen herhaalt, krijgt hij een boete van 250.000 euro of een celstraf van zes maanden.</p>
<p><strong>Hoger beroep?</strong><br>De advocaat van Erdogan liet weten heel blij te zijn met de uitspraak. De advocaat van Böhmermann is dat niet en kijkt of er hij in hoger beroep kan. Dan doet een hogere rechter de hele zaak over.</p>
<p><div class="media media-element-container media-default"><div id="file-18776" class="file file-image file-image-jpeg">

        
  
  <div class="content">
    <img height="560" width="850" class="media-element file-default" src="https://7dagen.netlify.app/sites/default/files/ANP-45163803.jpg" alt="">  </div>

  
</div>
</div>
<p><strong>Wat ging er aan de zaak vooraf?</strong><br>In zijn tv-show omschreef Böhmermann een maand  geleden Erdogan als iemand die het met geiten doet en als een pedofiel met een heel kleine piemel. ‘Wat nu komt, dat mag dus niet van de Duitse wet’, zei hij nog voor hij begon. Inderdaad is in Duitsland het beledigen van een bevriende  buitenlandse regering strafbaar. Böhmermann wist dus waar hij aan begon. Maar hij had niet gedacht dat hij zo snel zou uitgroeien tot een boegbeeld van de vrijheid van humor.</p>
<p>Böhmermann staat bekend om zijn harde grappen, maar over zijn privéleven zwijgt hij het liefst. Er is niet veel méér over hem bekend dan dat hij opgroeide in Bremen en de zoon is van een politieagent. Böhmermann wilde het liefst naar de toneelschool maar werd daar twee keer afgewezen. De derde keer mocht hij komen maar wilde hij niet meer. Verder zegt hij zijn vakanties door te brengen voor de tv of de PlayStation. En hij drinkt het  liefst cola maar nooit meer dan twee liter per dag.</p>
<p><strong>Schaken zonder dobbelstenen</strong><br>Van een beetje provocatie is de populaire presentator nooit vies geweest. Een paar jaar geleden had hij ook al bijna een rechtszaak aan zijn broek. Hij deed de Duitse stervoetballer Lukas Podolski na en liet hem als nogal dom typetje zeggen: ‘Voetbal is net schaken, maar dan zonder dobbelstenen.’ Podolski kon daar niet om kon lachen. De voetballer, die tegenwoordig uitkomt voor het Turkse Galatasaray,  liet laatst via Twitter weten aan de kant van Erdogan te staan.</p>
<p>Veel mensen in Duitsland, en ver daarbuiten, maken zich kwaad over de zaak rondom Böhmermann. Zij vinden het belachelijk dat er een wet is die harde grappen over staatshoofden verbiedt. Böhmermann zelf kondigde een vier weken durende televisiepauze aan. ‘Televisie en internet moeten zich weer op de echt belangrijke dingen zoals de vluchtelingencrisis en kattenvideo’s concentreren’, zo schreef hij op <a href="https://www.facebook.com/jboehmermann/">Facebook</a>.</p>
<p><em>Beeld: <a href="http://www.flosimage.com" target="_blank">Flos Vingerhoets</a></em></p>  
