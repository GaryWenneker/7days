---
id: 15affad9985246819ad610e92c7dc3d6
type: nieuws
layout: post
title: "Tirza over Vierdaagse: 'De laatste dag was 't zwaarst'"
permalink: /nieuws/tirza-over-vierdaagse-de-laatste-dag-was-t-zwaarst/
date: 2022-05-11T19:16:41.067Z
author: 7biA1WiYB
excerpt: "Ze heeft het gehaald: vier keer vijftig kilometer wandelen! Vrijdag liep Tirza (14) uit Grave de Nijmeegse Vierdaagse uit. Na een paar dagen uitrusten, blikt ze met 7Days terug op deze prestatie.  "
seo:
  description: "Tirza over Vierdaagse: 'De laatste dag was 't zwaarst'"
  title: "Tirza over Vierdaagse: 'De laatste dag was 't zwaarst'"
---
Ze heeft het gehaald: vier keer vijftig kilometer wandelen! Vrijdag liep Tirza (14) uit Grave de Nijmeegse Vierdaagse uit. Na een paar dagen uitrusten, blikt ze met 7Days terug op deze prestatie.  

    <h3>Tirza, hoe gaat het met je?</h3>
<p>'Goed, ik ben wel een beetje verkouden geworden. Maar ik ben weer helemaal uitgerust en bijgekomen van de Vierdaagse. Ik heb dit weekend heel weinig gedaan.'</p>
<h3>Was het moeilijker dan vorig jaar?</h3>
<p>'Ja. Twee jaar geleden liep ik de dertig kilometer en vorig jaar de veertig. Dit jaar deed ik mee aan de langste afstand: vijftig kilometer. Je bent dan echt heel de dag bezig met wandelen. Je staat 's ochtends supervroeg op en als je thuiskomt, ga je eten en weer naar bed omdat je weer vroeg moet beginnen.'</p>
<h3>En wat was het hoogtepunt?</h3>
<p>'De intocht op het einde. Vijf kilometer voor de finish, loop je Nijmegen in. Dat laatste stukje is dan niet meer zo zwaar. Er stonden veel mensen langs de weg en ik kreeg vaak een high five. Het voelde al alsof ik het gehaald had. En na de finish? Toen was ik blij en trots. Maar het eerste wat ik dacht, was: uitrusten!'</p>
<h3>Wat vond je het zwaarst?</h3>
<p>'De laatste dag (vrijdag, red.) was echt het allerzwaarst. Ik had geen spierpijn meer, maar was vooral heel erg moe. Ik viel tijdens het wandelen een paar keer bijna in slaap. Ook vielen mijn ogen soms gewoon dicht en mijn oog trilde.'</p>
<h3>Hoeveel blaren zitten er op je voeten?</h3>
<p>'Nul! Ik heb nog nooit blaren gekregen tijdens de Vierdaagse, maar ik heb wel andere pijntjes gehad. Vooral de eerste drie dagen had ik last van spierpijn. Ook had ik een beetje last van mijn rug. En zere voeten natuurlijk.'</p>
<h3>En... volgend jaar weer?</h3>
<p>'Ja, dat denk ik wel. Ik weet het bijna zeker! Maar dan kies ik zeker niet de vijftig kilometer. Het wordt dan de dertig of veertig kilometer. Dat is veel relaxter. Dan ben je 's middags eerder thuis en je hoeft 's ochtends ook niet zo vroeg te beginnen.'</p>  
