---
id: af194ce1e2744949b20bc8a720358d08
type: nieuws
layout: post
title: "Doden bij vliegtuigcrash in Kazachstan"
permalink: /nieuws/doden-bij-vliegtuigcrash-in-kazachstan/
date: 2022-05-11T19:16:41.067Z
author: 7biA1WiYB
excerpt: "Een heftig ongeluk in Kazachstan. Daar stortte vannacht een vliegtuig neer met ongeveer honderd inzittenden aan boord. Vier vragen en antwoorden.  "
seo:
  description: "Doden bij vliegtuigcrash in Kazachstan"
  title: "Doden bij vliegtuigcrash in Kazachstan"
---
Een heftig ongeluk in Kazachstan. Daar stortte vannacht een vliegtuig neer met ongeveer honderd inzittenden aan boord. Vier vragen en antwoorden.  

    <h3>1. Wat is er precies gebeurd?</h3>
<p>Een vliegtuig van de maatschappij Bek Air is vlak na het opstijgen neergestort. Het toestel (Fokker 100) was onderweg van het vliegveld bij de stad Almaty naar Nur-Sultan, de hoofdstad van Kazachstan. Het vliegtuig kwam terecht op een gebouw met twee verdiepingen, waarschijnlijk was dat leeg. Een overlevende zou hebben verteld dat er voor de crash een 'verschrikkelijk eng geluid' te horen was.</p>
<p><div class="media media-element-container media-default"><div id="file-539353" class="file file-image file-image-jpeg">

        
  
  <div class="content">
    <img alt="Reuters" title="Foto: Reuters" height="2878" width="4776" class="media-element file-default" data-delta="1" src="https://7dagen.netlify.app/sites/default/files/ANP-403725328.jpg">  </div>

  
</div>
</div>
<h3>2. Is er al iets bekend over de oorzaak?</h3>
<p>Nee, daar wordt op dit moment onderzoek naar gedaan. Volgens een journalist was het heel mistig op de plek waar het vliegtuig opsteeg. Of dat er iets mee te maken heeft, is nog onduidelijk.</p>
<h3>3. Zijn er slachtoffers?</h3>
<p>Bij het ongeluk zijn zeker veertien mensen om het leven gekomen. Ook raakten tientallen passagiers ernstig gewond, onder wie waarschijnlijk meerdere kinderen. In totaal zaten er 93 reizigers en vijf bemanningsleden in het vliegtuig.</p>
<h3>4. Wat weten we over Fokker 100?</h3>
<p>Vliegtuigmaatschappij Bek Air uit Kazachstan vliegt vaak met Fokker 100-toestellen, die meestal al meer dan 25 jaar oud zijn. Deze vliegtuigen zijn bedoeld voor korte afstanden en hebben plek voor zo'n honderd passagiers. De Fokker 100-toestellen zijn gemaakt door het Nederlandse bedrijf Fokker, die er in totaal bijna 300 maakte. In 1986 vertrok de eerste vanaf Schiphol. Het bedrijf ging in 1996 failliet. Daarna verkocht het bedrijf de vliegtuigen aan verschillende maatschappijen, zoals Bek Air.</p>
<p><iframe allowfullscreen="" frameborder="0" height="450" src="https://www.google.com/maps/embed?pb=!1m18!1m12!1m3!1d10131046.884094724!2d64.84309237081976!3d47.4653310451198!2m3!1f0!2f0!3f0!3m2!1i1024!2i768!4f13.1!3m3!1m2!1s0x38836e7d16c5cbab%3A0x3d44668fad986d76!2sAlma-Ata%2C%20Kazachstan!5e0!3m2!1snl!2snl!4v1577434467977!5m2!1snl!2snl" style="border:0;" width="600"></iframe></p>
  
