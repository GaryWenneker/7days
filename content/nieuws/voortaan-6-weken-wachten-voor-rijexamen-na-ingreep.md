---
id: 67f812b8275a4deaabe44c8935f42a04
type: nieuws
layout: post
title: "Voortaan 6 weken wachten voor rijexamen na ingreep"
permalink: /nieuws/voortaan-6-weken-wachten-voor-rijexamen-na-ingreep/
date: 2022-05-11T19:16:41.067Z
author: 7biA1WiYB
excerpt: "'Stop er maar mee. Dit lijkt nergens op.' Het gebeurt steeds vaker dat een rijexaminator dat zegt. De kandidaat mag dan rechtsomkeert maken naar de parkeerplaats, waar het examen begon. Nu mag je nog na twee weken opnieuw examen doen. Vanaf 29 oktober moet je zes weken wachten voordat je weer mag afrijden.  "
seo:
  description: "Voortaan 6 weken wachten voor rijexamen na ingreep"
  title: "Voortaan 6 weken wachten voor rijexamen na ingreep"
---
'Stop er maar mee. Dit lijkt nergens op.' Het gebeurt steeds vaker dat een rijexaminator dat zegt. De kandidaat mag dan rechtsomkeert maken naar de parkeerplaats, waar het examen begon. Nu mag je nog na twee weken opnieuw examen doen. Vanaf 29 oktober moet je zes weken wachten voordat je weer mag afrijden.  

    <p>Het <a href="https://www.cbr.nl/nl/over-het-cbr/over/laatste-nieuws/nieuws/langere-wachttijd-na-afgebroken-rijexamen-vanaf-29-oktober.htm" target="_blank">CBR</a> meldt dat examinatoren in de eerste negen maanden van 2018 al 1.679 examens afbraken. Een woordvoerder van het Centraal Bureau Rijvaardigheidsbewijzen vertelt het<a href="https://www.ad.nl/auto/rij-examinator-zei-al-1700-keer-stop-maar-dit-heeft-geen-zin~a84d769d/" target="_blank"><em> AD </em></a>waarom dat gebeurde: 'Omdat de kandidaat een direct gevaar vormde voor zichzelf, de meerijdende instructeur, de examinator en het overige verkeer.' </p>
<h3>Veilig</h3>
<p>In juli kondigde het CBR al aan dat er een <a href="https://www.rijksoverheid.nl/documenten/brieven/2018/07/02/aanbiedingsbrief-cbr-pakket-van-maatregelen?_sp=85a8b5ce-bb07-4b08-b087-76f8566199b9.1540201474931" target="_blank">verplichte wachttijd</a> van zes weken tot een volgend examen zou komen. (Die wachttijd was altijd minimaal twee weken). Volgens het CBR is die tijd nodig om 'slecht voorbereide kandidaten' op het niveau te krijgen waarop ze op een veilige manier examen kunnen doen.</p>
<h3>Voordeel</h3>
<p>Omdat het economisch beter gaat zijn er steeds meer mensen die hun rijbewijs willen halen, daardoor zijn de wachttijden voor een examen ook langer geworden.</p>
<p>De wachttijd van zes weken na een ingreep heeft volgens het CBR twee voordelen: het eerste is dat kandidaten die nog niet goed genoeg kunnen rijden, geen kostbare examentijd innemen. Het tweede voordeel is dat (hopelijk) meer mensen beter voorbereid naar het examen komen. Het aantal kandidaten dat meteen de eerste keer slaagt zou daardoor omhoog gaan. Nu is dat nog ongeveer de helft.</p>  
