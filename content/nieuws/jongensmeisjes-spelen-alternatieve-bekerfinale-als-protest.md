---
id: d43a7de0057a4f358c5947c38e4a764e
type: nieuws
layout: post
title: "'Jongensmeisjes' spelen alternatieve bekerfinale als protest"
permalink: /nieuws/jongensmeisjes-spelen-alternatieve-bekerfinale-als-protest/
date: 2022-05-11T19:16:41.067Z
author: 7biA1WiYB
excerpt: "Dinsdag, vier dagen voor de bekerfinale, werd de MD1 van SC Buitenveldert uit het toernooi voor meiden gegooid. De reden: het meisjesteam stond bij de KNVB geregistreerd als jongensteam. Het overkwam ook de MD1 van DSS uit Haarlem. De twee clubs spelen zaterdag nu een alternatieve bekerfinale. Buitenveldert-speelster Myrthe (12): ‘Dit is een protest tegen de KNVB.’  "
seo:
  description: "'Jongensmeisjes' spelen alternatieve bekerfinale als protest"
  title: "'Jongensmeisjes' spelen alternatieve bekerfinale als protest"
---
Dinsdag, vier dagen voor de bekerfinale, werd de MD1 van SC Buitenveldert uit het toernooi voor meiden gegooid. De reden: het meisjesteam stond bij de KNVB geregistreerd als jongensteam. Het overkwam ook de MD1 van DSS uit Haarlem. De twee clubs spelen zaterdag nu een alternatieve bekerfinale. Buitenveldert-speelster Myrthe (12): ‘Dit is een protest tegen de KNVB.’  

    <p>‘Ik ben nog steeds teleurgesteld, maar ik ben blij dat we zaterdag alsnog een wedstrijd spelen’, zegt Myrthe (tweede van links op onderste rij) een dag voor de alternatieve bekerfinale.</p>
<p>Dinsdag kregen zij en haar teamgenootjes het bericht dat de belangrijke wedstrijd van de baan was. Bij de MD1 van <a href="http://dssvoetbal.nl/aantal-beker-finalistenteams-gehalveerd/" target="_blank">DSS </a>uit Haarlem kwam hetzelfde bericht binnen.</p>
<p><strong>'Soort oefenwedstrijd'</strong><br>De twee clubs hadden elkaar op woensdag al gevonden. Razendsnel werd een vervangende wedstrijd georganiseerd. Zaterdagochtend spelen de twee teams een alternatieve bekerfinale op het veld van SC Buitenveldert. Het verzacht de pijn, maar het zal niet helemaal hetzelfde zijn.</p>
<p>‘Dit voelt voor mij meer als een soort oefenwedstrijd, maar vooral als een protest tegen de KNVB’, zegt Myrthe. ‘We gaan nu ook vol voor de winst, maar we zullen met DSS vast ook praten over de KNVB.’</p>
<p><b>Te goed</b><br>Beide meidenteams zijn uitgesloten omdat ze bij de KNVB geregistreerd staan als jongensteam. Zowel Buitenveldert als DSS zijn zo goed dat ze meespelen in de jongenscompetitie.</p>
<p>‘Zo hebben we meer uitdaging’, aldus Myrthe. Alleen mogen teams die in de boeken staan als jongenselftal sinds dit seizoen niet meer meedoen in het bekertoernooi voor meisjes, ook al zitten er alleen maar meisjes in het team.</p>
<p><strong>Zuur</strong><br>‘We hebben deze regel begin dit jaar aan de clubs laten weten, maar blijkbaar is het niet bij iedereen even goed doorgekomen’, vertelde een woordvoerder van de KNVB. Door een klacht kwam de bond erachter dat SC Buitenveldert de finale van het bekertoernooi had gehaald. Onterecht, werd het oordeel. ‘Dat hadden ze ook in december kunnen zeggen’, baalt Myrthe, ‘Nu hoorden we het vier dagen voor de finale!’  </p>
<p>‘Het is heel erg zuur voor de meisjes’, gaf de KNVB toe, ‘Maar regels zijn regels. Die kunnen en gaan we niet zomaar veranderen nu. Ook al waren ze zo dichtbij.’</p>
<p><strong>Kaarten voor bekerfinale</strong><br>Als hart onder de riem heeft de voetbalbond het hele team en de begeleiding kaarten gegeven voor de Bekerfinale Vrouwen tussen ADO Den Haag en Ajax op zaterdag 28 mei in Den Haag. 'We hopen dat dit de pijn een beetje kan verzachten. Het is een goede les voor volgend jaar!’, zegt de woordvoerder. Myrthe baalt alsnog: ‘Ik had liever de echte finale gespeeld.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
