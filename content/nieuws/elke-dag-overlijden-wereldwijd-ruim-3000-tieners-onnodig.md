---
id: 0614cf435b644f0c93aeee4c9404c594
type: nieuws
layout: post
title: "Elke dag overlijden wereldwijd ruim 3000 tieners 'onnodig'"
permalink: /nieuws/elke-dag-overlijden-wereldwijd-ruim-3000-tieners-onnodig/
date: 2022-05-11T19:16:41.067Z
author: 7biA1WiYB
excerpt: "Ongelukken in het verkeer, infecties en zelfmoord. Elke dag overlijden daar wereldwijd meer dan 3000 tieners aan.  "
seo:
  description: "Elke dag overlijden wereldwijd ruim 3000 tieners 'onnodig'"
  title: "Elke dag overlijden wereldwijd ruim 3000 tieners 'onnodig'"
---
Ongelukken in het verkeer, infecties en zelfmoord. Elke dag overlijden daar wereldwijd meer dan 3000 tieners aan.  

    <p>Per jaar loopt dat aantal zelfs op tot zo'n 1,2 miljoen. Dat blijkt uit een <a href="https://www.scientias.nl/jaarlijks-sterven-12-miljoen-tieners-veelal-aan-iets-voorkomen-kunnen-worden/">nieuw rapport</a> van de Wereldgezondheidsorganisatie. Het gaat om jongeren tussen de 10 en 19 jaar. De meesten komen uit Afrika en Zuidoost-Azië.</p>
<h3>Voorkomen</h3>
<p>Elk jaar sterven 115.000 tieners na een verkeersongeluk, gaan er ruim 72.000 dood aan een infectie aan de luchtwegen en plegen er meer dan 67.000 zelfmoord.</p>
<p>Veel van de jongeren overlijden aan iets wat voorkomen had kunnen worden. Volgens de organisatie zouden bovengenoemde aantallen namelijk een stuk lager zijn met bijvoorbeeld een betere gezondheidszorg, meer oog voor mentale problemen, een betere seksuele opvoeding en het verplichten van autogordels.</p>
<h3>Verschillen</h3>
<p>In het rapport worden ook de verschillen tussen jongens en meisjes vergeleken. Waar bij jongens verkeersongelukken doodsoorzaak nummer één is (vooral bij 15- tot en met 19-jarigen), overlijden de meeste meisjes aan infecties. Bij meisjes tot 15 jaar gaat het dan vaak om longonsteking en bij meisjes ouder dan 15 jaar gaat het vaak om zwangerschapscomplicaties.</p>
<p>Naast de verschillen tussen jongens en meisjes, speelt de herkomst ook een grote rol. In Afrika bijvoorbeeld zijn ziekten als hiv en aids één van de belangrijkste doodsoorzaken bij jongeren. In Europa en Zuidoost-Azië komen veel tieners (vooral meisjes) om het leven door zelfmoord.</p>
<p> </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
