---
id: 5bbedaef62b6462dbaca80f77398cc46
type: nieuws
layout: post
title: "'Doorstroom van havo naar vwo moet makkelijker'"
permalink: /nieuws/doorstroom-van-havo-naar-vwo-moet-makkelijker/
date: 2022-05-11T19:16:41.067Z
author: 7biA1WiYB
excerpt: "Voor havo-scholieren wordt het volgend schooljaar waarschijnlijk makkelijker om door te stromen naar het vwo. Minister Arie Slob van onderwijs wil daarvoor de wet aanpassen. Hij vindt dat alle scholen dezelfde toelatingseis zouden moeten gebruiken.  "
seo:
  description: "'Doorstroom van havo naar vwo moet makkelijker'"
  title: "'Doorstroom van havo naar vwo moet makkelijker'"
---
Voor havo-scholieren wordt het volgend schooljaar waarschijnlijk makkelijker om door te stromen naar het vwo. Minister Arie Slob van onderwijs wil daarvoor de wet aanpassen. Hij vindt dat alle scholen dezelfde toelatingseis zouden moeten gebruiken.  

    <p>Bijna alle vwo-scholen stellen toelatingscriteria aan een doorstromende havo-leerling, maar welke dat zijn verschilt per instelling. Soms moeten havisten gemiddeld een 7,5 halen voor hun eindexamen en in andere gevallen is een 6 of een motivatiebrief genoeg. </p>
<h3>Eerlijke kans</h3>
<p>De minister wil nu kijken of er één toelatingseis kan komen, bijvoorbeeld dat een leerling acht havo-vakken moet hebben afgerond in plaats van zeven.</p>
<p>'Iedere havist verdient een eerlijke kans om na het behalen van een havo-diploma door te kunnen stromen naar het vwo. Alle leerlingen verdienen de kans om het maximale uit zichzelf te halen. Ook als je bijvoorbeeld wat later bloeit dan je klasgenootjes', zegt Slob in een <a href="https://www.rijksoverheid.nl/regering/bewindspersonen/arie-slob/nieuws/2019/01/10/havo-scholieren-krijgen-recht-naar-vwo-te-gaan" target="_blank">verklaring</a>. Hij hoopt dat het in het schooljaar 2020-2021 zover is.</p>
<h3>Blij</h3>
<p>Het Landelijk Aktie Komitee Scholieren (LAKS) is blij met de nieuwe plannen, maar ziet nog wel onduidelijkheden.</p>
<p>'Je vakken kies je namelijk al in 3 havo! Dan zou iedereen dus in de derde moeten weten of ze later willen doorstromen, en, nog belangrijker, dan moet de school alle leerlingen al heel goed informeren in de derde klas. Ook zou de school dan geen eis moeten stellen aan het volgen van een extra vak, want dan heb je alsnog de moeilijke selectie. We vinden het dus belangrijk dat de minister dat goed regelt', <a href="https://www.laks.nl/goed-nieuws-doorstroom-havo-vwo-wordt-beter/" target="_blank">schrijft</a> voorzitter Jordy Klaas op de website van het LAKS.</p>
<p>De onderwijsorganisatie gaat op <a href="https://www.instagram.com/p/Bscs6mjl3jS/" target="_blank">Instagram</a> bij scholieren peilen wat volgens hen goede aanvullende eisen voor de doorstroom zijn. Die reacties gaat het LAKS gebruiken voor advies aan het ministerie.</p>  
