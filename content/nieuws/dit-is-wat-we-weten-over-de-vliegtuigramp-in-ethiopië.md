---
id: 08a5954b308e4c549c2eadbbd03a4138
type: nieuws
layout: post
title: "Dit is wat we weten over de vliegtuigramp in Ethiopië"
permalink: /nieuws/dit-is-wat-we-weten-over-de-vliegtuigramp-in-ethiopië/
date: 2022-05-11T19:16:41.067Z
author: 7biA1WiYB
excerpt: "Bij een vliegtuigramp in het Afrikaanse land Ethiopië zijn afgelopen weekend 157 inzittenden om het leven gekomen. Dit is wat we tot nu toe weten over het ongeluk:  "
seo:
  description: "Dit is wat we weten over de vliegtuigramp in Ethiopië"
  title: "Dit is wat we weten over de vliegtuigramp in Ethiopië"
---
Bij een vliegtuigramp in het Afrikaanse land Ethiopië zijn afgelopen weekend 157 inzittenden om het leven gekomen. Dit is wat we tot nu toe weten over het ongeluk:  

    <h3>1. De oorzaak van het ongeluk is nog niet bekend</h3>
<p>Waarom het vliegtuig van Ethiopian Airlines is neergestort is nog niet bekend. De vliegtuigmaatschappij heeft laten weten dat ze kort na het opstijgen het contact met het toestel zijn verloren. Het vliegtuig was pas vier maanden oud en er waren geen problemen met het toestel bekend.</p>
<h3>2. Het is de tweede keer in een half jaar dat dit type vliegtuig neerstort</h3>
<p>Het vliegtuig van Ethiopian airlines was een gloednieuwe Boeing 737 Max, hetzelfde type vliegtuig als eerder dit jaar verongelukte in Indonesië. Bij dit ongeluk met een toestel van de luchtvaartmaatschappij Lion Air verongelukte 189 mensen. Dit vliegtuig zou volgens onderzoek zijn neergestort door een technisch probleem.</p>
<h3>3. Er zijn geen Nederlanders omgekomen</h3>
<p>Inmiddels is bevestigd dat er geen Nederlandse passagiers zijn omgekomen bij de vliegtuigramp. In totaal zijn er wel 35 andere nationaliteiten omgekomen bij het ongeluk. Naast slachtoffers uit Ethiopië en het Afrikaanse land Kenia kwamen er ook mensen om uit Frankrijk, Canada, China, Italië, Amerika, Engeland, Egypte, Duitsland, India en Slowakije om het leven.</p>
<h3>4. Enkele vliegtuigmaatschappijen houden de Boeing 737 Max aan de grond</h3>
<p>Zowel Ethiopian Airlines als Cayman Airways en luchtvaartmaatschappijen uit China hebben besloten om de komende tijd de Boeing 737 Max niet meer te gebruiken. Ze willen eerst het onderzoek afwachten. Nederlandse maatschappijen als TUI en KLM blijven nog wel met de Boeing 737 Max vliegen. </p>
<h3>5. Boeing komt niet met nieuwe voorschriften voor de 737 Max-vliegtuigen</h3>
<p>Boeing heeft gezegd dat luchtvaartmaatschapijen gewoon met het vliegtuig kunnen blijven vliegen. De vliegtuigbouwer heeft besloten om geen nieuwe richtlijnen te geven voor het gebruik van de 737 Max-toestellen. Wel heeft Boeing de lancering van een nieuw vliegtuig deze week uitgesteld. Ze vinden het presenteren van een nieuw vliegtuig zo vlak na een vliegtuigramp niet passend.</p>  
