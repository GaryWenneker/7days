---
id: 1fb1ba75cd434219afb32de212ff6429
type: nieuws
layout: post
title: "Taakstraf voor Friezen die honden in de vriezer stopten"
permalink: /nieuws/taakstraf-voor-friezen-die-honden-in-de-vriezer-stopten/
date: 2022-05-11T19:16:41.067Z
author: 7biA1WiYB
excerpt: "Twee mannen uit Friesland hoeven niet de gevangenis in, maar krijgen wel een taakstraf omdat ze op een illegale manier puppy's hebben verkocht. Dat heeft de rechter vandaag besloten.  "
seo:
  description: "Taakstraf voor Friezen die honden in de vriezer stopten"
  title: "Taakstraf voor Friezen die honden in de vriezer stopten"
---
Twee mannen uit Friesland hoeven niet de gevangenis in, maar krijgen wel een taakstraf omdat ze op een illegale manier puppy's hebben verkocht. Dat heeft de rechter vandaag besloten.  

    <p>Bij een inval in een loods in het Friese Holwerd (december 2016) werden 23 honden en vier konijnen - dood - in een vriezer gevonden. De politie en de dierenbescherming troffen ook zestien volwassen honden en negen puppy's aan. Zij waren er allemaal slecht aan toe en zaten onder hun eigen poep en plas. Drie vragen over deze bizarre zaak.</p>
<h3>Hoe gingen de daders te werk?</h3>
<p>De Friezen haalden een groot deel van de puppy's uit Hongarije. Ze werden daar onder vaak slechte omstandigheden gefokt. De handelaren boden de dieren in Nederland aan via Marktplaats onder een schuilnaam. Illegaal, de mannen hadden daar geen vergunning voor en hadden papieren vervalst. De honden werden slecht behandeld en niet ingeënt.</p>
<h3>Hoe zijn de handelaren ontdekt?</h3>
<p>De politie kwam de daders (21 en 26 jaar) op het spoor na meldingen van mensen die een hond bij de de handelaren hadden gekocht. De arme dieren stierven kort na aankoop aan de hondenziekte Parvo, een besmettelijk virus. De politie kocht zelf een hond bij de puppy-handelaren om daarna een inval te doen in de loods.</p>
<h3>Wat voor straf krijgen ze precies?</h3>
<p>Het Openbaar Ministerie eiste twee weken geleden gevangenisstraffen van tien en vijf maanden. De rechter vindt dat een te strenge straf en oordeelde anders. De 21-jarige man uit Drachten is veroordeeld tot een taakstraf van 240 uur (doet-ie dat niet moet hij wél een halfjaar de gevangenis in) en de 26-jarige man uit Leeuwarden moet 80 uur gaan werken. Hij was minder lang betrokken bij de handel.</p>  
