---
id: 3763c69a4fa2472b9e7045606c476efe
type: nieuws
layout: post
title: "Afzettingsproces tegen Trump gaat door"
permalink: /nieuws/afzettingsproces-tegen-trump-gaat-door/
date: 2022-05-11T19:16:41.067Z
author: 7biA1WiYB
excerpt: "Spannende tijden in de VS. President Trump wordt impeached. Dat heeft een meerderheid van het Amerikaanse Huis van Afgevaardigden besloten. Dat betekent dat er een afzettings-rechtszaak komt tegen Trump in de Senaat. Trump is pas de derde Amerikaanse president die dit overkomt.  "
seo:
  description: "Afzettingsproces tegen Trump gaat door"
  title: "Afzettingsproces tegen Trump gaat door"
---
Spannende tijden in de VS. President Trump wordt impeached. Dat heeft een meerderheid van het Amerikaanse Huis van Afgevaardigden besloten. Dat betekent dat er een afzettings-rechtszaak komt tegen Trump in de Senaat. Trump is pas de derde Amerikaanse president die dit overkomt.  

    <h3>Wat is er aan de hand? </h3>
<p>Het hele impeachment-onderzoek gaat over een telefoongesprek dat Trump gehad zou hebben met de Oekraïense premier Volodomyr Zelensky. De president zou hem gevraagd hebben negatieve informatie te verspreiden over zijn tegenstander Joe Biden. Trump zou de druk zelfs opgevoerd hebben door 250 miljoen dollar achter te houden waar het land recht op heeft. Afgelopen weken zijn een heleboel diplomaten, politici en andere getuigen over dit omstreden telefoontje gehoord door de onderzoekscommissie. </p>
<h3>Waarom heeft Trump het op Biden gemunt? </h3>
<p>Bij de presidentsverkiezingen volgend jaar is Biden waarschijnlijk zijn grootste tegenstander. Trump beweert al langer dat Biden de hoogste aanklager van Oekraïne heeft laten ontslaan om een onderzoek naar zijn zoon Hunter te voorkomen. Biden junior verdiende namelijk flink wat geld bij een Oekraïens bedrijf dat te boek stond als corrupt. Maar er is nooit bewijs gevonden dat Hunter iets illegaals heeft gedaan. Trump hoopte wellicht dat hij met hulp van Oekraïne die kwestie weer kon oprakelen om zo meer kans te hebben herkozen te worden. Maar een land onder druk zetten om je concurrent dwars te zitten, mag natuurlijk niet. </p>
<p><div class="media media-element-container media-default"><div id="file-539278" class="file file-image file-image-jpeg">

        
  
  <div class="content">
    <img height="1154" width="1731" class="media-element file-default" data-delta="2" src="https://7dagen.netlify.app/sites/default/files/ANP-403470824.jpg" alt="">  </div>

  
</div>
</div>
<h3>Een president afzetten, kan dat in de VS? </h3>
<p>Ja, in theorie kan dat als er sprake is van hoogverraad, omkoperij of andere ‘zware misdrijven’. Een impeachment heet dat dus. Het Huis van Afgevaardigden moet de procedure in gang zetten als de Commissie voor Justitie daar om vraagt. Dat is deze week gebeurd. Met een tweederde meerderheid in het parlement is ingestemd met het impeachen van Trump. Maar volgende maand moet er nu ook in de Senaat over gestemd worden. Ook dan is een tweederde meerderheid nodig, maar omdat Trumps partij daar de grootste is, is de kans klein dat hij echt ontslagen wordt. </p>
<h3>Hoe gaat die impeachmentzaak volgende maand in praktijk? </h3>
<p>De zaak tegen Trump dient in januari in de senaat en verloopt compleet met aanklagers, advocaten, een rechter en een jury. Dat klinkt als een gewone rechtszaak maar dat is het natuurlijk niet. Het is een politiek proces. Tijdens de zaak draait het om twee concrete aanklachten: machtsmisbruik, omdat de president een ander land onder druk zette voor zijn eigen politieke gewin. En belemmering van de rechtsgang, omdat Trump ook nog verhinderde dat zijn eigen personeel kwam getuigen in het Huis van Afgevaardigden. Hoe lang de hele zaak gaat duren is nog onduidelijk. De rechtszaak kan een paar dagen, maar ook een paar weken, duren. </p>
<h3>Wat vindt Trump er zelf van?</h3>
<p>Die is boos. Direct na de stemming haalde hij in een reactie flink uit naar de Democraten. Hij verwijt ze 'haat en minachting naar de Amerikaanse kiezer te tonen. Volgens de president zullen zijn tegenstanders daar tijdens de verkiezingen in 2020 de prijs voor betalen. 'Deze wetteloze, partijdige afzettingsprocedure is politieke zelfmoord voor de Democratische Partij'.</p>
<p><div class="media media-element-container media-default"><div id="file-539277" class="file file-document file-text-oembed">

        <h2 class="element-invisible"><a href="/files/donald-j-trump-1576744540">Donald J. Trump 1576744540</a></h2>
    
  
  <div class="content">
    
<blockquote class="twitter-tweet" data-width="550"><p lang="und" dir="ltr"><a href="https://t.co/DutxclyZw9">pic.twitter.com/DutxclyZw9</a></p>&mdash; Donald J. Trump (@realDonaldTrump) <a href="https://twitter.com/realDonaldTrump/status/1207508280207011841?ref_src=twsrc%5Etfw">December 19, 2019</a></blockquote>
<script async="" src="https://platform.twitter.com/widgets.js" charset="utf-8"></script>
  </div>

  
</div>
</div>  
