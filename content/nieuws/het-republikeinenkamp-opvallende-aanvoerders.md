---
id: 2ed51626eb8c41f4bebb89fcb252a15b
type: nieuws
layout: post
title: "Het Republikeinenkamp: opvallende aanvoerders"
permalink: /nieuws/het-republikeinenkamp-opvallende-aanvoerders/
date: 2022-05-11T19:16:41.067Z
author: 7biA1WiYB
excerpt: "Het is dringen geblazen in het kamp der Republikeinen. Zeventien personen doen officieel een gooi naar hét Republikeinse kandidaatschap in de strijd om de Amerikaanse presidentsverkiezingen van 2016. Hoe zorg je dan nog dat je opvalt? Donald Trump hoeft daarvoor alleen maar zichzelf te zijn. Jeb Bush heeft naam en familie vast mee. Maar wat maakt deze heren ook tot de populairste Republikeinen van deze zomer?   "
seo:
  description: "Het Republikeinenkamp: opvallende aanvoerders"
  title: "Het Republikeinenkamp: opvallende aanvoerders"
---
Het is dringen geblazen in het kamp der Republikeinen. Zeventien personen doen officieel een gooi naar hét Republikeinse kandidaatschap in de strijd om de Amerikaanse presidentsverkiezingen van 2016. Hoe zorg je dan nog dat je opvalt? Donald Trump hoeft daarvoor alleen maar zichzelf te zijn. Jeb Bush heeft naam en familie vast mee. Maar wat maakt deze heren ook tot de populairste Republikeinen van deze zomer?   

    <p><u><em><strong>Dit artikel is verouderd. Een geüpdatete versie vind je <a href="https://7dagen.netlify.app/nieuws/het-republikeinenkamp-opvallende-aanvoerders-0">hier</a>.</strong></em></u></p>
<p> </p>
<p><strong>1. Donald Trump – stinkend rijke showman en fervent tenentrapper</strong><div class="media media-element-container media-default"><div id="file-5916" class="file file-image file-image-jpeg">

        
  
  <div class="content">
    <img title="Trump tijdens een rally in Phoenix Foto AFP" height="2209" width="3313" class="media-element file-default" src="https://7dagen.netlify.app/sites/default/files/AFP-trump%20campagne.jpg" alt="">  </div>

  
</div>
</div>
<p><strong>Wie? </strong><br>De kans dat je Trump (69) kent, is vrij groot. Hij valt nogal op. De steenrijke zakenman werd geboren in New York. Na zijn studie volgde zoon Donald het voorbeeld van zijn vader, een onroerendgoedmagnaat. Hij kocht hotels en andere gebouwen en golfbanen (en verslond vrouwen) als snoepjes, schreef een bestseller over zakendoen en verscheen in realityshows als <a href="https://www.youtube.com/watch?v=7R1vT87nrUQ">The Apprentice</a>, een afvalrace voor zakelijk talent (‘You’re fired!’). In 1996 deed hij mee aan de Republikeinse voorverkiezingen. En heel even in 2000, voor de Reform Party. </p>
<p><strong>Paradepaard</strong><br>‘Make America great again’, luidt de leus van Trump. Hij wil de overheid inrichten als zakelijk bedrijf. Hij is voor betere bewaking van de VS-landsgrenzen. Trump vindt een sterk leger belangrijk, net als goede zorg voor oorlogsveteranen en hun familie. Met terroristen wil hij snoeihard korte metten maken, vorige week onthulde hij zijn strijdplan tegen terreurgroep IS. En oh ja, hij is heel anti-Obama en dat roept hij graag heel hard. </p>
<p><strong>#Ophef</strong><br>Nou, laten we ons maar beperken tot de ophef tijdens zijn campagnestrijd. Waarin hij Arizona-senator John McCain aanviel door te zeggen dat die geen oorlogsheld is, terwijl de man tijdens de Vietnamoorlog jaren gevangen zat in vijandelijk gebied. In een CNN-interview na <a href="https://www.youtube.com/watch?v=UPJpLfDlMhc">het eerste Republikeinse tv-debat</a> (6 augustus) haalde hij uit naar debatleider Megyn Kelly. Toen zij hem confronteerde met zijn eerdere uitspraak dat vrouwen volgens hem 'vette varkens' zijn, reageerde hij even later: ‘Je zag bloed uit haar ogen komen. Er kwam bloed uit haar waar dan ook’, zei hij. Suggereerde hij nou dat ze ongesteld was? Trump vindt de ophef maar onzin. </p>
<p><strong>Kans</strong><br>Ja maar, hij zal toch niet echt… Trump wordt niet heel serieus genomen. De man maait verbaal wild om zich heen en gedraagt zich weinig, eh, politiek. Na elke rel wordt het einde van zijn politieke carrière voorspeld. Alleen, uhm… hij voert vooralsnog wél met kop en schouders de polls (peilingen) aan. En Trumps campagnebudget reikt tot de hemel. Maar of hij meer is dan een opvallende eendagsvlieg, da’s afwachten. </p>
<p><strong>2. Jeb Bush – broertje van én zoontje van dat vooral op eigen kracht wil winnen</strong><div class="media media-element-container media-default"><div id="file-5917" class="file file-image file-image-jpeg">

        
  
  <div class="content">
    <img title="Een selfie met Jeb Foto AFP" height="3840" width="5760" class="media-element file-default" src="https://7dagen.netlify.app/sites/default/files/AFP-jeb%20bush%20campagne.jpg" alt="">  </div>

  
</div>
</div>
<p><strong>Wie?</strong><br>Zoon van, broertje van… Jeb (62) komt uit een nogal bekende, oppermachtige familie. Vader George was van 1988 tot 1992 president van de VS. Bill Clinton nam het stokje voor acht jaar over, om het erna af te staan aan Bush nummer twee, George W. Die zetelde van 2000 tot 2008 in de Oval Office, de werkkamer van de president. Tijd voor Bush 3? George W.'s broer Jeb is er klaar voor. Hij was tot 2007 gouverneur van Florida. Jeb is getrouwd met een Mexicaanse vrouw, die hij leerde kennen tijdens een uitwisselingsproject in dat land. Ze hebben samen drie kinderen. </p>
<p><strong>Paradepaard</strong><br>Bush zegt groot voorstander te zijn van het geven van paspoorten aan illegale immigranten, een opvatting die veel conservatieve Republikeinen niet delen. Het betekent wel dat hij veel zielen zal kunnen winnen onder de vele latino's in de VS, van wie een groot deel bij de laatste twee verkiezingen voor Obama stemde. Ook wil hij onder meer Obamacare (de nieuwe zorgverzekeringwet die Obama er na jaren hangen en wurgen doorheen kreeg) terugdraaien en vervangen voor ‘iets anders’.  </p>
<p><strong>#Ophef</strong><br>Vindt Jeb nou wel of niet dat broer George een verkeerde beslissing nam toen hij in 2003 een oorlog begon tegen Irak? Ja, nee, toch wel, nou ja, met de kennis van nu heus wel. Z’n warrige antwoorden op de vragen over het Irak-beleid van zijn broer zorgden voor veel gedoe. Jeb kan wellicht vader- en broer-Bush-tegenstanders voor zich winnen door te roepen op welke punten hij het niet eens was met hun beleid. Maar vooralsnog lijkt hij het liefst om de hete brij heen te draaien.</p>
<p><strong>Kans?</strong><br>De derde Bush zijn die een gooi doet naar het presidentschap, heeft nadelen. Veel mensen zijn inmiddels wel een beetje Bush-moe. Maar voordelen heeft het ook. Jebs familie is nogal bekend én rijk en hij dus ook. En Bush-fans zal hij best voor zich kunnen winnen. Als we er even vanuit gaan dat Trumps rare sprongen hem politiek gezien uiteindelijk de das om zullen doen, kan Bush de Republikeinenstrijd wel eens winnen.</p>
<p>Vervolgens zou hij het dan in november 2016 moeten opnemen tegen de winnaar van de Democraten, om uiteindelijk president van de VS te kunnen worden. Welke kandidaten er aan de kant van de Democraten zijn, lees je <a href="https://7dagen.netlify.app/nieuws/democratische-beloftes-hillary-vs-bernie">hier</a>.<br><br><strong>En dan heb je nog… </strong><br><strong>…</strong> Gouverneur van Wisconsin Scott Walker, waar Bush volgens de polls best heel zenuwachtig van mag worden, de gepensioneerde neurochirurg Ben Carson, gouverneur van New Jersey Chris Christie, senator Ted Cruz, zakenvrouw Carly Fiorina <strong><em>*adempauze*</em></strong> oud-gouverneur van Virginia Jim Gilmore, senator Lindsey Graham, oud-gouverneur van Arkansas Mike Huckabee <strong><em>*even koffie halen*</em></strong> gouverneur van Louisiana Bobby Jindall, gouverneur van Ohio John Kasich, oud-gouverneur van New York George Pataki, Kentucky-senator Rand Paul, oud-gouverneur van Texas Rick Perry, senator van Florida Marco Rubio en oud-senator Rick Santorum. <em><strong>*Zo.* </strong></em></p>
<p><em>Meer lezen over de Amerikaanse presidentsverkiezingen?<a href="https://7dagen.netlify.app/dossier-verkiezingen-vs"> Klik hier</a> voor ons dossier.</em></p>  
