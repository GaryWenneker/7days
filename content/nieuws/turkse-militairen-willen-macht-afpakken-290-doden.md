---
id: a82258315a4046088b0c25b859c15a94
type: nieuws
layout: post
title: "Turkse militairen willen macht afpakken: 290 doden"
permalink: /nieuws/turkse-militairen-willen-macht-afpakken-290-doden/
date: 2022-05-11T19:16:41.067Z
author: 7biA1WiYB
excerpt: "'President Erdogan is hier de baas, maar dat kunnen wij beter.' Zoiets dacht een grote groep Turkse militairen. Met tanks en vuurwapens namen ze vrijdagavond overheidsgebouwen en belangrijke plekken over om voortaan de baas te kunnen spelen in Turkije. Een coup of staatsgreep, heet dat. Die lijkt te zijn mislukt, maar zo'n 290 mensen zijn omgekomen.   "
seo:
  description: "Turkse militairen willen macht afpakken: 290 doden"
  title: "Turkse militairen willen macht afpakken: 290 doden"
---
'President Erdogan is hier de baas, maar dat kunnen wij beter.' Zoiets dacht een grote groep Turkse militairen. Met tanks en vuurwapens namen ze vrijdagavond overheidsgebouwen en belangrijke plekken over om voortaan de baas te kunnen spelen in Turkije. Een coup of staatsgreep, heet dat. Die lijkt te zijn mislukt, maar zo'n 290 mensen zijn omgekomen.   

    <p><strong>Wat is er precies gebeurd?</strong><br>Met veel militair vertoon pikte (een opstandig deel van) het Turkse leger vrijdagavond een paar bruggen, overheidsgebouwen en beroemde pleinen in Istanbul en hoofdstad Ankara in. 'Zo, nu zijn wij hier de baas', was de boodschap. Maar president Erdogan en premier Yildrim lieten het daar niet bij zitten. Ze sommeerden de rest van het leger om die plekken terug te pakken.</p>
<p>Gevechtsvliegtuigen en -helikopters vlogen in het rond, tanks reden over de weg, er vielen bommen en er werd flink geschoten. En dat niet alleen. Erdogan riep ook zijn aanhangers, gewone burgers dus, op om de straat op te gaan. </p>
<p><div class="media media-element-container media-default"><div id="file-20506" class="file file-image file-image-jpeg">

        
  
  <div class="content">
    <img alt="Turkije staatsgreep coup" title="Foto: AFP" height="566" width="850" class="media-element file-default" src="https://7dagen.netlify.app/sites/default/files/turkije%201.jpg">  </div>

  
</div>
</div>
<p><strong>En? Wie hebben gewonnen?</strong><br>Zaterdagmorgen lijkt het erop dat team-Erdogan heeft gewonnen. Al zo'n duizend militairen zouden zijn gearresteerd en tientallen leiders van de coup zijn gedood. Desondanks is het nog steeds wat onrustig en klinken soms nog explosies bij overheidsgebouwen.</p>
<p><strong>Waarom wilden de coupplegers dit? </strong><br>Ze wilden de 'uitgeholde democratie in Turkije' herstellen, zeiden ze. En daar gaat het inderdaad niet al te best mee in Turkije. Erdogan heeft er een handje van om mensen die het niet met hem eens zijn, te ontslaan. Kritische journalisten kunnen hun werk niet doen. Laatst werd zelfs de complete redactie van een Turkse krant weggestuurd en vervangen door Erdogan-fans. </p>
<p>Met de vrijheid van meningsuiting en ook met andere mensenrechten gaat het dus allesbehalve goed in Turkije. Ook zou het land niet goed voor vluchtelingen zorgen. </p>
<p><div class="media media-element-container media-default"><div id="file-20507" class="file file-image file-image-jpeg">

        
  
  <div class="content">
    <img alt="Turkije staatsgreep coup" title="Foto: AFP" height="553" width="850" class="media-element file-default" src="https://7dagen.netlify.app/sites/default/files/turkije%202.jpg">  </div>

  
</div>
</div>
<p><strong>Wie is het brein achter deze actie?</strong><br>De Turkse overheid denkt dat de populaire geestelijk leider Fethullah Gülen achter de coup zit. Die was ooit een goede vriend van Erdogan, maar de twee zijn tegenwoordig aartsvijanden. </p>
<p>Erdogan roept al langer dat Gülen de macht wil overnemen en noemt diens club zelfs een terroristische organisatie. Maar of Gülen hier echt achter zit, is niet duidelijk.</p>
<p><strong>En nu?</strong><br>De couppplegers zullen streng worden bestraft, zegt Erdogan. Vijf generaals en bijna 300 kolonels zijn al ontslagen. Maar de groep zegt in een verklaring 'vastbesloten te zijn om door te gaan'. Ondertussen liggen er ook nog honderden gewonden in het ziekenhuis.</p>
<p><div class="media media-element-container media-default"><div id="file-20508" class="file file-image file-image-jpeg">

        
  
  <div class="content">
    <img alt="Turkije staatsgreep coup" title="Foto: AFP" height="566" width="850" class="media-element file-default" src="https://7dagen.netlify.app/sites/default/files/turkije%204.jpg">  </div>

  
</div>
</div>
<p><strong>En als je naar Turkije op vakantie gaat? </strong><br>'Ga niet naar Istanbul of Ankara als dat niet per se nodig is', adviseert het Nederlandse ministerie van Buitenlandse Zaken. Hoe dat met strandbestemmingen (waar niet is gevochten) zit, is nu nog onbekend. Luchtvaartmaatschappijen en reisorganisaties hebben al een aantal vluchten geannuleerd en bepalen vandaag of dat er meer worden. Houd de boel dus goed in de gaten. </p>
<p>Het Nederlandse ministerie is 24 uur per dag bereikbaar via telefoonnummer 0247-247-247. <a href="https://www.rijksoverheid.nl/onderwerpen/reisadviezen/inhoud/turkije" target="_blank">De pagina</a> over het reisadvies naar Turkije wordt zo nodig geüpdatet met nieuwe informatie.</p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
