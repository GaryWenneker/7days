---
id: 2476110002174180988a0d66c1798b6c
type: nieuws
layout: post
title: "Schermstarend oversteken in New York verboden?"
permalink: /nieuws/schermstarend-oversteken-in-new-york-verboden/
date: 2022-05-11T19:16:41.067Z
author: 7biA1WiYB
excerpt: "Naar je telefoon kijken of snel nog een berichtje tikken terwijl je een drukke straat oversteekt. Je hebt het vast eens gedaan, maar veilig is het niet. In de Amerikaanse staat New York denken ze zelfs over een schermverbod voor overstekende voetgangers.  "
seo:
  description: "Schermstarend oversteken in New York verboden?"
  title: "Schermstarend oversteken in New York verboden?"
---
Naar je telefoon kijken of snel nog een berichtje tikken terwijl je een drukke straat oversteekt. Je hebt het vast eens gedaan, maar veilig is het niet. In de Amerikaanse staat New York denken ze zelfs over een schermverbod voor overstekende voetgangers.  

    <p>Volgens <em><a href="https://edition.cnn.com/2019/05/20/us/new-york-walking-while-texting-trnd/index.html" target="_blank">CNN</a></em> gaat het om een wetsvoorstel dat alle voetgangers in de staat New York verbiedt om een mobiele telefoon te gebruiken tijdens het oversteken. Het verbod geldt ook voor bezoekers en toeristen. </p>
<p>De kosten van even je Instagram checken of een appje sturen, kunnen flink oplopen. Boetes variëren tussen de 25 en 250 dollar.</p>
<h3>Vijf seconden</h3>
<p>Senator John Liu hoopt dat de wet door de senaat wordt aangenomen. Hij vertelt <em>CNN</em> dat hij zich zorgen maakt over het aantal mensen dat al starend naar een telefoon tussen de auto's door een straat oversteekt: 'We willen New Yorkers erop wijzen dat je best vijf seconden kunt wachten.'</p>
<h3>Ongelukken</h3>
<p>Volgens een onderzoek van verkeersorganisatie <em>Governors Highway Safety Association</em> overleden in 2018 6.227 voetgangers bij verkeersongelukken in de staat New York. Dat is het grootste aantal in bijna dertig jaar. Volgens de onderzoekers kan de grote toename van het gebruik van smartphones een reden zijn voor deze stijging.</p>
<h3>Hawaii</h3>
<p>In <a href="https://edition.cnn.com/2017/07/29/us/smart-phones-crosswalks-hawaii-illegal/index.html" target="_blank">Honolulu</a> op het Amerikaanse eiland Hawaii is het al illegaal om naar je scherm te turen terwijl je oversteekt. Boetes kunnen daar oplopen tot 99 dollar als je voor derde keer wordt betrapt.</p>  
