---
id: cc48a1052a7444b59a31c265aa5ec5d1
type: nieuws
layout: post
title: "En de nieuwe burgemeester van Amsterdam is ..."
permalink: /nieuws/en-de-nieuwe-burgemeester-van-amsterdam-is-/
date: 2022-05-11T19:16:41.067Z
author: 7biA1WiYB
excerpt: "Femke Halsema is de nieuwe burgemeester van Amsterdam. Zij volgt de vorig jaar overleden burgemeester Eberhard van der Laan op.   "
seo:
  description: "En de nieuwe burgemeester van Amsterdam is ..."
  title: "En de nieuwe burgemeester van Amsterdam is ..."
---
Femke Halsema is de nieuwe burgemeester van Amsterdam. Zij volgt de vorig jaar overleden burgemeester Eberhard van der Laan op.   

    <p>Femke Halsema (52) was jarenlang partijleider van Groen Links in de Tweede Kamer. In Amsterdam kreeg die partij bij de afgelopen verkiezingen de meeste stemmen.</p>
<h3>Geruchten</h3>
<p>De geruchten dat Halsema gesolliciteerd had voor de burgemeestersbaan gingen al een tijd rond. Na veel gesprekken en een urenlange vergadering in de gemeenteraad, werd het nieuws gisteravond bekendgemaakt.</p>
<h3>Vrouwen</h3>
<p>Het is voor het eerst dat Amsterdam een vrouwelijke burgemeester krijgt. Sinds 1343 bestuurden alleen mannen de hoofdstad. In andere steden zoals Utrecht, Nijmegen, Almere en Den Haag zijn vrouwen al langer burgemeester.</p>
<h3>Trots</h3>
<p>Halsema schrijft op<a href="https://www.femkehalsema.nl/?_sp=fcdebb7c-719f-4b99-a329-533b026b666a.1530169778011" target="_blank"> website </a>dat ze 'blij, trots en nederig' is: 'Met alles wat ik kan bieden zal ik me inspannen om burgemeester van alle Amsterdammers te zijn.' </p>
<h3>Noord-zuid</h3>
<p>Waarschijnlijk gaat de nieuwe burgemeester op 22 juli aan de slag. Een goed moment, want op die dag wordt ook de nieuwe Amsterdamse metrolijn die het noorden en zuiden van de stad verbindt, in gebruik genomen. Het <a href="https://wijnemenjemee.nl/nieuws/openingsfeest-21-juli-de-volksopera-kunstenaar-peter-zegveld-voor-arti-et-amicitiae" target="_blank">openingsfeest</a> van de Noord/Zuidlijn is op 21 juli.</p>  
