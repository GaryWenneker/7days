---
id: 92935cefe28544019e221fbc688278e9
type: nieuws
layout: post
title: "Wat is er afgesproken met Griekenland?"
permalink: /nieuws/wat-is-er-afgesproken-met-griekenland/
date: 2022-05-11T19:16:41.067Z
author: 7biA1WiYB
excerpt: "'Nou, als het écht moet om uit de geldproblemen te komen... vooruit dan maar.' Het Griekse parlement zuchtte, steunde en kreunde woensdag, maar ging toch maar akkoord met de voorstellen van de EU om Griekenland uit de penarie te halen. 7Days zet de afspraken op een rij.  "
seo:
  description: "Wat is er afgesproken met Griekenland?"
  title: "Wat is er afgesproken met Griekenland?"
---
'Nou, als het écht moet om uit de geldproblemen te komen... vooruit dan maar.' Het Griekse parlement zuchtte, steunde en kreunde woensdag, maar ging toch maar akkoord met de voorstellen van de EU om Griekenland uit de penarie te halen. 7Days zet de afspraken op een rij.  

    <p><strong>Griekenland moet bezuinigen. En niet zo'n beetje ook:<br>- </strong>het land moet belangrijke staatsbezittingen zoals vliegvelden, havens en stranden verkopen. Met de opbrengsten moet het schulden aflossen, investeren in de economie en zorgen dat de banken weer gezond worden.</p>
<p>- het btw-stelsel wordt versimpeld. Over elk product of elke dienst die je koopt, moeten de Grieken voortaan 6, 13 of 23% belasting betalen. Voor broodnodige zaken zoals eten, water en elektriciteit geldt het middelste tarief. Voor 'luxeproducten' zoals een iPad geldt het hoge tarief. Het 6%-tarief geldt alleen voor medicijnen en theaterbezoek. Voor toeristische gebieden werden altijd uitzonderingen gemaakt, maar die moeten over een tijdje ook gewoon meedoen.</p>
<p>- de pensioenleeftijd gaat omhoog. De Grieken kunnen pas op hun 67ste achter de geraniums gaan zitten.</p>
<p>- de overheid gaat zich minder bemoeien met de verkoop van bijvoorbeeld elektriciteit. Als niet de staat, maar verschillende bedrijven dat mogen verkopen, dan komt er hopelijk concurrentie. En dat is goed voor de economie.</p>
<p>- Elstat, het Griekse Centraal Bureau voor de Statistiek, moet onafhankelijk worden. Dan kan Griekenland niet meer sjoemelen met cijfers en doen alsof het heel goed gaat met de economie. Eerder gebeurde dat wel.</p>
<p><div class="media media-element-container media-default"><div id="file-5284" class="file file-image file-image-jpeg">

        
  
  <div class="content">
    <img title="Foto: EPA" height="2362" width="3543" class="media-element file-default" src="https://7dagen.netlify.app/sites/default/files/ANP-33489870.jpg" alt="">  </div>

  
</div>
</div><em>De gemoederen liepen woensdagavond hoog op in het Griekse parlement</em>
<p><strong>In ruil voor dit alles schiet de Europese Unie het arme Griekenland te hulp:</strong></p>
<p><strong>- </strong>Griekenland krijgt vóór 20 juli al ongeveer 7 miljard euro te leen. In augustus krijgt het nog eens 5 miljard euro. In totaal wil Griekenland ongeveer 82 tot 86 miljard euro lenen. De EU gaat daar in principe mee akkoord, maar onderzoekt nog of Athene écht niet aan minder genoeg heeft.</p>
<p>- De EU gaat Griekenland helpen om meer banen te creëren, zodat er minder werkloosheid is en minder mensen een uitkering nodig hebben. Dat kan bijvoorbeeld door hotels en havens te helpen bouwen. Daar komen buitenlandse toeristen op af, die een hotelkamer reserveren, ijsjes kopen en souflaki eten in Griekse restaurants. Hoor je de Griekse kassa al rinkelen? </p>
<p>- Over één ding is de EU duidelijk: de leningen moeten tot op de laatste cent worden terugbetaald. De EU zal nooit zeggen: 'Ah joh, houd de rest van het geld maar, dat hoeven we niet terug'.  Maar om Griekenland toch een beetje te matsen, kijkt Europa of het de rente kan verlagen. Ook mag Griekenland misschien extra lang doen over het terugbetalen.</p>
<p><div class="media media-element-container media-default"><div id="file-5285" class="file file-image file-image-jpeg">

        
  
  <div class="content">
    <img title="Foto: EPA" height="3183" width="4782" class="media-element file-default" src="https://7dagen.netlify.app/sites/default/files/ANP-33485659.jpg" alt="">  </div>

  
</div>
</div><em>De Griekse premier Tsipras kan er nog niet om lachen. 'Maar ja, het moet maar', vindt ook hij.</em>
<p><strong>Is de Griekse crisis nu voorbij? </strong><br>Zo ver is het nog niet. Het Griekse parlement heeft al 'ja' gezegd tegen deze afspraken. Zeven eurolanden, waaronder Nederland, moeten er nog hun handtekening onder zetten. Daarna zullen de leningen stukje bij beetje worden uitgekeerd. Bezuinigt Griekenland niet hard genoeg, dan kan Europa weer z'n kont tegen de krib gooien en de geldkraan dichtdraaien. En dan begint alle ellende weer opnieuw. </p>
<p><em>Nog niet helemaal bijgepraat over de Griekse crisis? In ons <a href="https://7dagen.netlify.app/dossier-griekenland">Dossier Griekenland</a> staat alles wat je moet weten overzichtelijk op een rijtje!</em></p>  
