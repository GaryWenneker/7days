---
id: 7aa8087735bd46959c66cac91c60d50e
type: nieuws
layout: post
title: "Van scholier tot jihadbruid"
permalink: /nieuws/van-scholier-tot-jihadbruid/
date: 2022-05-11T19:16:41.067Z
author: 7biA1WiYB
excerpt: "Twee Nederlandse meisjes (15 en 16) zijn zondag aangehouden in Turkije. Een ander meisje (16) wordt nog vermist. Volgens anonieme bronnen wilden de drie naar Syrië afreizen. Ze zouden niet de eersten zijn die hun middelbare school verruilen voor het kalifaat.  "
seo:
  description: "Van scholier tot jihadbruid"
  title: "Van scholier tot jihadbruid"
---
Twee Nederlandse meisjes (15 en 16) zijn zondag aangehouden in Turkije. Een ander meisje (16) wordt nog vermist. Volgens anonieme bronnen wilden de drie naar Syrië afreizen. Ze zouden niet de eersten zijn die hun middelbare school verruilen voor het kalifaat.  

    <p>De twee opgepakte meisjes zijn inmiddels weer thuis. Het Openbaar Ministerie is voorlopig niet van plan ze te vervolgen, omdat ze niet kan bewijzen dat de tieners onderweg waren naar Syrië. Naar het andere meisje wordt nog hard gezocht. Twee van de drie meisjes werden al in de gaten gehouden door hulpverleners omdat ze na de vakantie ineens met gezichtsbedekking op school verschenen.</p>
<p><strong>550 meisjes foetsie</strong><br>Volgens de AIVD zijn er inmiddels 180 strijders afgereisd naar Irak of Syrië. Veel van hen zijn jong en zaten nog gewoon op school. Zeker 25 van die Nederlanders zijn omgekomen in het kalifaat, 35 mensen keerden terug. Op dit moment zouden er ongeveer 40 Nederlandse meisjes in Syrië zitten. Uit heel Europa zijn al 550 jonge vrouwen vertrokken.</p>
<p><strong>Perfecte bruid</strong><br>Bijna al die meisjes zijn geronseld via social media. In verleidelijke filmpjes wordt ze een fantastisch en geheel verzorgd leven in het kalifaat beloofd. De Islamitische Staat (IS) heeft zelfs een aparte website gelanceerd waar wordt uitgelegd hoe je de perfecte jihadbruid kunt worden. </p>
<p><strong>Aqsa </strong><br>Een van de beroemdste kalifaatmeisjes is Aqsa Mahmood (20). Zij verruilde eind 2013 haar veilige leventje in Glasgow voor de Syrische stad Raqqa. Daar trouwde ze met een strijder. Sindsdien ronselt ze andere Europese meisjes via sites als Twitter en Tumblr. </p>
<p><strong>Aïcha</strong><br>In werkelijkheid is het leven voor vrouwen in het kalifaat weinig avontuurlijk. Zodra ze zijn aangekomen en een islamitisch huwelijk hebben gesloten, moeten de meisjes vooral binnen zitten en hun man gehoorzamen. De 19-jarige Aïcha uit Maastricht kreeg dan ook vreselijke heimwee in Syrië. Haar moeder Monique aarzelde geen moment en haalde haar eind vorig jaar hoogstpersoonlijk op uit Raqqa.</p>  
