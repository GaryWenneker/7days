---
id: 35e92c855ed24379915d1c1c459bb740
type: nieuws
layout: post
title: "Rechtszaak tegen Harvey Weinstein vandaag van start"
permalink: /nieuws/rechtszaak-tegen-harvey-weinstein-vandaag-van-start/
date: 2022-05-11T19:16:41.067Z
author: 7biA1WiYB
excerpt: "Wie aan Harvey Weinstein denkt, denkt niet meer aan zijn filmproducties maar aan de vele beschuldigingen van seksuele intimidatie. Alweer ruim twee jaar geleden kwamen de eerste aantijgingen tegen de 67-jarige oud-producer naar buiten en ontstond #MeToo. In New York begint vandaag de rechtszaak tegen hem. Hoe zat het ook alweer?  "
seo:
  description: "Rechtszaak tegen Harvey Weinstein vandaag van start"
  title: "Rechtszaak tegen Harvey Weinstein vandaag van start"
---
Wie aan Harvey Weinstein denkt, denkt niet meer aan zijn filmproducties maar aan de vele beschuldigingen van seksuele intimidatie. Alweer ruim twee jaar geleden kwamen de eerste aantijgingen tegen de 67-jarige oud-producer naar buiten en ontstond #MeToo. In New York begint vandaag de rechtszaak tegen hem. Hoe zat het ook alweer?  

    <p>Weinstein werd de afgelopen jaren door meer dan honderd vrouwen beschuldigd van verkrachting, seksueel misbruik, intimidatie en ongewenste intimiteiten. De filmwereld stond de afgelopen jaren dan ook flink op zijn kop door het nieuws over het intimiderende gedrag van producent Harvey Weinstein.</p>
<p>Het begon met een artikel in <em>T</em><em>he New York Times</em> waarmee een beerput werd opengegetrokken. De Amerikaanse krant publiceerde een artikel over Harvey Weinstein waaruit bleek dat de producer al jarenlang vrouwen met wie hij werkt seksueel intimideert en soms zelfs aanrandt.</p>
<h3>Complete beweging</h3>
<p>Na het artikel in de Amerikaanse krant deelden nog meer bekende actrices hun nare ervaringen met de producer. Niet alleen Weinstein lag onder vuur, er kwamen ook beschuldigingen richting andere bekende mannen uit de filmbusiness. De woorden <em>me too</em> werden op Twitter gebruikt door vrouwen die vergelijkbare ervaringen deelden via #MeToo. Grote actrices zoals Gwyneth Paltrow, Angelina Jolie en Cate Blanchett traden naar buiten met hun verhalen en veroorzaakten een complete beweging, later ook wel bekend als de #MeToo-beweging.</p>
<h3>Nationaal debat</h3>
<p>Met #MeToo wilden vrouwen laten zien dat de seksuele intimidatie groter was dan alleen Weinstein. Posts met deze hashtags ontketenden een nationaal debat en een beweging met grote aanhang tegen seksueel wangedrag door - meestal - mannen met veel macht. Het gevolg? Tientallen mannen in Amerika kwamen op straat te staan nadat hun antivrouwelijke gewoontes bekend werden gemaakt.</p>
<h3>Twee beschuldigingen</h3>
<p>De zaak waarin Weinstein nu moet voorkomen gaat over beschuldigingen van twee vrouwen. Een van hen zegt dat de voormalig Hollywood-producer haar heeft verkracht op een hotelkamer in 2013. De andere vrouw beschuldigt Weinstein ervan dat hij orale seks aan haar heeft opgedrongen in 2006. Weinstein beweert nog altijd dat hij onschuldig is en dat de seksuele handelingen met wederzijdse instemming gebeurden.</p>
<h3>Levenslang</h3>
<p>Dankzij een borgsom van 5 miljoen dollar loopt Weinstein nog op vrije voeten rond. Als de oud-producer schuldig wordt bevonden, kan-ie worden veroordeeld tot een levenslange celstraf.</p>  
