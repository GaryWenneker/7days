---
id: 80e187af25ee4c32a0f851b5281c963c
type: nieuws
layout: post
title: "'Willem Holleeder krijgt levenslang'"
permalink: /nieuws/willem-holleeder-krijgt-levenslang/
date: 2022-05-11T19:16:41.067Z
author: 7biA1WiYB
excerpt: "Vijf moorden, doodslag, poging tot moord, poging tot doodslag en deelname aan een criminele organisatie. Het is een hele lijst waarvan Willem Holleeder wordt verdacht. Maar wordt-ie er ook voor veroordeeld? En zo ja, welke straf krijgt de beroemdste crimineel van het land dan?  "
seo:
  description: "'Willem Holleeder krijgt levenslang'"
  title: "'Willem Holleeder krijgt levenslang'"
---
Vijf moorden, doodslag, poging tot moord, poging tot doodslag en deelname aan een criminele organisatie. Het is een hele lijst waarvan Willem Holleeder wordt verdacht. Maar wordt-ie er ook voor veroordeeld? En zo ja, welke straf krijgt de beroemdste crimineel van het land dan?  

    <p>Op de antwoorden hoeven we niet lang meer te wachten, want het mega-proces is bijna ten einde. Donderdagochtend om precies te zijn. Dan is de uitspraak in deze rechtszaak.</p>
<h3>Achter de tralies</h3>
<p>Uit een peiling onder lezers van <em>7Days </em>blijkt dat de meeste jongeren denken dat Holleeder voor lange tijd achter de tralies verdwijnt. Bijna de helft (<strong>48%</strong>) van de ondervraagden verwacht dat de crimineel levenslang krijgt. Ongeveer een derde (<strong>31%</strong>) verwacht wel dat-ie lang (meer dan vijftien jaar) de gevangenis in gaat, maar ook weer vrijkomt. De rest van de jongeren voorspelt een minder hoge straf.</p>
<h3>Interessante zaak</h3>
<p>De kranten staan er vol mee, op tv gaat het er vaak over en ook op internet is er veel over Willem Holleeder te vinden. Niet zo gek dus, dat veel mensen dit proces interessant vinden. De meeste jongeren (<strong>66%</strong>) noemen deze rechtszaak interessanter dan andere rechtszaken.</p>
<p><em>De tekst gaat verder onder de foto.</em></p>
<p><div class="media media-element-container media-default"><div id="file-537656" class="file file-image file-image-png">

        
  
  <div class="content">
    <img alt="ANP - rechtszaak Willem Holleeder" title="Foto: ANP" height="771" width="1377" class="media-element file-default" data-delta="1" src="https://7dagen.netlify.app/sites/default/files/Naamloos_65.png">  </div>

  
</div>
</div><em>Mensen staan in de rij bij de speciaal beveiligde rechtbank in Amsterdam.</em>
<p>Eric Panhuis is journalist bij persbureau <em>ANP </em>en volgt het proces op de voet. 'Wat deze zaak zo interessant maakt? Allereerst de omvang. Er is een enorme zaak opgetuigd om Willem Holleeder voor eens en voor altijd aan te kunnen pakken', vertelt hij. 'Daarnaast is er de afgelopen jaren een soort familie-oorlog ontstaan, nadat bekend werd dat zijn zussen tegen hem gingen getuigen onder het toeziend oog van heel Nederland. En de belangstelling is enorm. Niet zo gek, want een paar jaar vóór zijn arrestatie in 2014 groeide hij uit tot BN’er. Het is dus een heel beroemde man en een heel beroemde zaak.’</p>
<h3>Grote kans</h3>
<p>Panhuis durft geen voorspelling te doen. 'Er ligt natuurlijk een stevige beschuldiging en het Openbaar Ministerie <a href="https://7dagen.netlify.app/nieuws/levenslang-ge%C3%ABist-tegen-holleeder" target="_blank">eiste een levenslange gevangenisstraf</a>. Aan de andere kant hebben de advocaten van Holleeder veel indruk gemaakt met de verdediging. Ze maakten duidelijk dat er in al de zaken andere mogelijke verdachten denkbaar zijn', legt hij uit, 'Het ding is: er is geen concreet bewijs zoals vingerafdrukken of DNA-materiaal. Het hangt van verklaringen aan elkaar. Hij wordt van vijf moorden verdacht, dus de kans op een gevangenisstraf is wel groot. Maar het hangt echt af van de rechters: vinden zij dat de verklaringen voldoende bewijs vormen dat Holleeder schuldig is?'</p>  
