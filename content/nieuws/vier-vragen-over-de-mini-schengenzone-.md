---
id: 6daec5dd9ca842558db1ddc9694bcd68
type: nieuws
layout: post
title: "Vier vragen over de mini-Schengenzone "
permalink: /nieuws/vier-vragen-over-de-mini-schengenzone-/
date: 2022-05-11T19:16:41.067Z
author: 7biA1WiYB
excerpt: "Al een paar weken duiken er voorstellen voor een mini-Schengen op, een soort klein Europees Unietje. Rondom deze mini-Schengenzone zouden de grenzen streng bewaakt moeten worden om de stroom aan vluchtelingen beter aan te kunnen. Maar welke landen vallen er eigenlijk onder Schengen en wat wil Nederland met zo'n mini-Schengen? En wat is er op tegen?  "
seo:
  description: "Vier vragen over de mini-Schengenzone "
  title: "Vier vragen over de mini-Schengenzone "
---
Al een paar weken duiken er voorstellen voor een mini-Schengen op, een soort klein Europees Unietje. Rondom deze mini-Schengenzone zouden de grenzen streng bewaakt moeten worden om de stroom aan vluchtelingen beter aan te kunnen. Maar welke landen vallen er eigenlijk onder Schengen en wat wil Nederland met zo'n mini-Schengen? En wat is er op tegen?  

    <p><strong>1. Wat zijn Schengenlanden?</strong><br>Schengenlanden zijn landen die zich hebben aangesloten bij het Schengenverdrag. Dit houdt in dat er binnen die landen geen controle is van mensen aan de grens en je dus vrij mag reizen. Alleen aan de buitengrenzen zijn paspoortcontroles. De huidige Schengenzone bestaat uit <a href="https://www.rijksoverheid.nl/onderwerpen/europese-unie/vraag-en-antwoord/wat-zijn-schengenlanden" target="_blank">26 landen</a>: 22 EU-landen en 4 landen die niet bij de EU horen. <br><br><strong>2. En wat is dan de mini-Schengenzone?</strong><br>Prima systeem dat Schengen. Scheelt een hoop tijd bij het reizen. Maar nu met de enorme stroom <a href="https://7dagen.netlify.app/nieuws/opvangprobleem-voor-miljoenen-vluchtelingen">vluchtelingen </a>naar Europa, zitten er toch wat haken en ogen aan. De buitengrenzen blijken de laatste maanden minder goed bewaakt te worden dan was afgesproken. En asielzoekers die eenmaal binnen de Schengenzone zijn, kunnen daarna op eigen houtje vanuit Griekenland zonder controles doorreizen naar het rijkere noorden van Europa. Het eerlijk verdelen van alle vluchtelingen over Europa wordt daardoor lastig. En dat zorgt er weer voor dat sommige landen veel meer vluchtelingen opvangen dan andere landen. Nederland zou daarom een mini-Schengenzone overwegen met België, Luxemburg, Duitsland en Oostenrijk. Binnen deze paar landen kan er dan nog steeds vrij gereisd worden, terwijl de buitengrenzen goed worden bewaakt. De mini-Schengenzone zou slechts een idee zijn, nog lang geen uitgewerkt voorstel. Maar later liet ook minister van Financiën Dijsselbloem in interviews met internationale media weten wel te voelen voor zo'n mini-Schengenzone.</p>
<p><strong>3. Waarom wil Nederland dat?</strong><br>Volgens Dijsselbloem legt dat de aanhoudende stroom migranten een te grote druk op een klein aantal Europese landen. 'Omdat alle lasten van de asielopvang in de Schengenzone op de rug van enkele landen belanden, komen die landen onder druk om hun grenzen te sluiten. Omdat ze de kosten van de opvang niet meer aankunnen.' Als de EU-landen er niet in slagen de buitengrenzen te bewaken, ziet Dijsselbloem een mini-Schengenzone als een serieuze optie. Hij denkt aan een kern met Zweden, Duitsland, Oostenrijk, België en Nederland. 'Er moet iets gebeuren. Sommige landen zeggen nu: Het is niet ons probleem. Het is het uwe. Veel geluk ermee.'</p>
<p><strong>4. Wat is er tegen mini-Schengen?</strong><br>De Duitse regering ziet alleen niets in het plan voor een mini-Schengenzone. Duitsland wil met álle Schengenlanden naar oplossingen zoeken voor de vluchtelingencrisis. Ook wordt er volgens de Duitse regering al hard gewerkt aan de bewaking van de huidige buitengrenzen. Volgens onder anderen D66-Kamerlid Verhoeven, PvdA-leider Samsom en de SP ligt de oplossing ook in een betere samenwerking tussen alle landen binnen Schengen. Zij vinden dat Europa zich als geheel sterk moet maken voor de vluchtelingen.</p>  
