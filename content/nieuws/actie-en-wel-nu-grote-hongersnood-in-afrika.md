---
id: cda8c935f3874bcebfda50abb648bffe
type: nieuws
layout: post
title: "Actie, en wel nu: grote hongersnood in Afrika"
permalink: /nieuws/actie-en-wel-nu-grote-hongersnood-in-afrika/
date: 2022-05-11T19:16:41.067Z
author: 7biA1WiYB
excerpt: "De Verenigde Naties en hulporganisaties luiden de noodklok: meer dan twintig miljoen burgers in Jemen, Nigeria, Zuid-Sudan en Somalië zullen aan hongersnood ten onder te gaan als er niet snel iets gebeurt. Waar is de nood het hoogst? En wat is er precies aan de hand in die landen?   "
seo:
  description: "Actie, en wel nu: grote hongersnood in Afrika"
  title: "Actie, en wel nu: grote hongersnood in Afrika"
---
De Verenigde Naties en hulporganisaties luiden de noodklok: meer dan twintig miljoen burgers in Jemen, Nigeria, Zuid-Sudan en Somalië zullen aan hongersnood ten onder te gaan als er niet snel iets gebeurt. Waar is de nood het hoogst? En wat is er precies aan de hand in die landen?   

    <p>Al langer werd gewaarschuwd voor deze crisis. De klimaatverandering zorgt ervoor dat het in sommige landen al jaren nauwelijks geregend heeft. Oogsten mislukken, het vee sterft en voorraden raken uitgeput. Dat er in veel landen bovendien een oorlog woedt, maakt het allemaal nog erger. Hierdoor zijn veel wegen niet meer begaanbaar en is het te gevaarlijk om handel te drijven of op het land te werken.</p>
<h3>Giro555</h3>
<p>De VN roept alle landen op om hulp te bieden. In totaal is er vóór juli 4,4 miljard nodig om alle crisislanden bij te kunnen staan. Nederland is meteen met een Giro555-actie begonnen om geld in te zamelen. Inmiddels staat de teller op ruim acht miljoen euro, mede dankzij een gift van minister Ploumen van twee miljoen euro. Veel mensen die hulp nodig hebben, zijn inmiddels naar opvangkampen gevlucht. Daar kunnen ze sneller geholpen worden.</p>
<p><div class="media media-element-container media-default"><div id="file-416309" class="file file-image file-image-jpeg">

        
  
  <div class="content">
    <img alt="Hongersnood in de Hoorn van Afrika" title="Beeld: AFP" height="908" width="1352" class="media-element file-default" data-delta="1" src="https://original.sevendays.nl/sites/default/files/ANP-50193625.jpg">  </div>

  
</div>
</div>
<h3>Jemen: grootste crisis</h3>
<p>In Jemen is de crisis het grootst van alle landen. De problemen het land, dat net buiten Afrika in West-Azië ligt, zijn ontstaan na het uitbreken van een oorlog, nu twee jaar geleden. Veel mensen worden omringd door gevechten tussen rebellen en de overheid. Scholen, wegen en winkels zijn vernietigd. 7 miljoen mensen weten niet waar ze de volgende maaltijd vandaan moeten halen. Nu al zijn 2,2 miljoen mensen ondervoed, waarvan 462.000 kinderen heel ernstig.</p>
<h3>Noord-Nigeria: nog steeds invloed Boko Haram</h3>
<p>De gewelddadige terreurgroep Boko Haram wordt steeds verder teruggedrongen, maar hun sporen zijn nog lang niet uitgewist. Miljoenen mensen vluchtten en lieten hun akkers achter. Om de terroristen buiten te sluiten, heeft de overheid markten gesloten en mogen burgers geen voertuigen gebruiken. Vissen in het Tsjaadmeer mag ook al niet meer, omdat in dat gebied nog terroristen zitten. Daarmee verdwijnt de belangrijkste inkomstenbron van het land.</p>
<p><div class="media media-element-container media-default"><div id="file-416310" class="file file-image file-image-jpeg">

        
  
  <div class="content">
    <img alt="Hongersnood in de Hoorn van Afrika" title="Beeld: ANP" height="912" width="1356" class="media-element file-default" data-delta="1" src="https://original.sevendays.nl/sites/default/files/ANP-50200276.jpg">  </div>

  
</div>
</div>
<h3>Somalië: extreme droogte</h3>
<p>Er is in Somalië al drie jaar geen druppel regen gevallen. Meer dan de helft van al het vee is gestorven. Zelfs kamelen, die goed tegen droogte kunnen, overleven het niet. Daardoor hebben de mensen geen inkomsten, geen melk en geen vlees. Het water dat beschikbaar is, is vaak vervuild. Vooral kinderen zijn hier de dupe van. Zij worden ziek en overlijden aan de gevolgen.</p>
<h3>Zuid-Sudan: voedseltekort door gevechten</h3>
<p>In Zuid-Sudan is de hongersnood al officieel gaande. Nu al sterven er twintig kinderen per dag en 1 miljoen kinderen zijn ernstig ondervoed. De situatie was er nog nooit zo erg, stelt de VN vast. Ook hier is een burgeroorlog de oorzaak. Door alle gevechten is de helft van al het graan verloren gegaan. Daardoor zijn de voedselprijzen gestegen en kunnen arme gezinnen geen eten kopen.</p>
<p><em>Altijd op de hoogte blijven van tips die voor jongeren interessant zijn? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
