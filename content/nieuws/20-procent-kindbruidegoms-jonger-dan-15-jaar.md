---
id: 79a0c3a492354431b3bef6ddb97a7eae
type: nieuws
layout: post
title: "20 procent kindbruidegoms jonger dan 15 jaar"
permalink: /nieuws/20-procent-kindbruidegoms-jonger-dan-15-jaar/
date: 2022-05-11T19:16:41.067Z
author: ThijsJacobs
auteur: Thijs Jacobs
avatar: /sites/default/files/styles/node_author/public/Foto%20Thijs%20Jacobs.jpg?itok=L5x8zrlc
rubrieken:
  - nieuws
excerpt: "Uit een onderzoek van Unicef blijkt dat zo’n 115 miljoen jongens en mannen getrouwd zijn toen ze nog onder de achttien waren. Een zorgelijk resultaat, vindt de organisatie.  "
seo:
  description: "20 procent kindbruidegoms jonger dan 15 jaar"
  title: "20 procent kindbruidegoms jonger dan 15 jaar"
---
Uit een onderzoek van Unicef blijkt dat zo’n 115 miljoen jongens en mannen getrouwd zijn toen ze nog onder de achttien waren. Een zorgelijk resultaat, vindt de organisatie.  

    <p>Unicef deed onderzoek in 82 verschillende landen. De meeste kindbruidegoms komen voor in de Centraal-Afrikaanse Republiek, Nicaragua en Madagaskar. Vooral bij arme gezinnen worden de kinderen uitgehuwelijkt.</p>
<h3>Jeugd stelen</h3>
<p>Unicef-directeur Henrietta Fore legt uit dat die cijfers zorgwekkend zijn. Uit het onderzoek blijkt namelijk ook dat zo’n 20% van die kindbruidegoms jonger is dan vijftien jaar. ‘Kindhuwelijken stelen de jeugd. Kinderbruidegoms krijgen taken waar ze waarschijnlijk nog niet klaar voor zijn, zoals geld verdienen voor een gezin’, legt ze uit op de website van Unicef.</p>
<h3>Ook veel meisjes</h3>
<p>Het is voor het eerst dat er onderzoek wordt gedaan naar het aantal minderjarige jongens dat trouwt. Eerder werd al bekend dat ruim 600 miljoen minderjarige meisjes uitgehuwelijkt zijn. In principe zijn kindhuwelijken in de meeste landen verboden, maar in arme landen worden die wetten vaker overtreden zonder enige gevolgen.</p>  
