---
id: a194b8363f464bbda7b0a7985c2bc935
type: nieuws
layout: post
title: "Dader Humeyra (16) zegt spijt te hebben"
permalink: /nieuws/dader-humeyra-16-zegt-spijt-te-hebben/
date: 2022-05-11T19:16:41.067Z
author: 7biA1WiYB
excerpt: "Bekir E., de man die afgelopen december de 16-jarige Humeyra doodschoot in de fietsenstalling bij haar school in Rotterdam-West, laat via zijn advocaten weten dat hij spijt heeft van zijn daad.  "
seo:
  description: "Dader Humeyra (16) zegt spijt te hebben"
  title: "Dader Humeyra (16) zegt spijt te hebben"
---
Bekir E., de man die afgelopen december de 16-jarige Humeyra doodschoot in de fietsenstalling bij haar school in Rotterdam-West, laat via zijn advocaten weten dat hij spijt heeft van zijn daad.  

    <p>De 31-jarige Rotterdammer mocht tot vandaag geen contact hebben met de buitenwereld. Omdat die beperking nu is opgeheven kon hij spreken met zijn advocaten, advocaat Natascha Harlequin en raadsman Jacques Taekema. De twee hebben in een schriftelijke persverklaring laten weten dat hun cliënt spijt betuigt: ‘Het is verschrikkelijk, ik had het recht niet Humeyra en haar familie dit aan te doen’.</p>
<h3>Twee medeverdachten</h3>
<p>Op dit moment lopen er nog allerlei onderzoeken. Onder andere naar instanties die een rol hebben gespeeld in de tijd dat Humeyra werd gestalkt door E.. Daarnaast wordt nog onderzoek gedaan naar twee medeverdachten die bij E. in de auto zaten toen hij Humeyra neerschoot. Een bron meldt dat die twee mannen wegrenden toen ze ontdekten wat E. had gedaan. Die laatste zou daarna zijn weggereden en kort daarna zelf de politie hebben gebeld. In de auto van E. zouden agenten het wapen hebben gevonden. Eén van de twee (25) medeverdachten zit nog in voorlopige hechtenis. De andere (31) medeverdachte is op vrije voeten.</p>
<h3>Pieter Baan Centrum</h3>
<p>De rechter-commissaris besliste vandaag dat E. psychiatrisch moet worden onderzocht in de kliniek het Pieter Baan Centrum. Hij zegt te willen meewerken aan dat onderzoek.</p>  
