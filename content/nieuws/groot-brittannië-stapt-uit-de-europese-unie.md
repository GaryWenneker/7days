---
id: fdf35625f7544601aaf5ce8358758f47
type: nieuws
layout: post
title: "Groot-Brittannië stapt uit de Europese Unie"
permalink: /nieuws/groot-brittannië-stapt-uit-de-europese-unie/
date: 2022-05-11T19:16:41.067Z
author: 7biA1WiYB
excerpt: "Het is zeker: Groot-Brittannië stapt uit de EU. Bij het referendum over de Brexit heeft de meerderheid van de Britse kiezers 'leave' gestemd. Daarmee verliest de EU een belangrijk lid. Voor Groot-Brittannië breekt nu een onzekere tijd aan.  "
seo:
  description: "Groot-Brittannië stapt uit de Europese Unie"
  title: "Groot-Brittannië stapt uit de Europese Unie"
---
Het is zeker: Groot-Brittannië stapt uit de EU. Bij het referendum over de Brexit heeft de meerderheid van de Britse kiezers 'leave' gestemd. Daarmee verliest de EU een belangrijk lid. Voor Groot-Brittannië breekt nu een onzekere tijd aan.  

    <p>Een nipte overwinning, maar: het ís een overwinning. Ongeveer 52 procent van de Britse kiezers heeft 'leave' gestemd en 48 procent 'remain'. Dat betekent dat een kleine meerderheid wil dat Groot-Brittannië het EU-lidmaatschap opzegt.</p>
<p><strong>Foute polls</strong><br>De uitslag komt voor velen alsnog als een verrassing. De laatste peilingen vóór het referendum voorspelden een Bremain: dat de Britten bij de EU zouden willen blijven. Die voorspelling blijkt nu niet te kloppen.</p>
<p><div class="media media-element-container media-default"><div id="file-19837" class="file file-image file-image-png">

        
  
  <div class="content">
    <img title="Beeld: AFP" height="570" width="1129" class="media-element file-default" src="https://7dagen.netlify.app/sites/default/files/Schermafbeelding%202016-06-24%20om%2006.49.50.png" alt="">  </div>

  
</div>
</div>
<p><strong>Grote verdeeldheid</strong><br>72% van de Britten heeft zijn stem uitgebracht. Binnen het land zijn grote <a href="http://www.bbc.com/news/politics/eu_referendum/results/local/a" target="_blank">verschillen</a> te vinden. Zo hebben in Engeland en Wales de meeste kiezers voor een Brexit hebben gekozen. In Schotland en Noord-Ierland wilden de inwoners juist in de EU blijven.</p>
<p>Jonge en oude Britten hebben ook heel anders gestemd. Zo <a href="https://twitter.com/Khanoisseur/status/746191314870403074" target="_blank">zouden</a> vooral de oudere Britten de EU de rug hebben toegekeerd. Jongeren (18-24 jaar) zouden juist fanatiek voor 'remain' hebben gestemd. Zij moeten voortaan leven in een land dat geen EU-lid meer is. </p>
<p><div class="media media-element-container media-default"><div id="file-19838" class="file file-image file-image-png">

        
  
  <div class="content">
    <img title="Beeld: ANP" height="685" width="1391" class="media-element file-default" src="https://7dagen.netlify.app/sites/default/files/Schermafbeelding%202016-06-24%20om%2006.52.31.png" alt="">  </div>

  
</div>
</div><br>Nog nooit in de geschiedenis van de EU stapte een land op. Groot-Brittannië, dat sinds 1973 lid was van de EU, moet nu zelf op internationaal niveau gaan samenwerken. Alle EU-afspraken en EU-voordelen gelden straks niet meer.
<p><strong>Wat betekent de Brexit voor.. Groot-Brittannië?</strong><br>Het land is tot op het bot verdeeld. Helemaal nu blijkt dat Noord-Ierland en Schotland juist wél in de EU hadden willen blijven. De Schotten, die vorig jaar in een ander referendum mochten stemmen over hun onafhankelijkheid, zouden nu misschien wel de EU verkiezen boven lid zijn van het Verenigd Koninkrijk.</p>
<p>Een Brexit kan slecht uitpakken voor de economie. Veel grote bedrijven hebben nu hun kantoor in Londen. Die gaan straks misschien wel verhuizen.</p>
<p><strong>Wat betekent de Brexit voor... premier David Cameron?</strong><br>Het EU-referendum is door premier David Cameron zelf opgezet, om de anti-EU'ers tegemoet te komen. Cameron wilde graag in de EU blijven, maar dat is hem niet gelukt. Hij heeft daarom besloten op te stappen als premier.</p>
<p><strong>Wat betekent de Brexit voor... de Europese Unie?</strong><br>In Brussel zullen ze maar wat boos zijn op de eigenwijze Britten. Wat nu volgt is een lastige en lange vertrekprocedure. Dat is nog nooit gebeurd. Alle EU-landen moeten gaan vergaderen: hoe nemen we afscheid van de Britten? Dat kan wel twee jaar duren. Binnen de EU zelf zal vooral gekeken worden: hoe hadden we dit kunnen voorkomen?</p>
<p><strong>Wat betekent de Brexit voor... Nederland?</strong><br>'Die blijven wel lid', dacht premier Mark Rutte vooraf. Niet dus. Nederland handelt elk jaar veel met de Britten. Zo'n Brexit kan dus wel eens slecht zijn voor onze economie. Veel politici in Nederland balen, maar sommigen zijn blij. Geert Wilders bijvoorbeeld: hij wil dat in Nederland ook een referendum komt en wij ook de EU verlaten. Zo ver is het nog lang niet. </p>
<p><em>Snap jij stiekem nog geen snars van de Europese Unie? Lees ons artikel <a href="https://7dagen.netlify.app/nieuws/de-europese-unie-voor-beginners">EU voor Beginners</a> en je begrijpt 't wèl.</em></p>  
