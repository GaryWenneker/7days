---
id: baf0b61f99634573844f82508b907363
type: nieuws
layout: post
title: "Steeds meer jongeren belanden in drugswereld"
permalink: /nieuws/steeds-meer-jongeren-belanden-in-drugswereld/
date: 2022-05-11T19:16:41.067Z
author: 7biA1WiYB
excerpt: "Eerst ‘even op de uitkijk staan’, dan ‘iets meenemen in je tas’ en voor je het weet zit je middenin de criminaliteit. Steeds meer jongeren en kinderen belanden in de drugswereld.  "
seo:
  description: "Steeds meer jongeren belanden in drugswereld"
  title: "Steeds meer jongeren belanden in drugswereld"
---
Eerst ‘even op de uitkijk staan’, dan ‘iets meenemen in je tas’ en voor je het weet zit je middenin de criminaliteit. Steeds meer jongeren en kinderen belanden in de drugswereld.  

    <p>RIEC Midden-Nederland, dat georganiseerde criminaliteit aanpakt, maakt zich zorgen. Dat schrijft <em>RTL Nieuws</em>. Maar hoe zit dat precies? Vier vragen en antwoorden.</p>
<h3>1. Om hoeveel jongeren gaat het?</h3>
<p>Dat is niet precies bekend. Maar het zouden er al gauw honderden zijn in de provincies Utrecht, Flevoland en Noord-Holland. Daar wordt veel cocaïne gehandeld.</p>
<h3>2. Hoe oud zijn die jongeren?</h3>
<p>Ze worden steeds jonger, volgens RIEC Midden-Nederland. Soms zijn het zelfs kinderen van 8 of 9 jaar. Het begint vaak met kleine ‘klusjes’, maar stap voor stap worden de misdrijven ernstiger. Ook worden vaker stappen overgeslagen.</p>
<h3>3. Waar vinden criminelen jongeren?</h3>
<p>Ze benaderen hen op straat, in coffeeshops, in cafés en op social media. Vaak gebeurt dat met ‘buurtprinsen’. Dat zijn oudere jongens met dure kleren en auto’s. Jonge jongens kijken tegen hen op en willen dat ook. Op straat lijkt het ineens normaal en ook in raps en series wordt het als iets stoers gezien. Drugs worden ook steeds vaker gebruikt. Daardoor zijn er meer handen nodig.</p>
<h3>4. En wat nu?</h3>
<p>Met het nieuwe project ‘Straatwaarde(n)’ wil RIEC Midden-Nederland het probleem aanpakken. Een speciaal team gaat de jongeren niet alleen straffen, maar ook proberen op andere gedachtes te brengen. Daarbij worden ouders, scholen, sportcoaches en moskeeën betrokken. Per persoon wordt bekeken wat de beste aanpak is.</p>  
