---
id: a5b442433e30443aa40d7a6cc2a67ad0
type: nieuws
layout: post
title: "Apple wil helpen met je telefoonverslaving"
permalink: /nieuws/apple-wil-helpen-met-je-telefoonverslaving/
date: 2022-05-11T19:16:41.067Z
author: 7biA1WiYB
excerpt: "We besteden steeds meer tijd op onze telefoons. Uit onderzoek blijkt dat dit slecht is voor onze gezondheid, en we houden minder tijd over voor andere dingen zoals afspreken met vrienden. Apple kondigde daarom aan gebruikers te willen helpen beter met hun tijd om te gaan.  "
seo:
  description: "Apple wil helpen met je telefoonverslaving"
  title: "Apple wil helpen met je telefoonverslaving"
---
We besteden steeds meer tijd op onze telefoons. Uit onderzoek blijkt dat dit slecht is voor onze gezondheid, en we houden minder tijd over voor andere dingen zoals afspreken met vrienden. Apple kondigde daarom aan gebruikers te willen helpen beter met hun tijd om te gaan.  

    <p>Dat we maar bezig blijven op onze smartphones komt deels door fear of missing out, de angst om iets te missen op social media. Het Amerikaanse elektronicabedrijf wil daarom gebruikers helpen om minder met hun telefoon bezig te blijven wanneer eigenlijk andere dingen aandacht nodig hebben.</p>
<h3></h3>
<h3>Timer</h3>
<p>De nieuwste versie van het besturingssysteem van Apple biedt daarom vier 'oplossingen', die moeten gaan helpen:</p>
<p>1. Er komt een speciale slaapstand. Die zorgt ervoor dat notificaties verborgen blijven totdat je 's ochtends opstaat<br>2. Gebruikers krijgen straks wekelijks een rapport over hun telefoongebruik. Met deze functie kun je zien welke apps de meeste tijd opeisen en welke de meeste notificaties sturen.<br>3. Ook is het mogelijk om apps een timer te geven. De app wordt dan tijdelijk afgesloten.<br>4. Ouders krijgen de optie om gebruikerstijd van hun kinderen te beperken en te bepalen: dus welke apps ze wanneer en hoelang mogen gebruiken. </p>
<h3>Kunstmatige intelligentie</h3>
<p>Met deze nieuwe functies reageert Apple op de brief die twee aandeelhouders in januari stuurden. Ze <a href="https://nos.nl/artikel/2211007-aandeelhouders-tegen-apple-doe-meer-tegen-smartphoneverslaving.html">schreven </a>dat ze zich zorgen maken over de hoeveelheid tijd die wordt doorgebracht op smartphones. Wat de aandeelhouders van de nieuwe maatregelen vinden is nog onduidelijk.</p>
<h3>Berichtje naar je ouders</h3>
<p>Dat is niet het enige dat er verandert bij Apple. Het tech-bedrijf maakt al jaren gebruik van kunstmatige intelligentie, zoals de slimme spraakassistent Siri. Het is de bedoeling dat in de toekomst Siri beter gaat kijken naar je dagelijkse gedrag, zodat het suggesties kan doen. Zoals instellen dat elke keer als je van school vertrekt er een berichtje naar je ouders wordt gestuurd.</p>  
