---
id: b87f9195e2eb4500accccd905558e7c9
type: nieuws
layout: post
title: "Russische ex-spion vergiftigd? "
permalink: /nieuws/russische-ex-spion-vergiftigd-/
date: 2022-05-11T19:16:41.067Z
author: 7biA1WiYB
excerpt: "Wat maakte een Russische ex-spion en zijn dochter zo ziek, dat ze nu op de intensive care liggen? 3 vragen over een mysterieuze zaak.  "
seo:
  description: "Russische ex-spion vergiftigd? "
  title: "Russische ex-spion vergiftigd? "
---
Wat maakte een Russische ex-spion en zijn dochter zo ziek, dat ze nu op de intensive care liggen? 3 vragen over een mysterieuze zaak.  

    <h3>1. Om wie gaat het?</h3>
<p>Sergei Kripal (66) werkte vroeger voor de Russische inlichtingendienst. In 2006 werd hij in Rusland veroordeeld tot dertien jaar gevangenisstraf omdat hij voor de Britten zou hebben gespioneerd. Daarmee zou hij 100.000 duizend dollar hebben verdiend. Na een spionnenruil tussen Rusland en de Verenigde Staten kreeg Skripal in 2010 onderdak in Engeland.</p>
<h3>2. Wat is er gebeurd?</h3>
<p>Zondagmiddag werd Skripal met zijn dochter (33) op een bankje in een winkelcentrum in de Engelse stad Salisbury gevonden. Volgens een ooggetuige maakte Skipal rare bewegingen en het leek alsof de vrouw bewusteloos was. Beiden zijn naar de intensive care van het Salisbury District Hospital gebracht. Het vermoeden is nu dat ze vergiftigd zijn met een ‘onbekende stof.’</p>
<h3>3. Waar zoekt de politie?</h3>
<p>De Britse politie heeft een aantal plekken in de buurt van de plaats delict afgezet. Onderzoekers met maskers en speciale pakken speuren daar naar bewijsmateriaal. Een bewakingscamera filmde een man en een vrouw die in de buurt van het bankje liepen waar Skripal en zijn dochter werden gevonden. De politie onderzoekt deze camerabeelden.  </p>
<p>De zaak lijkt op die van <a href="https://7dagen.netlify.app/nieuws/gaf-poetin-toestemming-voor-moord-op-zijn-spion" target="_blank">Alexander Litvinenko</a>, ook een gevluchte Russische spion. Hij werd in 2006 vermoord met polonium, een radioactieve stof die in een hotel in zijn thee was gedaan. Onderzoek wees toen uit dat de Russische president Poetin waarschijnlijk een van de verantwoordelijken was.</p>  
