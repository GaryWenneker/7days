---
id: 43fd9278f99e41caba684a007d94eaf1
type: nieuws
layout: post
title: "Amélie (15) over Nationale Kinderherdenking op 4 mei"
permalink: /nieuws/amélie-15-over-nationale-kinderherdenking-op-4-mei/
date: 2022-05-11T19:16:41.067Z
author: 7biA1WiYB
excerpt: "Op 4 mei herdenken we de Nederlandse slachtoffers van de Tweede Wereldoorlog. In Madurodam is een kinderherdenking. Amélie (15) is daarbij als kinderburgemeester van Madurodam.  "
seo:
  description: "Amélie (15) over Nationale Kinderherdenking op 4 mei"
  title: "Amélie (15) over Nationale Kinderherdenking op 4 mei"
---
Op 4 mei herdenken we de Nederlandse slachtoffers van de Tweede Wereldoorlog. In Madurodam is een kinderherdenking. Amélie (15) is daarbij als kinderburgemeester van Madurodam.  

    <h3>Waarom vind je een herdenking voor kinderen belangrijk?</h3>
<p>‘Er zijn steeds minder mensen die de Tweede Wereldoorlog zelf hebben meegemaakt. Mijn opa en oma leven nog, zij zaten tijdens de oorlog op school. Ze vertelden hoe het was dat op een dag alle joodse kinderen uit de klas weg waren. Maar veel mensen die erover kunnen vertellen zijn overleden. Daarom is deze <a href="https://www.nationalekinderherdenking.nl/" target="_blank">Nationale Kinderherdenking</a> belangrijk. Kinderen horen daar dat vrijheid niet vanzelfsprekend is.’</p>
<h3>Wat betekent vrijheid voor jou?</h3>
<p>‘Dat je mag doen en denken wat je wilt en dat je niet bang hoeft te zijn om je gevoelens te laten zien.’</p>
<h3>'Madurodam is vernoemd naar <a href="https://www.georgemaduro.com/ontdek-het-verhaal-van-george-maduro/" target="_blank">George Maduro</a>, joods verzetsheld uit de oorlog. Wat spreekt je aan in zijn levensverhaal?</h3>
<p>‘Hij was heel moedig en hij durfde het goede te doen, al was dat met gevaar voor eigen leven. Ik denk dat iedereen op kleine schaal goede dingen kan doen. Met z’n allen kunnen we de wereld een beetje mooier maken.’</p>
<h3>Welke ‘kleine dingen’ doe jij?</h3>
<p>‘Ik ben een taalmaatjes-project aan het opzetten voor kinderen uit een internationale schakelklas. Ze  spreken nog geen goed Nederlands. Sommigen zijn gevlucht uit hun land. We leren ze van alles over Nederland en gaan samen leuke dingen doen.’</p>
<h3>Je was in concentratiekamp Dachau waar George Maduro overleed. Hoe was dat?</h3>
<p>‘Wat ik daar daar zag zal ik nooit meer vergeten, zoveel indruk maakte het. Alles waarover ik wel eens had gehoord, lag daar in het echt voor me. Je kunt je niet voorstellen wat een organisatie achter die vernietigingskampen zat.’</p>
<h3>Wat vind je van schoolexcursies naar voormalige kampen?</h3>
<p>‘Iets horen kan veel indruk maken, maar het met eigen ogen zien is écht anders. Dan weet je dat zoiets nooit meer mag gebeuren. Hoe verder weg de oorlog is, en hoe minder mensen er zijn om erover te vertellen, hoe belangrijker dat we herdenken wat er toen gebeurde. We moeten de verhalen over de oorlog blijven horen.’</p>  
