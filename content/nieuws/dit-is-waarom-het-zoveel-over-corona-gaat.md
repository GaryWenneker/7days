---
id: cb216d3a2e254066a1aca1a7051b2ca0
type: nieuws
layout: post
title: "Dit is waarom het zoveel over corona gaat"
permalink: /nieuws/dit-is-waarom-het-zoveel-over-corona-gaat/
date: 2022-05-11T19:16:41.067Z
author: 7biA1WiYB
excerpt: "Hoesten, niezen, koorts: de klachten van het coronavirus lijken op die van een griepvirus. Toch is er veel meer nieuws over. Waarom is dat?  "
seo:
  description: "Dit is waarom het zoveel over corona gaat"
  title: "Dit is waarom het zoveel over corona gaat"
---
Hoesten, niezen, koorts: de klachten van het coronavirus lijken op die van een griepvirus. Toch is er veel meer nieuws over. Waarom is dat?  

    <p>‘Dat komt omdat het een nieuw virus is’, zegt Harald Wychgel van het RIVM. Dit instituut houdt zich bezig met de gezondheid in ons land en volgt alles rond corona op de voet. ‘Van het griepvirus weten we dat lang niet iedereen ziek wordt, bij het coronavirus weten we dat niet. Het zou kunnen dat veel mensen tegelijk ziek worden en dat willen we voorkomen. Want stel je voor dat veel dokters ziek zijn. Dat willen we niet, want het is belangrijk dat ziekenhuizen openblijven.'</p>
<h3>Maatregelen</h3>
<p>Dat geldt voor alles. 'Bussen en treinen moeten blijven rijden en scholen moeten openblijven. Daar moet je op voorbereid zijn en daarom nemen we zware maatregelen zoals het isoleren van mensen die besmet zijn en het testen van degene met wie hij of zij contact heeft gehad. Het advies? Raak niet in paniek. Was regelmatig goed je handen, nies in je elleboog en gebruik papieren zakdoekjes.’ En iemand een hand geven? Hoewel sommige mensen dat skippen, kan het volgens het RIVM geen kwaad.</p>
<h3>Online virus</h3>
<p>Sinds vorige week komen er steeds meer besmettingen bij. Sinds woensdagmiddag staat de teller op 38 coronapatienten. Sommigen liggen in het ziekenhuis en de rest zit thuis in isolatie. De meeste mensen hebben het virus opgelopen in Noord-Italië, of zijn besmet door een gezinslid. Ook online verspreidt het zich als een soort virus. Naast alle nieuwsberichten, wordt er ook een hoop onzin gedeeld. Van verkeerde besmettingscijfers tot complottheorieën. ‘De overkill van nepberichten kan schadelijker zijn dan het coronavirus zelf', zegt Bastiaan Rutjens, sociaalpsycholoog aan de Universiteit van Amsterdam.</p>
<p><em>Lees het volledige interview over de impact van de stroom aan (nep)berichten in de krant (verschijningsdatum 6 maart 2020).</em></p>  
