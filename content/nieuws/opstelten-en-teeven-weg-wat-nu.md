---
id: 59b5aae95db44736825ab62f34d4e729
type: nieuws
layout: post
title: "Opstelten en Teeven weg: wat nu?"
permalink: /nieuws/opstelten-en-teeven-weg-wat-nu/
date: 2022-05-11T19:16:41.067Z
author: 7biA1WiYB
excerpt: "Van 'Hoera, ze zijn weg' tot 'Oh nee, arme Ivo!'. Het nieuws dat minister Opstelten en staatssecretaris Teeven ermee ophoudenzorgt voor grote reuring in Den Haag. Hoe reageert iedereen op het nieuws?  "
seo:
  description: "Opstelten en Teeven weg: wat nu?"
  title: "Opstelten en Teeven weg: wat nu?"
---
Van 'Hoera, ze zijn weg' tot 'Oh nee, arme Ivo!'. Het nieuws dat minister Opstelten en staatssecretaris Teeven ermee ophoudenzorgt voor grote reuring in Den Haag. Hoe reageert iedereen op het nieuws?  

    <p>Het bonnetje bleek toch te bestaan. Minister Ivo Opstelten van Veiligheid en Justitie en zijn staatssecretaris Fred Teeven hebben jarenlang verkeerde informatie gegeven. Over een deal met een crimineel nota bene. <a href="https://7dagen.netlify.app/artikel/192981">Hier</a> lees je hoe dat precies zit.</p>
<p><strong>Wat betekent dit voor.. minister-president Mark Rutte? </strong><br>'Ivo behoort tot de beste mensen die we hebben. Hij zit er bovenop.' Dat zei premier Mark Rutte dit weekend nog over de nu vertrokken minister. Rutte heeft geen moment aan de 'uitstekende' minister getwijfeld. Extra pijnlijk voor de premier, nu blijkt dat hij naast zat. Nog wel belangrijker: het kabinet verliest twee belangrijke bewindslieden. Ivo Opstelten was ook een belangrijk voorbeeld voor Rutte. Nu moet hij het dus zelf gaan doen.</p>
<p><strong>Wat betekent dit voor.. de VVD? </strong><br>Ivo Opstelten en Fred Teeven waren allebei lid van de VVD, de partij die samen met de PvdA in het kabinet zit. Dat de VVD nu twee bewindslieden moet missen is vervelend. Al helemaal omdat er al vaker VVD-politici onder vuur lagen. Laatst moest Tweede Kamerlid van de VVD Mark Verheijen weg. Hij had namelijk gesjoemeld met declaratiebonnetjes. En vorig jaar trad VVD-staatssecretaris Frans Weekers nog af. Hij had zijn huiswerk niet goed gedaan en moest vertrekken.</p>
<p><div class="media media-element-container media-default media-float-right"><div id="file-1582" class="file file-image file-image-jpeg">

        
  
  <div class="content">
    <img alt="Fred Teeven ontslag" height="3144" width="5606" style="height: 224px; width: 400px; float: right;" class="media-element file-default" src="https://7dagen.netlify.app/sites/default/files/ANP-31793016.jpg">  </div>

  
</div>
</div><strong>Wat betekent dit voor.. het kabinet? </strong><br>Het 'crimefightersduo', zo werden Opstelten en Teeven genoemd. Ze waren twee belangrijke gezichten van het kabinet. Omdat veiligheid en criminaliteit belangrijke thema's zijn in de politiek, hadden ze veel te zeggen. hun vertrek zorgt voor een deuk in het kabinet. Dat is voor de VVD en de PvdA niet zo gunstig. De twee partijen willen graag samen door blijven regeren, maar met alle commotie is het nog maar de vraag of dat mag – van de andere partijen en van de kiezer.
<p><strong>Wat betekent dit voor.. de verkiezingen? </strong><br>Met de Provinciale Statenverkiezingen van 18 maart op komst houden veel politici hun adem in. Vooral de VVD. Het aftreden van de twee bewindslieden is geen goede reclame voor de partij. Het mogen 18 maart dan wel verkiezingen zijn voor de provincies, maar die hebben wel invloed op de samenstelling van de Eerste Kamer. En die moet weer alle ideeën uit de Tweede Kamer goedkeuren. De verkiezingen worden dus heel bepalend voor wat er in de politiek gebeurt.</p>
<p><strong>Wat betekent dit voor.. minister Stef Blok? </strong><br>Stef Blok krijgt het even druk. Hij is al minister van Rijksdienst en Wonen, maar nu krijgt hij er nog een taak bij. Voorlopig vervangt hij Ivo Opstelten als minister en moet hij zich ook bezighouden met veiligheid en justitie. Pas na de verkiezingen van 18 maart worden er nieuwe, vaste vervangers gezocht voor Opstelten en Teeven.</p>
<p><strong>Wat betekent dit voor.. Opstelten en Teeven zelf? </strong><br>Ze hebben hun ontslag ingediend bij de koning en hebben het kabinet verlaten. Wat ze nu moeten doen? Daar zullen ze de komende tijd goed over nadenken. Ivo Opstelten is al 71 jaar oud, dus werken hoeft hij niet meer. En Fred Teeven? Misschien wil hij zijn oude beroep als officier van justitie weer oppakken. Maar de kans dat dat gebeurt, is heel klein. </p>  
