---
id: 7ab449b2e8584494a8f81c93b69ff4ac
type: nieuws
layout: post
title: "28 jaar cel en tbs geëist in de zaak van Anne Faber"
permalink: /nieuws/28-jaar-cel-en-tbs-geëist-in-de-zaak-van-anne-faber/
date: 2022-05-11T19:16:41.067Z
author: 7biA1WiYB
excerpt: "28 jaar cel en tbs met dwangverpleging eiste het Openbaar Ministerie vandaag in de strafzaak tegen Michael P., de man die verdacht wordt van het doden en verkrachten van Anne Faber. De rechtbank doet op 17 juli uitspraak.  "
seo:
  description: "28 jaar cel en tbs geëist in de zaak van Anne Faber"
  title: "28 jaar cel en tbs geëist in de zaak van Anne Faber"
---
28 jaar cel en tbs met dwangverpleging eiste het Openbaar Ministerie vandaag in de strafzaak tegen Michael P., de man die verdacht wordt van het doden en verkrachten van Anne Faber. De rechtbank doet op 17 juli uitspraak.  

    <p>Die zaak tegen Michael P. diende gisteren en vandaag in de rechtbank van Utrecht. P. gaf gisteren nogmaals toe dat hij de Utrechtse studente heeft gedood en verkracht. Dat gebeurde volgens hem in een impuls, hij was het niet van plan, vertelde hij. Het Openbaar Ministerie acht niet bewezen dat Michael P. Anne Faber heeft vermoord. Moord is juridisch zwaarder strafbaar dan doodslag, omdat er bij moord meestal vooraf een plan gemaakt is ('voorbedachten rade', heet dat). 'Gekwalificeerde doodslag', dus om ontdekking van zijn daad te verhullen, is volgens het OM wel bewezen. Michael P. maakte zich volgens de officier van justitie schuldig aan 'ronduit weerzinwekkende feiten, het horrorscenario voor elke vrouw'. </p>
<h3>‘Niet Anne maar P. was op de verkeerde plek’</h3>
<p>De familie van de 25-jarige studente had vanochtend de gelegenheid de rechtbank en de verdachte te vertellen wat de misdaden met de nabestaanden hebben gedaan. De moeder van Anne las een emotionele verklaring voor. ‘Niet Anne maar Michael P. was op de verkeerde plek op het verkeerde moment’, vertelde ze. ‘Horrorscenario's over wat er met Anne is gebeurd blijven door mijn hoofd spoken.’</p>
<p>Omdat de familie niet geconfronteerd wil worden met Michael P. , luisterde hij in een andere zaal naar de verklaring.</p>
<h3>Vermissing</h3>
<p>Anne Faber verdween 25 september vorig jaar na een fietstocht in de buurt van Den Dolder, waar P. op dat moment in een kliniek zat. Hij verbleef daar na een eerdere veroordeling voor de verkrachting van twee meisjes. Het lichaam van Anne werd na <a href="https://original.sevendays.nl/nieuws/lichaam-vermiste-anne-faber-gevonden">een vermissing van zo'n twee weken</a> gevonden in de buurt van Zeewolde, waar P. is opgegroeid.</p>
<p><div class="media media-element-container media-default"><div id="file-533691" class="file file-image file-image-jpeg">

        
  
  <div class="content">
    <img height="4911" width="4912" style="width: 900px; height: 900px;" class="media-element file-default" data-delta="1" src="https://original.sevendays.nl/sites/default/files/ANP-53642075.jpg" alt="">  </div>

  
</div>
</div>  
