---
id: a87443efa9ed4ceea3d040d4ece92037
type: nieuws
layout: post
title: "Minder schoolreizen naar Parijs of Londen"
permalink: /nieuws/minder-schoolreizen-naar-parijs-of-londen/
date: 2022-05-11T19:16:41.067Z
author: 7biA1WiYB
excerpt: "De Eiffeltoren, de Big Ben? De kans dat je die samen met klasgenoten gaat bekijken is kleiner geworden. Veel scholen vinden een schoolreis naar steden waar de afgelopen jaren aanslagen waren, te gevaarlijk.  "
seo:
  description: "Minder schoolreizen naar Parijs of Londen"
  title: "Minder schoolreizen naar Parijs of Londen"
---
De Eiffeltoren, de Big Ben? De kans dat je die samen met klasgenoten gaat bekijken is kleiner geworden. Veel scholen vinden een schoolreis naar steden waar de afgelopen jaren aanslagen waren, te gevaarlijk.  

    <p>Dat blijkt uit een <a href="http://www.duo-onderwijsonderzoek.nl/wp-content/uploads/2018/02/Rapportage-Buitenlandse-reizen-in-het-VO-13-februari-2018.pdf" target="_blank">onderzoek</a> onder ruim tweehonderd schooldirecteuren van middelbare scholen. Op meer dan twee derde van de scholen waar leerlingen op schoolreis gaan, is discussie over buitenlandse bestemmingen. Enkele scholen gaan liever helemaal niet meer met leerlingen over de grens. Ze willen geen risico lopen.</p>
<h3>Praag</h3>
<p>Het zijn vooral Londen, Parijs en Berlijn die vanwege aanslagen of terreurdreiging van het lijstje zijn geschrapt. Sommige scholen schrappen alle grote Europese steden. Anderen vervangen ze door steden als Praag of kleinere steden in Duitsland en Frankrijk.</p>
<h3>Angst</h3>
<p>De helft van de directeuren zegt dat leerlingen van hun ouders soms niet mee mogen op een bepaalde buitenlandse reis, vanwege de kans op een aanslag. In het <a href="https://www.ad.nl/binnenland/wel-naar-londen-en-parijs-maar-dan-niet-in-de-metro~a0ea5da8/" target="_blank"><em>AD </em></a>vertelt een schooldirecteur dat hij reizen naar Parijs, Londen of Berlijn toch door laat gaan. Dat was volgens hem een duidelijke keuze van de ouders: onze kinderen mogen gewoon naar Europese hoofdsteden, we laten ons niet leiden door angst. De directeur vult aan: ‘Een aanslag kan ook in Amsterdam of Rotterdam gebeuren. Dan moet je alle steden gaan mijden.’</p>  
