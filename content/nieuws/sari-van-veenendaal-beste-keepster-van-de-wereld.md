---
id: 37600b3d9aee496f8ebb9caf4b97798e
type: nieuws
layout: post
title: "Sari van Veenendaal beste keepster van de wereld"
permalink: /nieuws/sari-van-veenendaal-beste-keepster-van-de-wereld/
date: 2022-05-11T19:16:41.067Z
author: 7biA1WiYB
excerpt: "Groot feest gisteravond voor Sari van Veenendaal tijdens het gala van wereldvoetbalbond FIFA in Milaan. De keepster van de Oranje Leeuwinnen kreeg de prijs voor beste doelvrouw van de wereld.  "
seo:
  description: "Sari van Veenendaal beste keepster van de wereld"
  title: "Sari van Veenendaal beste keepster van de wereld"
---
Groot feest gisteravond voor Sari van Veenendaal tijdens het gala van wereldvoetbalbond FIFA in Milaan. De keepster van de Oranje Leeuwinnen kreeg de prijs voor beste doelvrouw van de wereld.  

    <p>De prijs kwam niet helemaal als een verrassing, want van Veenendaal was volgens een jury ook al de beste keepster van het <a href="https://7dagen.netlify.app/nieuws/oranje-leeuwinnen-sluiten-wk-af-met-zilver" target="_blank">WK</a> in Frankrijk afgelopen zomer. Omdat ze het daar zo goed deed, werd ze aangekocht door Atlético Madrid. </p>
<p>In het Engels bedankte Van Veenendaal haar teamgenoten van het Nederlands elftal, Atlético Madrid en oude club Arsenal, 'want dit is ook een teamprijs.' Ook bedankte ze haar ouders, zus en beste vriendin.</p>
<h3>Amerika</h3>
<p>De Nederlandse voetbalcoach Sarina Wiegman was genomineerd als beste vrouwelijke bondscoach, maar die prijs ging naar Jill Ellis, winnaar van het WK met Amerika. Megan Rapinoe werd door de FIFA uitgeroepen tot beste voetbalster ter wereld. De Amerikaanse was afgelopen zomer ook de beste speelster van het WK. Twee jaar geleden ging deze ereprijs naar <a href="https://7dagen.netlify.app/nieuws/beste-voetbalster-lieke-martens-7-feiten" target="_blank">Lieke Martens</a>.</p>
<h3>Lionel Messi</h3>
<p>Verdediger <a href="https://7dagen.netlify.app/nieuws/wordt-virgil-van-dijk-beste-voetballer-van-de-wereld" target="_blank">Virgil van Dijk </a>was samen met Lionel Messi en Cristiano Ronaldo genomineerd als beste voetballer van de wereld. Van Dijk was de grote favoriet, maar hij kreeg de prijs niet. Die ging naar Messi, de sterspeler van FC Barcelona. De spits kreeg de prijs voor de zesde keer.</p>  
