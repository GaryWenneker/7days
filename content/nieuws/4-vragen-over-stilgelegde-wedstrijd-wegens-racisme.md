---
id: 5dbd4750eb80497582dcfe0df31d587a
type: nieuws
layout: post
title: "4 vragen over stilgelegde wedstrijd wegens racisme"
permalink: /nieuws/4-vragen-over-stilgelegde-wedstrijd-wegens-racisme/
date: 2022-05-11T19:16:41.067Z
author: 7biA1WiYB
excerpt: "De voetbalwedstrijd tussen FC Den Bosch-Excelsior werd afgelopen zondag tien minuten stilgelegd. De reden? Excelsior-spits Ahmad Mendes Moreira zou door fans van de thuisclub zijn uitgescholden. Vier vragen over de racistische geluiden tijdens de wedstrijd in Den Bosch.  "
seo:
  description: "4 vragen over stilgelegde wedstrijd wegens racisme"
  title: "4 vragen over stilgelegde wedstrijd wegens racisme"
---
De voetbalwedstrijd tussen FC Den Bosch-Excelsior werd afgelopen zondag tien minuten stilgelegd. De reden? Excelsior-spits Ahmad Mendes Moreira zou door fans van de thuisclub zijn uitgescholden. Vier vragen over de racistische geluiden tijdens de wedstrijd in Den Bosch.  

    <h3>Wat gebeurde er zondag tijdens de wedstrijd?</h3>
<p>Vanuit het thuisvak zouden in de eerste helft van FC Den Bosch-Excelsior racistische geluiden hebben geklonken op momenten dat Mendes Moreira de bal had. Fans zouden vanaf de tribune k-zwarte en k-neger geroepen hebben tegen de spits van Excelsior. In de video hieronder zie je hoe de speler boos en teleurgesteld reageert na de wedstrijd.<div class="media media-element-container media-default"><div id="file-538940" class="file file-video file-video-youtube">

        <h2 class="element-invisible"><a href="/files/ahmad-mendes-moreira-na-incident-ik-wilde-niet-meer-voetballen">Ahmad Mendes Moreira na incident: &#039;Ik wilde niet meer voetballen&#039;</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Ahmad Mendes Moreira na incident: &#039;Ik wilde niet meer voetballen&#039;" src="https://www.youtube.com/embed/EE8ifRrrs84?wmode=opaque&controls=" name="Ahmad Mendes Moreira na incident: &#039;Ik wilde niet meer voetballen&#039;" frameborder="0" allowfullscreen="">Video van Ahmad Mendes Moreira na incident: &amp;#039;Ik wilde niet meer voetballen&amp;#039;</iframe>
</div>
  </div>

  
</div>
</div>
<p>De wedstrijd uit de Keuken Kampioen Divisie werd vanwege de racistische uitlatingen tien minuten stilgelegd. In die tijd zong de harde kern van de thuisclub sinterklaasliedjes. Ook hadden ze een spandoek met de tekst: ‘M-side hartje Zwarte Piet’. Eerder op de dag hadden deze supporters (met datzelfde spandoek) gedemonstreerd bij de intocht van Sinterklaas in Den Bosch.</p>
<h3>Hoe heeft de scheidsrechter gehandeld?</h3>
<p>Scheidsrechter Laurens Gerrets liet in de rust aan Fox Sports weten dat hij Mendes Moreira in bescherming wilde nemen omdat die erg emotioneel was. Gerrets legde daarom in de eerste helft het duel tien minuten stil. Volgens de scheidsrechter wilde Excelsior na deze rustperiode weer doorspelen en werd de wedstrijd hervat. Moreira Mendes scoorde nog de 1-2, de wedstrijd eindigde in 3-3.</p>
<h3>Hoe reageerde FC Den Bosch?</h3>
<p>Uit de eerste reactie van de thuisclub bleek dat er volgens hen geen sprake van racisme zou zijn. Volgens Mendes Moreira zou Erik van der Ven, de trainer van FC Den Bosch, hem een zielig mannetje genoemd hebben. Later kwam de club hierop terug en lieten ze weten het incident verder te gaan onderzoeken en actie te zullen ondernemen. </p>
<h3>Hoe reageerde de KNVB? En wat gaat er nu gebeuren?</h3>
<p>De KNVB laat weten dat de scheidsrechter volgens het protocol voor spreekkoren heeft gehandeld. Ook gaven ze een <a href="https://www.knvb.nl/nieuws/themas/sportiviteit-respect/58186/reactie-knvb-naar-aanleiding-van-incident-bij-den-bosch" target="_blank">officiële verklaring</a> af: 'In het voetbal is geen plaats voor racisme. Helaas is racisme een maatschappelijk probleem dat ook in het voetbal soms de kop opsteekt. Dit staat haaks op wat we willen met sport: mensen verbinden. Daarom treden we keihard op tegen racisme.' </p>
<p>Samen met FC Den Bosch gaat de KNVB nu kijken hoe ze de daders kunnen opsporen en aanpakken. Het incident zal nog verder worden onderzocht door een onafhankelijk tuchtrechtsysteem.</p>  
