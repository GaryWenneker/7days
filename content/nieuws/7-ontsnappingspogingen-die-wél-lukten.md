---
id: 1152392112d547acb8fce88e952fbbe5
type: nieuws
layout: post
title: "7 ontsnappingspogingen die wél lukten"
permalink: /nieuws/7-ontsnappingspogingen-die-wél-lukten/
date: 2022-05-11T19:16:41.067Z
author: 7biA1WiYB
excerpt: "Een brandend busje en een wilde achtervolging: zondag heeft de politie een bevrijdingspoging uit de gevangenis van Zutphen verijdeld. Wat waarschijnlijk vrijheid had moeten brengen voor Omar L., heeft hem alleen maar een zwaardere straf opgeleverd.  "
seo:
  description: "7 ontsnappingspogingen die wél lukten"
  title: "7 ontsnappingspogingen die wél lukten"
---
Een brandend busje en een wilde achtervolging: zondag heeft de politie een bevrijdingspoging uit de gevangenis van Zutphen verijdeld. Wat waarschijnlijk vrijheid had moeten brengen voor Omar L., heeft hem alleen maar een zwaardere straf opgeleverd.  

    <p>Ontsnappen uit de gevangenis is in Nederland niet strafbaar. Dat klinkt gek, maar ontsnappen hoort bij de natuurlijke drang naar vrijheid van de mens, is het argument. Toch wil minister Dekker van Rechtsbescherming het wél strafbaar maken. Hij vindt het niet eerlijk dat de handlangers van de ontsnapte gevangene wel worden gestraft (met maximaal vier jaar), maar de ontsnapte zelf niet. Al is dat laatste niet helemaal waar. Als een gedetineerde zich goed gedraagt, kan hij of zij vervroegd vrij komen. Na een ontsnappingspoging is de kans daarop nihil.</p>
<h3>Nog meer ontsnappingspogingen</h3>
<p>Deze week kwam de mislukte ontsnapping van Omar L. volop in het nieuws. Over de hele wereld proberen gevangenen te ontsnappen. De poging van Omar L. mislukte, maar er zijn ook gevangenen waarbij uitbreken wel lukte. Een paar voorbeelden.</p>
<p><strong>1621: Hugo de Grote</strong> was door prins Maurits gevangen gezet in Slot Loevestein wegens landverraad. In 1621 ontsnapte hij in een boekenkist. De rest van zijn leven bracht hij in ballingschap door in het buitenland.</p>
<p><strong>1962: Alcatraz</strong> is nu een attractie, maar was ooit een zwaarbewaakte gevangenis. In 1962 legden Frank Morris, John Anglin en zijn broer Clarence Anglin zelf geknutselde nephoofden in hun bed en ontsnapten aan het eiland bij San Francisco op een opblaasvlot gemaakt van aan elkaar gelijmde regenjassen. Ze zijn daarna nooit meer gezien.</p>
<p><strong>2001 én 2015: Drugsbaron Joaquin ‘El Chapo’ Guzman</strong> ontsnapte niet één, maar twee keer uit de Mexicaanse gevangenis. De eerste keer kocht hij bewakers om en verstopte hij zich in een kar met vuile was. De tweede keer verdween hij via een tunnel (zie foto hieronder). Nog geen half jaar later werd hij weer opgepakt. Nu slijt hij zijn dagen in een supergevangenis in de VS.<div class="media media-element-container media-default"><div id="file-539548" class="file file-image file-image-jpeg">

        
  
  <div class="content">
    <img alt="ontsnappingspogingen" title="Foto: ANP" height="800" width="1200" class="media-element file-default" data-delta="1" src="https://original.sevendays.nl/sites/default/files/ANP-333440930.jpg">  </div>

  
</div>
</div>
<p><strong>2010: Hulda 'Tottie' Kiel </strong>kreeg in 2010 de bijnaam 'lepelvrouw'. Met een verfkrabber en een lepel groef ze een tunnel naar buiten vanuit de koepelgevangenis in Breda. Na een maand werd ze ontdekt en teruggestuurd voor de rest van haar straf. Helemaal voor niks was haar ontsnapping niet. Tijdens haar korte vrijheid leerde ze haar vriend kennen, met wie ze, eenmaal echt op vrije voeten, een zoontje kreeg.</p>
<p><strong>2011: Shahine Gheiybe</strong> moest dertien jaar brommen in Breda voor een dubbele poging tot moord. Maar al na twee jaar nam hij de benen tijdens een ziekenhuisbezoek. Daarna is hij niet meer in Nederland gespot, maar des te meer op Instagram. Hij leidt een luxe leventje met sportwagens en villa's, waarschijnlijk in Iran. De politie zou hem maar wat graag weer in zijn kraag vatten.</p>
<p><strong>2013 en 2018:</strong> De beruchte overvaller <strong>Rédoine Faïd</strong> ontsnapte twee keer uit de Franse bak. La première fois door met een wapen vier bewakers te gijzelen en met explosieven vier deuren op te blazen. De tweede keer pikte een helikopter hem op vanaf de luchtplaats van de gevangenis. Binnen tien minuten was het gepiept. Maar na een paar maanden vrijheid belandde hij weer achter tralies.</p>
<p><strong>2018:</strong> In Rotterdam ontsnapte een gevangene in een grote blauwe vuilniszak. Een vriend die vrijkwam had de zak gekregen om zijn persoonlijke bezittingen in te vervoeren en sjouwde zijn maat zo de nor uit. Per toeval werd de man nog geen twee maanden later weer gespot door agenten. Nu zit hij de rest van zijn straf uit. Zijn handlanger was al eerder weer achter tralies gezet.</p>  
