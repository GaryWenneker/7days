---
id: 726ce417ba1a46f9a72dca9fec42eb89
type: nieuws
layout: post
title: "Hoe ga je als minderjarig model om met fotoshoots?"
permalink: /nieuws/hoe-ga-je-als-minderjarig-model-om-met-fotoshoots/
date: 2022-05-11T19:16:41.067Z
author: 7biA1WiYB
excerpt: "‘Wil je model worden? Dan kan je dat shirtje beter uittrekken.’ Stel je voor dat een fotograaf dit tegen je zegt als je net aankomt op je een shoot… Durf jij dan nee te zeggen?  "
seo:
  description: "Hoe ga je als minderjarig model om met fotoshoots?"
  title: "Hoe ga je als minderjarig model om met fotoshoots?"
---
‘Wil je model worden? Dan kan je dat shirtje beter uittrekken.’ Stel je voor dat een fotograaf dit tegen je zegt als je net aankomt op je een shoot… Durf jij dan nee te zeggen?  

    <p>Het is in de afgelopen jaren vaak gebeurd dat minderjarige modellen naakt voor de camera stonden. Hoe kan dit gebeuren? </p>
<p>Je moet als model vooral niets doen wat je zelf niet wilt, zegt topmodel Kim Feenstra tegen <em>Nieuwsuur</em>. Volgens haar moet je daarom altijd je ouders of iemand van je agentschap meenemen naar de fotoshoot, zodat zij in de gaten kunnen houden wat er allemaal gebeurt.</p>
<h3>Lastig nee zeggen</h3>
<p>Inmiddels ex-model Anne Kervers (25) kan daarover meepraten. Als 17-jarig meisje belandde zij in de studio van Yorick Nubé, een fotograaf die nog veel meer minderjarige modellen (bijna) naakt op de gevoelige plaat heeft vastgelegd. ‘Die dag kwam ik daar alleen’, zegt Anne tegen <a href="http://mailto:https://nos.nl/nieuwsuur/artikel/2222063-topmodel-kim-feenstra-maak-geen-sexy-foto-s-zonder-agentschap-en-ouders-erbij.html" target="_blank"><em>Nieuwsuur</em></a>. ‘De competitie onder modellen is moordend, dus je doet wat ze vragen. En als de fotograaf dan vraagt of je telkens wat verder wil gaan, is het moeilijk om nee te zeggen.’</p>
<h3>Daar sta je dan</h3>
<p>Annes foto’s werden daarna zonder toestemming rondgestuurd naar allerlei klanten van haar modellenbureau, zoals kledinglijnen en redacties van tijdschriften. Voor een tijdschrift ging ze zelfs bijna helemaal naakt: ‘Daar had de visagist alleen een paar schoenen voor me klaarstaan.’ Daar sta je dan als minderjarig model, zegt Anne. ‘Er staat wel een heel team aan volwassenen om je heen, maar die hebben allemaal andere belangen. Niemand komt voor je op.’</p>
<h3>Kunst of…?</h3>
<p>Fotograaf Yorick Nubé laat <em>de Volkskrant</em> weten flink te zijn geschrokken van alle klachten. Hij ziet zijn foto’s meer als kunst, en heeft nooit van een model gehoord dat hij over de schreef ging. Marvy Rieder van The Models Health Pledge, een meldpunt voor modellen, zegt in <em>Nieuwsuur </em>dat er inderdaad een groot grijs gebied is tussen kunstzinnige foto’s en kinderporno. ‘En daarom vind ik het heel erg mooi dat dit ter discussie gesteld wordt. Laten we daar in de modewereld eens goed voor gaan zitten!’</p>  
