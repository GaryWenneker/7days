---
id: 6a9ef3dc91f3413b9de74212576e25a7
type: nieuws
layout: post
title: "Goudse moskee: ja of nee?"
permalink: /nieuws/goudse-moskee-ja-of-nee/
date: 2022-05-11T19:16:41.067Z
author: 7biA1WiYB
excerpt: "Een prachtige grote moskee voor 1500 Goudse islamieten, een school voor speciaal onderwijs en een kinderdagverblijf voor gehandicapte kinderen. De besturen van drie bestaande moskeeën zijn blij dat de gemeente de bouw van islamitisch centrum El Wahda goed heeft gekeurd. Maar de plannen leiden tot veel gesputter in Gouda. Waarom willen buurtbewoners niks weten van zo'n groot gebedshuis?  "
seo:
  description: "Goudse moskee: ja of nee?"
  title: "Goudse moskee: ja of nee?"
---
Een prachtige grote moskee voor 1500 Goudse islamieten, een school voor speciaal onderwijs en een kinderdagverblijf voor gehandicapte kinderen. De besturen van drie bestaande moskeeën zijn blij dat de gemeente de bouw van islamitisch centrum El Wahda goed heeft gekeurd. Maar de plannen leiden tot veel gesputter in Gouda. Waarom willen buurtbewoners niks weten van zo'n groot gebedshuis?  

    <p><strong>Een megamoskee, wat is daar mis mee?</strong><br>Tsja, daar heb je het al: megamoskee. Buurtbewoners vinden El Wahda véél te groot. Ze zijn bang dat 1500 islamieten overlast gaan veroorzaken. Want waar moeten al die gelovigen parkeren? En hoe vaak zullen er wel geen bruiloften worden gehouden (inclusief enthousiast getoeter)? Sommige buurtbewoners vrezen dat ze hun huis minder makkelijk kunnen verkopen nu er zo'n grote moskee om de hoek wordt gebouwd. </p>
<p>Dat er een school en een kinderdagverblijf bij de moskee komt, roept ook weerstand op. De autistische en gehandicapte kinderen op die instellingen hebben een rustige omgeving nodig. Zouden ze omringd door al die mensen niet veel te veel prikkels krijgen?</p>
<p><em>Angst voor extremisme</em><br>Veel buurtbewoners zijn bovendien achterdochtig nu er zoveel dreiging vanuit de IS en Syrië uitgaat. Het gerucht gaat dat het geld dat nodig is voor de moskee is ingezameld in het buitenland, met hulp van een extremistische groepering. Wat als radicale islamieten zich zo hebben ingekocht in de moskee en later iets terug eisen? Er is zelfs angst dat teruggekeerde jihadisten uit Syrië verborgen zullen worden in een bunker onder het terrein. Maar of er iets van die verhalen klopt?</p>
<p><strong>Zijn de bezwaren gegrond?</strong><br>Niet alleen buurtbewoners maken zich zorgen om de bouw. In de Tweede Kamer zijn, voornamelijk over de financiering van de moskee, vragen gesteld. Er is een onderzoek ingesteld, waaruit bleek dat het bedrag bijna voor de volle honderd procent uit Nederland afkomstig is. Dat argument is dus uit de weg geruimd. </p>
<p><em>Huizenprijs?</em><br>Een Delftse hoogleraar verdiepte zich eens in het probleem en concludeerde dat de bouw van een moskee nauwelijks effect heeft op de huizenprijs. In andere steden werden vaak dezelfde rgumenten opgeworpen, maar als je nu op huizenverkoopsite Funda kijkt, blijkt dat de waarde niet gedaald is. </p>
<p><em>Overlast?</em><br>Of de angst voor overlast gegrond is, kan moeilijk worden voorspeld. In de tijd dat op de locatie nog een kazerne stond, kwamen er ook zo'n 1500 mensen per dag naar hun werk. Toen hadden buurtbewoners nog geen problemen met parkeeroverlast. Toch de Goudse gemeente zorgen dat er voldoende parkeerplaatsen komen. De islamitische gemeenschap wil graag rekening houden met de buurt. Ze zullen bijvoorbeeld niet, zoals gebruikelijk is, via luidsprekers oproepen voor het vrijdagse gebed.</p>
<p><em>Angst voor extremisme?</em><br>Die ondergrondse bunker is onzin, zegt de burgemeester. De moskee komt op een militair terrein dat niet meer wordt gebruikt. Er zat inderdaad een bunker op de begane grond van het gebouw, maar die wordt helemaal afgebroken. Onder de grond zit niets. Dat kan niet eens, zei gemeentewoordvoerder Peter Oet woensdag tegen De Volkskrant: 'Dat kan hier niet eens, gezien de slappe veengrond.' </p>
<p>Vanuit de moskeeën is er begrip voor de buurtbewoners. 'Ik snap heel goed dat er angst is,' zei een van de islamitische initiatiefnemers tegen de NOS. 'Maar wij zijn ook gewoon Gouwenaren. We hebben niets van doen met wat er elders in de wereld gebeurt.' </p>
<p><strong>Gaat de bouw door?</strong><br>Van de burgemeesters en wethouders mag de bouw doorgaan. Maar de gemeenteraad moet nog akkoord gaan met het plan. Tegenstanders hebben beloofd dat ze 'grof geschut' zullen inzetten als El Wahda wordt goedgekeurd. Het is dus nog even spannend. </p>
<p><strong>Het lijkt wel alsof de megamoskeeën als paddenstoelen uit de grond schieten de laatste tijd...</strong></p>
<p>Er is inderdaad vaak nieuws over nieuwbouw van moskeeën. Dat komt waarschijnlijk omdat er vaak veel gesteggel over is, waar de media uitgebreid over berichten. Maar toch: over kerken hoor je hooguit dat ze worden afgebroken, of dat er hotels of <a href="http://www.nu.nl/nuzakelijk-overig/3743685/kerk-steeds-vaker-borrelplek.html">bars </a>van worden gemaakt. Hoe zit dat?</p>
<p>Nog altijd zijn er overwegend gereformeerde, katholieke en protestantse religieuzen in Nederland. Dat blijkt uit cijfers van het CBS. Slechts zo'n 8% van de bevolking is islamitisch. </p>
<p>Maar het aantal katholieken daalt en bovendien gaan steeds minder gelovigen naar de kerk. Van de moslims gaat 38% regelmatig naar de moskee. Dat is juist een stuk meer dan 15 jaar geleden; toen ging slechts 9% regelmatig. Niet zo vreemd dat er behoefte is aan mooie nieuwe gebouwen waar plek is voor alle gelovigen. Zeker omdat moskeeën in Nederland tot tien jaar geleden vaak in oude gymzalen zaten, waarvan een groot deel de laatste jaren is gesloopt. </p>  
