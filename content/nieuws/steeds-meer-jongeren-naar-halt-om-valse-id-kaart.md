---
id: 75ac7b6c4c7d4631a95b937df0e5cf16
type: nieuws
layout: post
title: "Steeds meer jongeren naar Halt om valse ID-kaart"
permalink: /nieuws/steeds-meer-jongeren-naar-halt-om-valse-id-kaart/
date: 2022-05-11T19:16:41.067Z
author: 7biA1WiYB
excerpt: "Ruim 17.000 jongeren kregen in 2016 een Halt-straf. Daarvan kregen honderden een straf voor het gebruik van een valse identiteitskaart. En dit aantal stijgt ieder jaar, blijkt uit de cijfers van Halt.  "
seo:
  description: "Steeds meer jongeren naar Halt om valse ID-kaart"
  title: "Steeds meer jongeren naar Halt om valse ID-kaart"
---
Ruim 17.000 jongeren kregen in 2016 een Halt-straf. Daarvan kregen honderden een straf voor het gebruik van een valse identiteitskaart. En dit aantal stijgt ieder jaar, blijkt uit de cijfers van Halt.  

    <p>In 2015 ging het om 350 jongeren die een Halt-straf kregen voor gebruik van een valse identiteitskaart. Dit aantal groeide vorig jaar tot 428. Het aantal jongeren dat de eerste drie maanden van dit jaar werd doorverwezen staat al op 147. Dit wil niet zeggen dat ook steeds meer tieners een nep ID-kaart gebruiken. Halt denkt dat de groei vooral komt doordat de organisatie beter samenwerkt met horeca, gemeenten en politie.</p>
<h3>Waarschuwing</h3>
<p>Als je gepakt wordt met een valse identiteitskaart, krijg je een waarschuwing, een doorverwijzing naar Halt of een boete. Halt benadrukt dat er nog maar een klein percentage jongeren echt bij hen terechtkomt. De meesten komen ervanaf met een waarschuwing.</p>
<p>Een belangrijke reden om jongeren toch door te sturen naar Halt, is omdat politie en justitie hopen dat minderjarigen zo leren van hun fouten. Bij Halt voeren ze 8 tot 12 uur gesprekken, waar hun ouders bij moeten zijn. Daarnaast moeten ze leeropdrachten maken over alcohol, groepsdruk en ID-fraude én moeten ze hun excuses aanbieden aan iemand van bijvoorbeeld de horecabond. Door het maken van excuses gaan jongeren (hopelijk) inzien wat de gevolgen zijn van hun overtreding.</p>
<h3>Toekomst</h3>
<p>Wie vaker wordt gesnapt, komt er minder makkelijk vanaf en krijgt een boete van 370 euro. Een Verklaring Omtrent het Gedrag (VOG) krijg je daarna misschien niet meer. En dat kan vervelende gevolgen hebben voor een toekomstige stage of (bij)baan.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant 7Days!</em></p>  
