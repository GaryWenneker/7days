---
id: 678304f0767f4ca98fa06c5b0c7a7c56
type: nieuws
layout: post
title: "YouTube-kanaal van Soph (14) offline na haatzaaien"
permalink: /nieuws/youtube-kanaal-van-soph-14-offline-na-haatzaaien/
date: 2022-05-11T19:16:41.067Z
author: 7biA1WiYB
excerpt: "De Amerikaanse YouTube-ster Soph is haar kanaal kwijt. Het account van de 14-jarige tiener werd offline gehaald nadat ze in een video heeft opgeroepen tot geweld tegen de lhbti-gemeenschap.  "
seo:
  description: "YouTube-kanaal van Soph (14) offline na haatzaaien"
  title: "YouTube-kanaal van Soph (14) offline na haatzaaien"
---
De Amerikaanse YouTube-ster Soph is haar kanaal kwijt. Het account van de 14-jarige tiener werd offline gehaald nadat ze in een video heeft opgeroepen tot geweld tegen de lhbti-gemeenschap.  

    <p>Het is niet de eerste keer dat een video van Soph in opspraak komt. Ondanks haar jonge leeftijd, zou het kanaal vol hebben gestaan met extreemrechts materiaal. De video's zouden vaak een racistische of anti-islam boodschap hebben. Een houding die haar al bijna één miljoen abonnees hadden opgeleverd.</p>
<h3>Drie strikes</h3>
<p>In totaal kreeg Soph drie keer een officiële waarschuwing, ook wel strikes genoemd, in negentig dagen. Toen Soph een vierde hatelijke video plaatste, besloot YouTube om haar kanaal te verwijderen. De laatste video van Soph was gericht tegen de lhbti-gemeenschap.</p>
<h3>Bedreigingen</h3>
<p>Nadat haar kanaal offline ging, plaatste Soph een selfie met iets dat leek op een geweer op Twitter. Daarbij schreef ze: ‘YouTube-hoofdkwartier hier komen we.' Later verwijderde ze die tweet en<a href="https://twitter.com/sewernugget/status/1157006418962087936"> schreef</a> ze dat het een grapje was. Soph maakte al eerder bedreigingen tegen YouTube. Eerder dit jaar bedreigde ze Susan Wojcicki, de directeur van het social media-bedrijf. Hierna kreeg ze van YouTube een schorsing, maar daar trok ze zich niks van aan.</p>  
