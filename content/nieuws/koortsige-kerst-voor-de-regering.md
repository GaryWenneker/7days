---
id: d3108268b22a48e58f13e74f5d82ba1b
type: nieuws
layout: post
title: "Koortsige kerst voor de regering"
permalink: /nieuws/koortsige-kerst-voor-de-regering/
date: 2022-05-11T19:16:41.067Z
author: 7biA1WiYB
excerpt: "Haalt de regering de kerst? Dat is ineens niet meer zo zeker, nadat een belangrijke wet van gezondheidsminister Schippers dinsdag door de Eerste Kamer werd weggestemd. Vijf vragen over de kabinetscrisis.  "
seo:
  description: "Koortsige kerst voor de regering"
  title: "Koortsige kerst voor de regering"
---
Haalt de regering de kerst? Dat is ineens niet meer zo zeker, nadat een belangrijke wet van gezondheidsminister Schippers dinsdag door de Eerste Kamer werd weggestemd. Vijf vragen over de kabinetscrisis.  

    <p><strong>Om welke wet gaat het?                                                                                                                                                                                                                                                                           </strong>De zorgwet van VVD-minister Schippers kwam niet door de Eerste Kamer. In de wet staat onder meer dat je alleen naar een dokter mag die een contract heeft met je zorgverzekering. Niet meer naar elke arts dus. Volgens de minister is dat goed voor de kwaliteit van de zorg. Bovendien zou ze er een miljard euro mee besparen in de zorg.</p>
<p><strong>Waarom werd hij weggestemd?                                                                                                                                                                                                                                                               </strong>De wet was al goedgekeurd door de Tweede Kamer en hoefde alleen nog door de Eerste Kamer. Meestal zeggen ze daar 'ja', maar deze wet haalde ineens geen meerderheid: 33 senatoren stemden voor, 38 stemden tegen. Onder de tegenstemmers zaten drie senatoren van de PvdA: Marijke Linthorst, Adri Duivesteijn en Guusje ter Horst. Raar, want de PvdA zit zelf in de regering.</p>
<p><strong>Wat is hun bezwaar?                                                                                                                                                                                                                                                                               </strong>De drie vinden dat de wet zorgverzekeraars te veel macht geeft. Zij vinden dat het aan de patiënt is om te kiezen naar welke arts hij gaat, niet aan de zorgverzekeraars.</p>
<p><strong>Waarom werd dit een kabinetscrisis?</strong><br>Dat de wet is verworpen is een grote tegenvaller voor minister Schippers. Ze heeft hard aan haar paradepaardje gewerkt. Bovendien is het vertrouwen tussen regeringspartijen PvdA en VVD geschaad. Zij hadden samen afspraken gemaakt over die zorgwet. Je zou dus kunnen zeggen dat de PvdA die niet na lijkt te komen.</p>
<p>Aan de andere kant: Eerste Kamerleden zijn geen onderdeel van de regering. Zij kunnen hun eigen oordeel vellen. 'Een senator moet op basis van het eigen geweten een oordeel vellen, zonder daarbij te veel na te denken over de politieke gevoeligheden of financiële consequenties', aldus Guusje ter Horst.</p>
<p><strong>Wat nu?</strong><br>Dat de wet nu is verworpen betekent niet dat hij nooit doorgaat. Hij moet alleen worden aangepast. Hoeveel aanpassingen nodig zijn? Daarover wordt nu gepraat en gepraat door Rutte (VVD), Samsom (PvdA) en alle betrokkenen. Komen ze eruit, dan moet de wet eerst terug naar de Tweede Kamer, voordat hij bij de Eerste Kamer komt. Maar komen de partijen er níet uit, dan kunnen VVD en PvdA niet meer samen regeren en valt de regering. Dan moet Nederland binnen een paar maanden opnieuw naar de stembus. Zoals we al zeiden: het worden spannende dagen!</p>  
