---
id: 035037ff873f4f26b836c1cabe785644
type: nieuws
layout: post
title: "Dit gebeurt er allemaal (niet) als de stroom uitvalt"
permalink: /nieuws/dit-gebeurt-er-allemaal-niet-als-de-stroom-uitvalt/
date: 2022-05-11T19:16:41.067Z
author: 7biA1WiYB
excerpt: "Amsterdam en omgeving kampten dinsdagochtend vroeg met een stroomstoring. 'Nou en, dan ontbijt je toch gewoon een keer in het donker?' denk je misschien. Maar de gevolgen waren op veel meer plekken te merken dan alleen aan de keukentafel. Ook hier op de redactie van 7Days waren we compleet onthand (en zijn we dat eigenlijk nog steeds wel een beetje). Een overzicht.   "
seo:
  description: "Dit gebeurt er allemaal (niet) als de stroom uitvalt"
  title: "Dit gebeurt er allemaal (niet) als de stroom uitvalt"
---
Amsterdam en omgeving kampten dinsdagochtend vroeg met een stroomstoring. 'Nou en, dan ontbijt je toch gewoon een keer in het donker?' denk je misschien. Maar de gevolgen waren op veel meer plekken te merken dan alleen aan de keukentafel. Ook hier op de redactie van 7Days waren we compleet onthand (en zijn we dat eigenlijk nog steeds wel een beetje). Een overzicht.   

    <p>- Vanochtend vroeg zaten 360.000 huishoudens (simpel gezegd: woningen) en organisaties zonder stroom. Die hadden thuis tot uiterlijk 9 uur 's ochtends geen elektra. </p>
<p>- Ook bij ziekenhuizen viel de stroom uit, maar zij hadden reserve-elektra. Dat is nogal essentieel voor ernstig zieke patiënten: mensen die bijvoorbeeld aan de beademing liggen. Hoewel het stroomprobleem is opgelost, voert het MC Slotervaart vandaag maar geen operaties meer uit. Ook de polikliniek (waar mensen even binnenkomen, de dokter spreken en dan weer naar huis gaan) blijft de hele ochtend nog dicht.</p>
<p>- In delen van Amsterdam deed de verwarming het niet. Zelfs nog niet meteen toen de stroom het wél weer deed. </p>
<p>- Leerlingen van de Theo Thijssenschool in Amsterdam hadden (in elk geval vanochtend) vrij. 'Alle elektra is uitgevallen en het is ijs- en ijskoud. Zolang er sprake is van de stroomstoring, kunnen we de kinderen niet warmhouden en kunnen wij geen lesgeven', zei de school volgens de <a href="http://nos.nl/liveblog/2153392-treinverkeer-nog-hele-dag-ontregeld-na-stroomstoring.html" target="_blank">NOS</a>.</p>
<p><div class="media media-element-container media-default"><div id="file-415402" class="file file-image file-image-jpeg">

        
  
  <div class="content">
    <img alt="stroomstoring NS" title="stroomstoring NS" height="500" width="850" class="media-element file-default" src="https://7dagen.netlify.app/sites/default/files/stroom.jpg">  </div>

  
</div>
</div>
<p>- De trams en treinen in, naar en vanuit Amsterdam reden niet. Op Utrecht Centraal werd het een chaos: mensen konden niet meer naar Amsterdam , maar er kwamen ook geen treinen vanuit de hoofdstad meer die via Utrecht naar de rest van het land reden. Een achtergebleven tas die even als verdacht pakketje werd gezien, hielp ook niet bepaald mee. De NS zette bussen in, maar die waren overvol (bovenste foto). </p>
<p>- Filemelder VerkeersInformatieDienst kon weinig vertellen over de toestand op de weg. De camera's die normaal gesproken de files laten zien, zonden geen enkel beeld meer uit. Als ze het wel hadden gedaan, hadden medewerkers er heel lange rijen auto's op gezien. </p>
<p>- 112 werd massaal gebeld. Veel mensen wilden de hulpdiensten graag vertellen dat ze in het donker zaten. </p>
<p>- Veel websites waren uit de lucht, waaronder <em>Sevendays.nl</em>. De <em>7Days</em>-redactie had vanochtend slechts kort geen stroom. Maar internet bleef langer weg. En daarmee ook alle systemen om de krant en site te vullen. Collega's uit Utrecht en omgeving konden geen trein pakken, dus werkten maar thuis. Of stonden een eeuw in de file. </p>
<p>- De stroomstoring is voorbij, maar treinreizigers hebben alsnog pech: het verkeer is zó ontregeld, dat het waarschijnlijk de hele dag een chaos blijft op het spoor. De NS raadt mensen aan om hun treinreis naar Amsterdam, Utrecht of Schiphol maar uit te stellen. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
