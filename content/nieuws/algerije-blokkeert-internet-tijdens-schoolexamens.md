---
id: 7b476c7e679e42adb9586ece708ae916
type: nieuws
layout: post
title: "Algerije blokkeert internet tijdens schoolexamens"
permalink: /nieuws/algerije-blokkeert-internet-tijdens-schoolexamens/
date: 2022-05-11T19:16:41.067Z
author: 7biA1WiYB
excerpt: "Het is examentijd in Algerije. Daarom ging in het Noord-Afrikaanse land gisteren het internet op zwart. De bedoeling is dat middelbare scholieren zo niet kunnen frauderen met de vragen.   "
seo:
  description: "Algerije blokkeert internet tijdens schoolexamens"
  title: "Algerije blokkeert internet tijdens schoolexamens"
---
Het is examentijd in Algerije. Daarom ging in het Noord-Afrikaanse land gisteren het internet op zwart. De bedoeling is dat middelbare scholieren zo niet kunnen frauderen met de vragen.   

    <p>In 2016 werden tijdens de examens veel vragen op social media gezet, soms zelf nog voor de examens begonnen waren. Meer dan 300.000 leerlingen moesten het examen daarom opnieuw doen.</p>
<h3>Inhalen</h3>
<p>Om lekken te voorkomen kon je vorig jaar tijdens de examenperiode niet op social media. Ook mochten laatkomers niet meer meedoen met het examen, ze moesten dat op een ander moment inhalen. Dat loste het probleem maar gedeeltelijk op.</p>
<h3>Verboden</h3>
<p>Daarom wordt dit jaar het hele internet tot een uur na de start van elk examen afgesloten. De <em>black-out</em> duurt een week, tot de examens afgelopen zijn. Voor scholieren en leraren is het verboden om telefoons en tablets mee naar school te nemen. Bij de ingang van meer dan 2.000 examencentra zijn metaaldetectors gezet. De<a href="https://www.bbc.com/news/world-africa-44557028" target="_blank"> Algerijnse minister van onderwijs</a> vertelde dat ook Facebook de hele week is afgesloten.</p>  
