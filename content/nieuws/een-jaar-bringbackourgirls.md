---
id: 9ed81abf0ad34623b26bf51524ec6b96
type: nieuws
layout: post
title: "Een jaar #BringBackOurGirls"
permalink: /nieuws/een-jaar-bringbackourgirls/
date: 2022-05-11T19:16:41.067Z
author: 7biA1WiYB
excerpt: "Een dieptrieste verjaardag vandaag in Nigeria. Het is precies een jaar geleden dat Boko Haram ruim tweehonderd schoolmeisjes ontvoerde uit de plaats Chibok. Nog altijd zijn ze niet gevonden. In de hoofdstad Abuja werd een stil protest gehouden om aandacht te vragen voor de gekidnapte meisjes.  "
seo:
  description: "Een jaar #BringBackOurGirls"
  title: "Een jaar #BringBackOurGirls"
---
Een dieptrieste verjaardag vandaag in Nigeria. Het is precies een jaar geleden dat Boko Haram ruim tweehonderd schoolmeisjes ontvoerde uit de plaats Chibok. Nog altijd zijn ze niet gevonden. In de hoofdstad Abuja werd een stil protest gehouden om aandacht te vragen voor de gekidnapte meisjes.  

    <p>Met rode tape over hun mond geplakt liepen familieleden van de meisjes en actievoerders zwijgend door Abuja. Ze droegen een spandoek met foto’s erop van hun vermiste dochters, zusjes, nichtjes of vriendinnen. ‘Het is zo pijnlijk dat we wakker worden en onze meisjes nog niet terug zijn’, zei een van hen. ‘We hebben 364 dagen gepraat en gepraat. Daarom is het nu tijd om stil te zijn en zo onze pijn uit te drukken.’</p>
<p><iframe allowfullscreen="" frameborder="0" height="500" src="https://www.youtube.com/embed/NoQlWteWImw" width="850"></iframe></p>
<p>De actievoerders vinden dat de vorige president Goodluck Jonathan veel te weinig heeft gedaan om de meisjes terug te vinden. Ze vragen de pas aangetreden Buhari nu echt alles op alles te zetten om <a href="https://original.sevendays.nl/nieuws/de-ban-van-boko-haram">Boko Haram</a> te verslaan. Deze op IS lijkende islamitische terreurorganisatie zaait al jaren angst met aanslagen in het noorden van Nigeria. Daarbij maakten ze duizenden slachtoffers. Ze ontvoeren vrouwen en meisjes naar hun kampen in de jungle. Daar worden ze gedwongen als (seks)slaven te werken of mee te vechten.   </p>
<p><div class="media media-element-container media-default media-float-left"><div id="file-2764" class="file file-image file-image-jpeg">

        
  
  <div class="content">
    <img height="935" width="894" style="width: 412px; height: 429px; float: left; margin: 2px;" class="media-element file-default" src="https://original.sevendays.nl/sites/default/files/cover%20rapport%20Amnesty.jpg" alt="">  </div>

  
</div>
</div>
<p>Alleen het afgelopen jaar al zijn behalve de Chibok-meisjes nog eens 2000 andere meisjes en vrouwen slachtoffer geworden van Boko Haram. Dat maakte Amnesty International vandaag bekend in een rapport. De vrouwen en meisjes worden verkracht of uitgehuwelijkt. En ze moeten <a href="https://original.sevendays.nl/nieuws/boko-haram-zet-bommeisjes">aanvallen uitvoeren</a>. Soms zelfs op hun eigen dorp. Ook jongens en mannen worden gedwongen mee te vechten. Doen ze dat niet dan worden ze vermoord. De mensenrechtenorganisatie sprak met tweehonderd ooggetuigen en 28 slachtoffers die wisten te ontsnappen. Zoals de negentienjarige Aisha. Zij werd ontvoerd tijdens een bruiloft en drie maanden vastgehouden. ‘Ze leerden me om bommen te gebruiken om dorpen aan te vallen. Ik moest ook mijn eigen dorp aanvallen’, vertelde zij aan Amnesty.</p>
<p>‘Miljoenen gaan gebukt onder de terreur’, schrijft Amnesty in het rapport. ‘Het recente succes van het leger is misschien het begin van het eind van Boko Haram, maar er moet nog veel gebeuren om burgers te beschermen en de humanitaire crisis in de kiem te smoren.’ Op dit moment is het Nigeriaanse leger samen met de legers van buurlanden als Kameroen, Niger en Tsjaad bezig met een offensief tegen Boko Haram. Van de 276 ontvoerde meisjes uit Chibok zijn er nog altijd 219 vermist. Een paar meisjes wisten gelukkig te <a href="https://original.sevendays.nl/nieuws/ontsnapt-aan-boko-haram">ontsnappen</a>.</p>  
