---
id: 4bdae377942d4270b184e35ccc4191f2
type: nieuws
layout: post
title: "Camille (16) vindt oudste Franse tand ooit"
permalink: /nieuws/camille-16-vindt-oudste-franse-tand-ooit/
date: 2022-05-11T19:16:41.067Z
author: 7biA1WiYB
excerpt: "Terwijl haar leeftijdsgenoten op het strand liggen luieren, steekt de Franse Camille (16) haar handen liever ín het zand. Ze werkt als vrijwilliger op een archeologische opgraving in Zuid-Frankrijk en vond daar een tand van 560.000 jaar oud.  "
seo:
  description: "Camille (16) vindt oudste Franse tand ooit"
  title: "Camille (16) vindt oudste Franse tand ooit"
---
Terwijl haar leeftijdsgenoten op het strand liggen luieren, steekt de Franse Camille (16) haar handen liever ín het zand. Ze werkt als vrijwilliger op een archeologische opgraving in Zuid-Frankrijk en vond daar een tand van 560.000 jaar oud.  

    <p>In de grotten van Arago bij het Zuid-Franse Tautavel wordt al ruim vijftig jaar de grond omgespit naar aanwijzingen over de geschiedenis van het gebied. Er zijn al meer dan 600.000 vondsten uit de grond gehaald en de opgraving hoort tot een van de belangrijkste ter wereld. In 1969 werd de eerste grote ontdekking gedaan met een onderkaak van een voorouder van de Neanderthaler. In de jaren erna werden nog meer botresten blootgelegd van zo’n 450.000 jaar oud.<br><br><strong>Volwassen tand</strong><br>Ook zonder diploma archeologie kun je <a href="http://njbg.nl/?q=activiteit/nl2-wao-medioren-graafkamp" target="_blank">meehelpen</a> bij een opgraving. Dat doen Camille (16) en Valentin (20) deze zomer in Tautavel. Tijdens hun inspanningen stuitte Camille vorige week opeens op een tand. En dat is best bijzonder, want de grond waarin ze de snijtand tegenkwam, is 550.000 tot 580.000 jaar oud. Dat weten ze dankzij ‘verschillende dateringsmethoden’, vertelt paleoantropoloog Amélie Vialet aan persbureau <a href="http://www.afp.com/en/news/french-teen-finds-560000-year-old-tooth-researcher" target="_blank"><em>AFP</em></a>. ‘Het is een volwassen tand, maar we weten niet of het van een man of een vrouw was. Dit is een belangrijke ontdekking, omdat we erg weinig menselijke fossielen uit die tijd in Europa hebben.’<br><br><strong>Hoe verloren?</strong><br>Camille is trots op haar ontdekking. ‘Het is spannend, het is fascinerend’, zegt ze tegen tv-zender <a href="http://www.francetvinfo.fr/decouverte/une-dent-vieille-de-560-000-ans-decouverte-dans-les-pyrenees-orientales_1019201.html" target="_blank"><em>France 3</em></a>. ‘Je vraagt je allerlei dingen af, bijvoorbeeld hoe hij deze tand is verloren.’ De archeologen hopen het antwoord op deze vraag in het laboratorium te vinden en zoeken ondertussen door naar meer menselijke resten.<br><br><div class="media media-element-container media-default"><div id="file-5619" class="file file-image file-image-jpeg">

        
  
  <div class="content">
    <img title="Foto EPA" height="500" width="850" class="media-element file-default" src="https://7dagen.netlify.app/sites/default/files/Camille%20vindt%20tand%20850%202.jpg" alt="">  </div>

  
</div>
</div>  
