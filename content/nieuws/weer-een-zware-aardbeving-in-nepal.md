---
id: 753773d55bea4c1bbcc5743f58b5b23a
type: nieuws
layout: post
title: "Weer een zware aardbeving in Nepal"
permalink: /nieuws/weer-een-zware-aardbeving-in-nepal/
date: 2022-05-11T19:16:41.067Z
author: 7biA1WiYB
excerpt: "Nog geen drie weken na de ramp in Nepal is het land alweer getroffen door een zware aarbeving. Daarbij zijn zeker 36 mensen om het leven gekomen. De ellende is alleen nog maar groter geworden.  "
seo:
  description: "Weer een zware aardbeving in Nepal"
  title: "Weer een zware aardbeving in Nepal"
---
Nog geen drie weken na de ramp in Nepal is het land alweer getroffen door een zware aarbeving. Daarbij zijn zeker 36 mensen om het leven gekomen. De ellende is alleen nog maar groter geworden.  

    <p>De nieuwe beving vond plaats op de grens tussen Nepal en China, een paar honderd kilometer van de plek van de vorige beving vandaan. Met een kracht van 7,4 op de schaal van Richter was de beving zelfs tot aan India te voelen. De aardbeving was bijna net zo zwaar als twee weken geleden: die had een kracht van 7,8. </p>
<p><strong>Tientallen doden</strong><br>Bij de aardbeving van vandaag zijn zeker 36 doden gevallen en bijna 1000 mensen gewond geraakt. In de buurlanden India en China kwamen zes mensen om, maar al deze aantallen kunnen nog flink oplopen. Bij de beving van drie weken geleden vielen ruim 8000 doden en 18.000 gewonden. </p>
<p>De nieuwe beving zorgde voor veel paniek in de Nepalese hoofdstad Kathmandu. Veel mensen renden de gebouwen uit, uit angst dat deze in zouden storten. Door de eerdere aardbeving stonden veel gebouwen al op instorten. </p>
<p><iframe frameborder="0" height="400" src="https://www.google.com/maps/embed?pb=!1m14!1m8!1m3!1d1807322.0592286645!2d86.97479427012554!3d27.781257379832308!3m2!1i1024!2i768!4f13.1!3m3!1m2!1s0x0%3A0x0!2zMjfCsDUwJzEzLjIiTiA4NsKwMDQnMzcuMiJF!5e0!3m2!1snl!2snl!4v1431434560460" width="850"></iframe></p>
<p><strong>Naschok</strong><br>Het is gebruikelijk dat na een zware aardbeving naschokken volgen. De aardplaten die bij een aardbeving flink tegen elkaar aan botsen blijven dan nog druk op elkaar uitoefenen. In Nepal waren na 25 april nog korte naschokken te voelen. De aardbeving van vandaag is volgens het KNMI geen naschok, maar een nieuwe aardbeving. Ook dat is niet zeldzaam: doordat de platen in beweging komen, kunnen ook op andere plekken aardbevingen ontstaan. Dat kan weken, en zelfs maanden na de eerste beving nog gebeuren. De ellende in Nepal is dus nog niet voorbij.</p>
<p><em>Meer weten? In ons <a href="https://7dagen.netlify.app/dossier-nepal">Dossier Nepal</a> lees je meer over de aardbeving in Nepal.</em></p>  
