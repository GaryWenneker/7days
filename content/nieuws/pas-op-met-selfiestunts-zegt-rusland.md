---
id: 22ec2db073f34bf897889ca6f0979bec
type: nieuws
layout: post
title: "Pas op met selfiestunts, zegt Rusland"
permalink: /nieuws/pas-op-met-selfiestunts-zegt-rusland/
date: 2022-05-11T19:16:41.067Z
author: 7biA1WiYB
excerpt: "Nog éven ietsje dichter bij de waterval. En nog één stapje verder naar de rand van het perron. Sommige mensen hebben er veel voor over om een spannende selfie te maken. En dan letten ze niet meer op het gevaar. Rusland heeft het helemaal gehad met de selfiestunts en neemt maatregelen.  "
seo:
  description: "Pas op met selfiestunts, zegt Rusland"
  title: "Pas op met selfiestunts, zegt Rusland"
---
Nog éven ietsje dichter bij de waterval. En nog één stapje verder naar de rand van het perron. Sommige mensen hebben er veel voor over om een spannende selfie te maken. En dan letten ze niet meer op het gevaar. Rusland heeft het helemaal gehad met de selfiestunts en neemt maatregelen.  

    <p>Dit jaar zijn er in Rusland al meer dan honderd gewonden gevallen tijdens het maken van een selfie. Tien mensen zijn tot nu toe overleden. De slachtoffers zijn voornamelijk jongeren. Zij halen met hun gevaarlijke en soms fataal aflopende fotostunts regelmatig het nieuws.</p>
<p>Zo overleed vorige week in Moskou een tiener. Het meisje wilde een zo indrukwekkend mogelijk zelfportret maken op de rand van een brug. Ze ging daarbij te ver, verloor haar evenwicht en viel naar beneden. Eerder dit jaar probeerde een zeventienjarig Russisch meisje een selfie te maken met een geladen geweer. Het geweer ging af en het meisje kreeg de kogel door haar hoofd.</p>
<p><strong>Selfie-epidemie</strong><br>Het Russische ministerie van Binnenlandse Zaken noemt de trend ‘een gevaarlijke selfie-epidemie’. Het ministerie probeert nu met de campagne Safe Selfies de Russen ervan te overtuigen dat het ‘t niet waard is om je leven te wagen voor een mooie selfie. ‘De weg naar meer likes op social media kan een dodelijke zijn’, aldus een woordvoerder tegen persbureau AP. Vorige week startte de Russische overheid met een promotiefilmpje op tv.</p>
<p><div class="media media-element-container media-default"><div id="file-5209" class="file file-video file-video-youtube">

        <h2 class="element-invisible"><a href="/files/russia-launches-safe-selfie-campaign">Russia Launches Safe Selfie Campaign</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Russia Launches Safe Selfie Campaign" src="https://www.youtube.com/embed/6so1LgxAwiw?wmode=opaque&controls=" name="Russia Launches Safe Selfie Campaign" frameborder="0" allowfullscreen="">Video van Russia Launches Safe Selfie Campaign</iframe>
</div>
  </div>

  
</div>
</div>
<p>Ook het uitdelen van flyers op scholen, een hele serie ‘verboden voor gevaarlijke selfies’-borden en strengere politiecontroles moeten Russische waaghalzen op andere gedachten brengen. </p>
<p><div class="media media-element-container media-default"><div id="file-5208" class="file file-image file-image-jpeg">

        
  
  <div class="content">
    <img height="518" width="941" style="width: 850px; height: 468px;" class="media-element file-default" src="https://7dagen.netlify.app/sites/default/files/borden%20groot.jpg" alt="">  </div>

  
</div>
</div>
<p>Deze selfies mogen allemaal <em>niet</em>:<br>– vanuit een rijdende auto<br>– midden op de weg<br>– op het spoor terwijl er een trein aan komt<br>– hangend aan een rijdende trein<br>– boven op een rijdende trein<br>– op een varend bootje<br>– met een gevaarlijk dier<br>– op een steile helling<br>– op een trap<br>– op een hoogspanningsmast<br>– met een wapen in je hand<br>- op een hoog gebouw</p>
<p><br>Of het helpt? Dat is nog even afwachten...</p>  
