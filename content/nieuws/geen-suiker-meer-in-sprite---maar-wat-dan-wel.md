---
id: 9c59dbc6ea594aff94c4665a7b426845
type: nieuws
layout: post
title: "Geen suiker meer in Sprite - maar wat dan wel?"
permalink: /nieuws/geen-suiker-meer-in-sprite---maar-wat-dan-wel/
date: 2022-05-11T19:16:41.067Z
author: 7biA1WiYB
excerpt: "Sinds vandaag is er in Nederland alleen nog maar suikervrije Sprite te krijgen. Daarmee wordt de frisdrank 'een stukje gezonder' is het idee. Maar als er geen suiker meer in zit, wat dan wél?  "
seo:
  description: "Geen suiker meer in Sprite - maar wat dan wel?"
  title: "Geen suiker meer in Sprite - maar wat dan wel?"
---
Sinds vandaag is er in Nederland alleen nog maar suikervrije Sprite te krijgen. Daarmee wordt de frisdrank 'een stukje gezonder' is het idee. Maar als er geen suiker meer in zit, wat dan wél?  

    <p>Vanaf vandaag gaat 'Sprite Zero' gewoon als 'Sprite' door het leven. Moederbedrijf Coca-Cola heeft in Nederland alle flessen Sprite met suiker uit de supermarktschappen gehaald. Niet omdat het moet, maar omdat het kan: het bedrijf wil een 'gezondere' variant aanbieden, die net zo lekker smaakt. En Nederland heeft de primeur.</p>
<h3>'Gezond land'</h3>
<p>Dat Nederland als eerste suikervrije Sprite heeft, is volgens Coca-Cola omdat Nederland 'een van de meest gezondheidsbewuste landen ter wereld is'. Met andere woorden: volgens de producent is Nederland er klaar voor. Als het hier een succes wordt, dan zal de suikerloze Sprite ook de rest van de wereld veroveren, zo meldt het <em><a href="https://fd.nl/cookiewall?target=%2Fondernemen%2F1191676%2Fcoca-cola-stopt-met-suikerbom-sprite" target="_blank">Financieele Dagblad</a></em>. </p>
<p><div class="media media-element-container media-default"><div id="file-416209" class="file file-image file-image-jpeg">

        
  
  <div class="content">
    <img title="Foto: ANP" height="3456" width="5184" class="media-element file-default" data-delta="1" src="https://7dagen.netlify.app/sites/default/files/ANP-50130967.jpg" alt="">  </div>

  
</div>
</div>
<p>Toch is het best opmerkelijk dat uitgerekend in Nederland dit experiment plaatsvindt, <a href="http://www.volkskrant.nl/koken-en-eten/nederland-is-het-eerste-land-ter-wereld-waar-helemaal-geen-sprite-met-suiker-meer-te-koop-is~a4472738/" target="_blank">schrijft</a> De Volkskrant. Want: zo gezond zijn wij helemaal niet om frisdrank gaat. De gemiddelde Nederlander drinkt per jaar 91,5 liter (!) frisdrank. Er zijn maar zes landen (Mexico, Costa Rica, Chili, Amerika, Saoedi-Arabië en Argentinië) waar méér fris wordt gedronken.</p>
<h3>Geen suiker, maar wat dan wel?</h3>
<p>In de 'suiker-Sprite' zaten 92 calorieën, in de suikerloze variant nul, aldus de producent. Het drankje blijft zonder suikers zoet omdat er de zoetstof aspertaam is toegevoegd. Consumentenprogramma <em><a href="http://radar.avrotros.nl/nieuws/detail/suikervrije-sprite-een-zoethoudertje/" target="_blank">Radar</a></em> vroeg aan een woordvoerder van het frisdrankbedrijf of deze suikerloze Sprite door de zoetstoffen ook gezonder is. Hij kon dat niet zeggen. </p>
<p><em>Radar </em>ging verder zoeken en belandde bij voedselwaakhond <em>Foodwatch</em>. Die lieten weten dat kunstmatige zoetstoffen niet per se gezonder zijn dan suiker: dat is nooit bewezen door wetenschappers. </p>
<h3>Lekkerder? </h3>
<p>Een andere vraag: wat doet zoetstof met de smaak van een frisdrank? Volgens Coca-Cola verandert die niet: er zijn meerdere testen geweest waaruit blijkt dat de Nederlander beide Sprite-varianten even lekker vindt. </p>
<p>De producent liet overigens ook weten dat er geen plannen zijn om cola voortaan alleen maar suikervrij aan te bieden. Daar heb je nog altijd zelf de keuze: suiker, of zero suiker.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
