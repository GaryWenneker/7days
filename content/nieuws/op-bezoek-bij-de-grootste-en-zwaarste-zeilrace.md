---
id: 52076680e70b4f56ac49cc14d01a3dc5
type: nieuws
layout: post
title: "Op bezoek bij de grootste en zwaarste zeilrace"
permalink: /nieuws/op-bezoek-bij-de-grootste-en-zwaarste-zeilrace/
date: 2022-05-11T19:16:41.067Z
author: 7biA1WiYB
excerpt: "De Volvo Ocean Race eindigt zondag in Scheveningen. Het wordt spannend tot het einde, want er liggen drie teams op kop. Zeiler Fay (14) uit Arkel vertelt je alles over deze bijzondere zeilrace.  "
seo:
  description: "Op bezoek bij de grootste en zwaarste zeilrace"
  title: "Op bezoek bij de grootste en zwaarste zeilrace"
---
De Volvo Ocean Race eindigt zondag in Scheveningen. Het wordt spannend tot het einde, want er liggen drie teams op kop. Zeiler Fay (14) uit Arkel vertelt je alles over deze bijzondere zeilrace.  

    <h3>De race</h3>
<p>‘De Volvo Ocean Race is de grootste en zwaarste zeilwedstrijd van de wereld. Zeven teams varen bijna een jaar lang rond de wereld. De route heeft elf etappes. Na iedere etappe kunnen de teams even uitrusten. Het is mijn droom om ooit mee te varen met de Volvo Ocean Race, maar het is verschrikkelijk zwaar. Ik hoop dat het me ooit gaat lukken. In februari ben ik in Hongkong bij de teams op bezoek geweest en mocht ik een stukje meevaren met het Nederlandse Team Brunel.’<br><div class="media media-element-container media-default"><div id="file-533767" class="file file-image file-image-jpeg">

        
  
  <div class="content">
    <img alt="Volvo Ocean Race" title="Foto Sam Greennfield/Volvo Ocean Race" height="1999" width="3000" class="media-element file-default" data-delta="1" src="https://7dagen.netlify.app/sites/default/files/Foto%20Sam%20Greenfield_Volvo%20Ocean%20Race.jpg">  </div>

  
</div>
</div>
<h3>De laatste etappe</h3>
<p>‘Donderdag zijn de teams vertrokken voor de laatste etappe, van het Zweedse Gotenburg naar Scheveningen. Waarschijnlijk komen de teams zondagmiddag aan, maar als het tegenzit met de wind kan het ook maandag worden. Er liggen drie teams aan kop, waaronder Team Brunel. Wie van deze drie teams als eerste aankomt in Scheveningen, is de winnaar.’</p>
<h3>De zeilrace volgen</h3>
<p>‘Een zeilrace is minder makkelijk te volgen dan een voetbalwedstrijd, maar het kan wel. Via een <a href="https://volvooceanracedenhaag.nl/" target="_blank">online tracker</a> die iedere paar uur wordt ververst. Hier zie je precies waar de boten liggen. Ik heb de tracker op mijn mobiel, zodat ik ook af en toe op school kan kijken wat de tussenstand is. Maar let op: ieder team mag zichzelf één keer per etappe 24 uur lang onzichtbaar maken voor de tracker. Dat heet de stealth mode. De andere teams en het publiek weten dan niet waar de boot is en dat maakt de race extra spannend.’</p>
<h3>Doe de watersportcheck</h3>
<p>Scheveningen staat van 24 juni tot 1 juli in het teken van de <a href="https://volvooceanracedenhaag.nl/" target="_blank">Volvo Ocean Race</a>. Er worden meer dan 400.000 bezoekers verwacht. Vind je watersport leuk, maar weet je niet zo goed welke sport bij je past? Doe dan op <a href="http://www.welkomophetwater.nl" target="_blank">Welkomophetwater.nl</a> de watersportcheck!</p>  
