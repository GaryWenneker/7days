---
id: c824ecc0479b41f18a0f957685e8e70e
type: nieuws
layout: post
title: "9.456 jongeren één klik verwijderd van cybercrime"
permalink: /nieuws/9456-jongeren-één-klik-verwijderd-van-cybercrime/
date: 2022-05-11T19:16:41.067Z
author: 7biA1WiYB
excerpt: "De politie heeft de afgelopen dagen 9.456 Nederlandse jongeren laten zien hoe wat ze op internet doen ‘met één klik’ kan uitmonden in cybercrime. Het doel van de actie is jongeren bewust maken van de gevaren en mogelijke gevolgen van cybercrime.  "
seo:
  description: "9.456 jongeren één klik verwijderd van cybercrime"
  title: "9.456 jongeren één klik verwijderd van cybercrime"
---
De politie heeft de afgelopen dagen 9.456 Nederlandse jongeren laten zien hoe wat ze op internet doen ‘met één klik’ kan uitmonden in cybercrime. Het doel van de actie is jongeren bewust maken van de gevaren en mogelijke gevolgen van cybercrime.  

    <p>De <a href="https://www.politie.nl/nieuws/2019/februari/13/00-9456-jongeren-een-klik-verwijderd-van-cybercrime.html" target="_blank">politiecampagne</a> richtte zich op drie cybercrime-delicten:<em> phishing</em>, <em>hacking</em> en het plegen van DDoS- aanvallen. De politie werkte daarvoor samen met YouTuber Marije Zuurveld, gamers en Scholieren.com. </p>
<h3>Strafbaar</h3>
<p>Op het gameplatform IGN stond een video waarin een hacker uitlegt hoe je eenvoudig V-bucks - online geld in de game Fortnite - kon stelen. Jongeren die doorklikten kwamen bij een video van de politie waarin ze te zien kregen dat ze op het punt stonden iets strafbaars te doen: ‘Je bent slechts één klik verwijderd van cybercrime’. Ook kwamen ze meer te weten over cybercrime en de mogelijke gevolgen daarvan voor hun toekomst. </p>
<p>Anderen belanden op de site van de politiecampagne via een post van <a href="http://www.marijezuurveld.com/" target="_blank">Marije Zuurveld</a>, die zelf ooit slachtoffer was van cybercrime. Zij postte een <a href="https://www.instagram.com/p/Btx4t6oCYc9/?utm_source=ig_web_copy_link" target="_blank">link op Instagram</a> waarmee jongeren stiekem op het account van een ander kunnen inloggen. Op <a href="https://www.scholieren.com/" target="_blank">Scholieren.com</a> stond de video 'Examenstress - uitstel krijgen met een DDoS-aanval'. Ook via deze video kwam je terecht bij de campagne.</p>
<h3>Boodschap</h3>
<p>De video’s die voor de campagne waren gemaakt werden de afgelopen dagen 500.000 keer bekeken. Uiteindelijk klikten 9.456 jongeren door op de links die hen een stapje dichter bij cybercrime brachten. 38 procent van hen gaf aan niet te weten dat het strafbaar was. Ruim de helft zei het gedrag te veranderen na het zien van de video en 57 procent gaf aan dat de boodschap hen aan het denken heeft gezet.</p>
<h3>Lol</h3>
<p>Uit onderzoek van Safer Internet Centre Nederland bleek vorig jaar dat een derde van de jongeren van 16 en 17 jaar weleens een cyberdelict heeft gepleegd: bijvoorbeeld hacken of je online als iemand anders voordoen. Vaak was het puur voor de lol, maar ernstiger was het als het ging om het ontfutselen van vertrouwelijke gegevens of bedreigingen van mensen. </p>
<p>Uit hetzelfde <a href="https://original.sevendays.nl/nieuws/dvd-stelen-erger-dan-illegaal-downloaden" target="_blank">onderzoek</a> bleek dat jongeren inbreken in iemands huis erger vinden dan inbreken in iemands computer. Dat lijkt voor hen onschuldiger, maar beide handelingen zijn strafbaar én kunnen grote gevolgen hebben.</p>
<h3>Lokfietsen</h3>
<p>Het is voor het eerst dat de politie zich met een campagne over cybercrime richt op potentiële daders. Politiewoordvoerder Suzanne Rijnaars-van de Graaf legt uit dat de methode in deze campagne niet te vergelijken is met bijvoorbeeld het neerzetten van 'lokfietsen' om fietsendieven op te sporen. 'Dit is triggeren, niet lokken. Iemand die een lokfiets meeneemt pleegt werkelijk een strafbaar feit, maar bij deze campagne kon dat niet. We confronteerden jongeren ermee dat wat ze mogelijk van plan waren strafbaar is.'</p>
<p><em>Heb je nog vragen over dit onderwerp die je de politie wilt stellen? Donderdagavond 14 februari van 19.00 tot 19.45 uur kun je er live over chatten op <a href="https://www.instagram.com/p/Bt0ex8cBMTm/" target="_blank">Instagram</a>. De video van de campagne kun je</em><em> hier bekijken</em>: <div class="media media-element-container media-default"><div id="file-536194" class="file file-video file-video-youtube">

        <h2 class="element-invisible"><a href="/files/je-bent-%C3%A9%C3%A9n-klik-verwijderd-van-cybercrime">Je bent één klik verwijderd van cybercrime</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Je bent één klik verwijderd van cybercrime" src="https://www.youtube.com/embed/L8DqjJ1jgbA?wmode=opaque&controls=" name="Je bent één klik verwijderd van cybercrime" frameborder="0" allowfullscreen="">Video van Je bent één klik verwijderd van cybercrime</iframe>
</div>
  </div>

  
</div>
</div>  
