---
id: f271598c68ca46879f7eb6af015aec32
type: nieuws
layout: post
title: "Docent: 'Ik ben ook zenuwachtig!'"
permalink: /nieuws/docent-ik-ben-ook-zenuwachtig!/
date: 2022-05-11T19:16:41.067Z
author: 7biA1WiYB
excerpt: "Geslaagd, gezakt, of nog een keer aan de bak? Examenkandidaten kregen vandaag het verlossende telefoontje. Spannend! Maar ook voor docenten is zo’n dag niet niks. Docent Nederlands en mentor van een vmbo-klas Yasin Yaylali (34) laat dat zien door erover te vloggen.  "
seo:
  description: "Docent: 'Ik ben ook zenuwachtig!'"
  title: "Docent: 'Ik ben ook zenuwachtig!'"
---
Geslaagd, gezakt, of nog een keer aan de bak? Examenkandidaten kregen vandaag het verlossende telefoontje. Spannend! Maar ook voor docenten is zo’n dag niet niks. Docent Nederlands en mentor van een vmbo-klas Yasin Yaylali (34) laat dat zien door erover te vloggen.  

    <p><a href="https://www.youtube.com/user/yasin1983/featured">Meester Yasin,</a> zoals hij zichzelf op YouTube noemt, zit aan zijn bureau op het Mediacollege in Amsterdam. Voor hem ligt een lijst met namen uit zijn klas en de cijfers die ze hebben gehaald. Daarnaast staat zijn laptop en liggen stiften om af te strepen wie hij al heeft gebeld. Het laatste belangrijke onderdeel op tafel? Een camera. Daarmee laat hij al een jaar aan bijna 2000 abonnees zien hoe het eraan toegaat op school.</p>
<h3>Examenvlog</h3>
<p>'Ik wil laten zien hoe leuk het vak als docent is. Voor de leerlingen is dat leuk, maar ook voor hun familie.’ Yaylali vlogt deze periode veel over de examens en vandaag dus zelfs tijdens zijn belrondje met de uitslagen. 'Dat zijn zulke persoonlijke momenten, dat zie je eigenlijk nooit ergens.'</p>
<h3>Steunen, hopen en appen</h3>
<p>'Ik ben wel zenuwachtig hoor! Ik ken deze leerlingen al vier jaar, dus ik heb echt een band met ze en ik gun het ze zo. Ik heb 24 leerlingen, niemand is gezakt. Vijf leerlingen hebben een herkansing’, vertelt Yaylali. ‘Tijdens de examens kon ik niet veel doen, behalve de leerlingen steunen. Ik liep wel eens langs de tafels en dan dacht ik: Ik hoop dat ze dat doen, of dat invullen. Maar ik kon niks zeggen. Deze week krijg ik al de hele tijd appjes. ‘Ik kan niet slapen’, of ‘hoe kan ik het beste leren?’, appen ze. Die berichtjes beantwoord ik allemaal. Verder kan ik alleen maar hopen. Nou, het is één uur. Daar gaan we!’</p>
<p><em>Hoe de gesprekken gingen zie je in zijn vlog. Staatssecretaris Sander Dekker van Onderwijs, Cultuur en Wetenschap heeft ook een rolletje: </em><br><div class="media media-element-container media-default"><div id="file-417872" class="file file-video file-video-youtube">

        <h2 class="element-invisible"><a href="/files/sorry-maar-je-bent-huilende-leerlingen-bij-examenuitslag-meester-yasin">SORRY, MAAR JE BENT..... (HUILENDE LEERLINGEN BIJ EXAMENUITSLAG) - MEESTER YASIN</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="SORRY, MAAR JE BENT..... (HUILENDE LEERLINGEN BIJ EXAMENUITSLAG) -  MEESTER YASIN" src="https://www.youtube.com/embed/_sUbmnui-BI?wmode=opaque&controls=" name="SORRY, MAAR JE BENT..... (HUILENDE LEERLINGEN BIJ EXAMENUITSLAG) -  MEESTER YASIN" frameborder="0" allowfullscreen="">Video van SORRY, MAAR JE BENT..... (HUILENDE LEERLINGEN BIJ EXAMENUITSLAG) -  MEESTER YASIN</iframe>
</div>
  </div>

  
</div>
</div>
<h3>Opluchting</h3>
<p>Na 24 telefoontjes zit het erop. ‘Ik ben opgelucht, moet je nagaan wat zij meemaken vandaag. Mijn handen trillen nog steeds.’ De examenperiode is afgelopen. Nu op naar het leukste gedeelte: de diplomauitreiking. ‘Dat is het mooiste moment. Ik schud ze de hand en geef ze een knuffel en dan begint het leven echt voor ze.’</p>
<p><em>​</em><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op 7Days!</em></p>  
