---
id: ab1b786d42cd494c9b0da00f6a4cbc9f
type: nieuws
layout: post
title: "Wilders over de hele wereld"
permalink: /nieuws/wilders-over-de-hele-wereld/
date: 2022-05-11T19:16:41.067Z
author: 7biA1WiYB
excerpt: "Gisteren hield Geert Wilders een toespraak in Duitsland over de islam. De PVV-leider speecht wel vaker in het buitenland. Zijn standpunten reizen de hele wereld over. De ophef die daarbij hoort, ook.  "
seo:
  description: "Wilders over de hele wereld"
  title: "Wilders over de hele wereld"
---
Gisteren hield Geert Wilders een toespraak in Duitsland over de islam. De PVV-leider speecht wel vaker in het buitenland. Zijn standpunten reizen de hele wereld over. De ophef die daarbij hoort, ook.  

    <p>De boodschap van Geert Wilders is helder. Hij vindt de islam een slechte religie en wil dat er minder moslims komen. Naar Nederland, maar ook naar andere landen. Het buitenland mag dan ook af en toe rekenen op een bezoekje van de politicus. Dat gaat altijd gepaard met veel ophef en protesten.</p>
<p><strong>Geert Wilders in Duitsland (2015)</strong><br>Deze week reisde Wilders af naar het Duitse Dresden, om daar een toespraak te houden. Die plaats is niet zomaar gekozen. In Dresden worden al lange tijd grote anti-islamdemonstraties gehouden. De groep, onder de naam Pegida, weet steeds meer Duitsers ervan te overtuigen dat de islamisering moet stoppen. Pegida ziet Wilders als een groot voorbeeld en nodigde hem uit. Wilders wist niet hoe snel hij naar Duitsland af moest reizen. Er zouden wel dertigduizend mensen komen. Dat bleken er uiteindelijk toch wat minder. Zo'n tienduizend sympathisanten waren aanwezig. De Duitse media vonden de speech 'weinig spetterend', maar vonden dat Wilders <a href="https://www.youtube.com/watch?v=Vkp9DBqW4BY">goed Duits</a> sprak. Ook wel fijn, <em>so ein Kompliment</em>.</p>
<p><div class="media media-element-container media-default"><div id="file-2747" class="file file-image file-image-jpeg">

        
  
  <div class="content">
    <img height="424" width="1080" style="font-size: 13.0080003738403px; line-height: 1.538em;" class="media-element file-default" src="https://7dagen.netlify.app/sites/default/files/Wilders%20II%20%28AFP%29.jpg" alt="">  </div>

  
</div>
</div>
<p><strong>Geert Wilders in Australië (2013)</strong><br>Het had wat voeten in de aarde om naar Australië te gaan. Wilders had een visum aangevraagd, maar kreeg maar geen goedkeuring. Wilders boos, Australië onder vuur: de politicus heeft toch vrijheid van meningsuiting? Uiteindelijk was Wilders toch welkom. Samen met de Q Society, een anti-islamgroep in Australië, gaf hij een paar lezingen. De Australiërs moesten oppassen voor de gevaren van de islam en hun eigen cultuur beschermen, luidde de boodschap. Dat schoot veel mensen in het verkeerde keelgat. Er waren veel demonstraties tegen Wilders. Zo veel, dat de Nederlandse politicus op sommige plekken niet meer welkom was. Hij besloot om maar eerder naar huis te gaan. Wilders zelf vond het een geslaagd bezoek: hij kondigde vorig jaar aan zelfs een <a href="https://www.youtube.com/watch?v=5J3lyUp5AKo">politieke partij</a> op te willen richten in Australië, met dezelfde ideeën als zijn PVV.</p>
<p><div class="media media-element-container media-default"><div id="file-2748" class="file file-image file-image-jpeg">

        
  
  <div class="content">
    <img height="424" width="1080" style="font-size: 13.0080003738403px; line-height: 20.0063037872314px;" class="media-element file-default" src="https://7dagen.netlify.app/sites/default/files/Wilders%20I%20%28ANP%29.jpg" alt="">  </div>

  
</div>
</div>
<p><strong>Geert Wilders in </strong><strong>Engeland (2010)</strong><br>In 2008 was Nederland te klein, nadat Geert Wilders de anti-islamfilm <a href="http://nl.wikipedia.org/wiki/Fitna_%28film%29">Fitna</a> uitbracht. En wat doe je als een land te klein is? Precies, dan ga je naar een ander land. Een Britse politicus had Wilders in 2009 uitgenodigd om zijn film in Engeland te vertonen. Maar ook in Engeland wilden ze Wilders niet hebben. Hij mocht van de regering het land niet in. Wilders trok zich daar niets van aan en stapte, vrolijk als altijd, in het vliegtuig. Eenmaal in Londen aangekomen wordt Wilders opgewacht door twee politieagenten. Die weigeren Wilders de toegang. Met het eerstvolgende vliegtuig moet Wilders weer naar Nederland. 'Belachelijk', vindt de politicus. Een paar maanden later beslist de rechter dat Wilders tóch naar Engeland mag. In 2010 stapt hij opnieuw in het vliegtuig en hij heeft nu meer geluk: hij mag het land in. Een overwinning voor de vrijheid van meningsuiting, aldus Wilders.</p>
<p><strong>Geert Wilders in </strong><strong>de VS (2010)</strong><br>De terroristische aanslagen op het World Trade Center in New York vormen misschien wel de zwartste bladzijde uit de Amerikaanse geschiedenis. De angst voor de islam is sindsdien alleen maar toegenomen. Het plan om een groot islamitisch centrum te bouwen, vlak bij de plek waar de twee wolkenkrabbers stonden, leidde tot veel ophef in Amerika. En bij Geert Wilders. Hij reisde naar New York af om daar te spreken tijdens een groot protest. <a href="https://www.youtube.com/watch?v=y_t6ZlIDNkA">'No mosque here'</a>, was zijn boodschap. Hij vindt dat er al genoeg moskeeën zijn. Veel Amerikanen waren het met hem eens. Het islamitisch centrum is er uiteindelijk niet gekomen. De vraag is natuurlijk in hoeverre Wilders' speech daaraan heeft bijgedragen.</p>  
