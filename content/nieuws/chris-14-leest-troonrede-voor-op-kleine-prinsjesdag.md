---
id: 0eb3fa72647a4fc1907c13d447f04b5b
type: nieuws
layout: post
title: "Chris (14) leest troonrede voor op Kleine Prinsjesdag"
permalink: /nieuws/chris-14-leest-troonrede-voor-op-kleine-prinsjesdag/
date: 2022-05-11T19:16:41.067Z
author: 7biA1WiYB
excerpt: "Het is een spannende dag voor Chris (14) uit Ridderkerk. Als Koningin van de Jeugd 2018 mag ze in de Ridderzaal haar eigen troonrede voorlezen.  "
seo:
  description: "Chris (14) leest troonrede voor op Kleine Prinsjesdag"
  title: "Chris (14) leest troonrede voor op Kleine Prinsjesdag"
---
Het is een spannende dag voor Chris (14) uit Ridderkerk. Als Koningin van de Jeugd 2018 mag ze in de Ridderzaal haar eigen troonrede voorlezen.  

    <p>Een jurk? Check! Een troonrede? Check! En veel zin? Ook check! Nog een paar dagen en dan is het Prinsjesdag, maar vandaag is het Kleine Prinsjesdag: de dag waarop acht scholierenteams met elkaar (en politici) in debat gaan én de troonrede wordt voorgelezen. Chris kijkt er al maanden naar uit. 'Of ik zenuwachtig ben? Natuurlijk is het een beetje spannend, maar ik heb er heel veel zin in', vertelt ze. </p>
<h3>Jongeren moeten meepraten</h3>
<p>‘In mijn troonrede vertel ik wat er in de echte troonrede zou moeten staan. Wat de plannen van de regering zouden moeten zijn', legt de Koningin van de Jeugd uit. Ze wil het vooral gaan hebben over de opwarming van de aarde. 'Dat vind ik een belangrijk onderwerp. Het is een groot probleem, waar wél wat aan gedaan kan worden. Met de fiets naar school bijvoorbeeld of afval scheiden. Volwassenen hebben het nu voor het zeggen en nemen de beslissingen, maar de nieuwe generatie is straks de baas. Daarom vind ik het belangrijk dat jongeren betrokken worden bij de politiek om mee te praten over die oplossingen.’</p>
<h3>Geen politica maar... piloot</h3>
<p>In april werd Chris uitgeroepen tot Koningin van de Jeugd. ‘Dat was tijdens het UNICEF Kinderrechten Debattoernooi. Er was een debat- en een speechwedstrijd. Die laatste heb ik gewonnen. Speechen tijdens Kleine Prinsjesdag is wel echt het hoogtepunt', vindt ze. 'Het leuke aan speechen? Mooie teksten schrijven en… dat iedereen naar je luistert', lacht ze. Hoewel de scholier nu best veel met politiek bezig is, ziet ze een carrière als politicus niet zitten. ‘Ik vind de politiek best wel vijandig en nep. Niks is spontaan’, zegt Chris, die heel andere plannen heeft: ‘Ik wil al sinds mijn zesde traumahelikopterpiloot worden.'</p>
<p><em>Lees het hele interview in 7Days (verschijningsdatum 14 september 2018)</em></p>  
