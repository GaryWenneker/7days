---
id: 4e4e4dee65974c1da6e5ee09b36643c1
type: nieuws
layout: post
title: "Tanzania wordt gestraft om maatregelen tegen homo's"
permalink: /nieuws/tanzania-wordt-gestraft-om-maatregelen-tegen-homos/
date: 2022-05-11T19:16:41.067Z
author: 7biA1WiYB
excerpt: "De overheid van het Afrikaanse land Tanzania kan op minder ontwikkelingsgeld rekenen. Dat komt door de manier waarop zij met zwangere meisjes en homoseksuelen omgaan. 3 vragen over deze kwestie.  "
seo:
  description: "Tanzania wordt gestraft om maatregelen tegen homo's"
  title: "Tanzania wordt gestraft om maatregelen tegen homo's"
---
De overheid van het Afrikaanse land Tanzania kan op minder ontwikkelingsgeld rekenen. Dat komt door de manier waarop zij met zwangere meisjes en homoseksuelen omgaan. 3 vragen over deze kwestie.  

    <h3>1. Wat is er aan de hand?</h3>
<p>Homokoppels uit Tanzania moeten extra goed opletten. Homoseksualiteit is illegaal in dat land en sinds begin deze maand worden de koppels door een speciaal team opgespoord en gearresteerd. In dat team zitten politieagenten en mensen die in de media werken. Ook zwangere meisjes moeten oppassen. Volgens de Wereldbank worden zij niet toegelaten op scholen.</p>
<h3>2. Wie is hier 'verantwoordelijk' voor?</h3>
<p>De gouverneur van de stad Dar es Salaam, Paul Makonda (op de foto), maakte de zoektocht naar homokoppels en zwangere meisjes bekend. De overheid van Tanzania nam afstand van deze maatregelen van de gouverneur, maar doet er (vooralsnog) niks aan. </p>
<h3>3. Wat gaat er nu gebeuren?</h3>
<p>De Deense overheid vindt deze maatregelen veel te ver gaan en houdt daarom een subsidie van negen miljoen euro in. Volgens persbureau Reuters is Denemarken de op één na grootste gelddonor van Tanzania. Ook de Wereldbank vindt dat de overheid van Tanzania te ver gaat en houdt een lening van 265 miljoen euro in.</p>  
