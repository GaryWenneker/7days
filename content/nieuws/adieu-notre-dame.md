---
id: 79cc2cee4fc3404ba42935a454c77c69
type: nieuws
layout: post
title: "Adieu Notre-Dame"
permalink: /nieuws/adieu-notre-dame/
date: 2022-05-11T19:16:41.067Z
author: 7biA1WiYB
excerpt: "De Fransen zijn droevig wakker geworden vanmorgen. In de trieste wetenschap dat hun Notre-Dame voor een groot deel is verwoest. Zeven dingen die je moet weten over deze brandramp in de beroemde kathedraal.  "
seo:
  description: "Adieu Notre-Dame"
  title: "Adieu Notre-Dame"
---
De Fransen zijn droevig wakker geworden vanmorgen. In de trieste wetenschap dat hun Notre-Dame voor een groot deel is verwoest. Zeven dingen die je moet weten over deze brandramp in de beroemde kathedraal.  

    <p><strong>1. De brand</strong><br>Het vuur ontstond maandagavond rond zeven uur bij het dak. Het sloeg razendsnel om zich heen. Grote vlammen aten zich een weg door het dak met zijn eikenhouten balken heen. Groot alarm. Iedereen in en rond de kerk werd geëvacueerd. De rookwolken waren van een grote afstand te zien en de brand werd live op tv uitgezonden. Geschokt keken de Parijzenaren en toeristen vanaf de oevers van de Seine of in hun huiskamer toe hoe hun prachtige kathedraal in rook opging en hoe de spitse toren voor hun ogen afbrak. Bij sommige mensen stroomden de tranen over de wangen.<br><div class="media media-element-container media-default"><div id="file-536876" class="file file-image file-image-jpeg">

        
  
  <div class="content">
    <img alt="Mensen kijken geschrokken toe  Foto EPA" title="Mensen kijken geschrokken toe  Foto EPA" height="3648" width="5472" class="media-element file-default" data-delta="1" src="https://7dagen.netlify.app/sites/default/files/EPA-71912976.jpg">  </div>

  
</div>
</div><br><strong>2. Het blussen</strong><br>Vierhonderd brandweermensen probeerden met achttien waterkanonnen te redden wat er te redden viel. Dat bleek een bijna opmogelijke opgave. De Notre-Dame ligt op een moeilijk toegankelijk eilandje. En de blusstralen met water uit de Seine leken niet opgewassen tegen de krachtige vlammen. De brandweer werkte de hele nacht door en kreeg het vuur uiteindelijk dinsdagochtend onder controle. Twee agenten en een brandweerman liepen lichte verwondingen op.
<p><strong>3. De oorzaak</strong><br>Hoe de brand kon ontstaan is nog niet zeker. Waarschijnlijk heeft het te maken met de renovatiewerkzaamheden die in de kathedraal werden uitgevoerd. Een groot deel van de buitenkant stond in de steigers. De politie is meteen begonnen met een groot onderzoek, maar denkt niet dat er opzet in het spel is.<br><div class="media media-element-container media-default"><div id="file-536877" class="file file-image file-image-jpeg">

        
  
  <div class="content">
    <img alt="De brand gezien vanaf de oever van de Seine  Foto EPA" title="De brand gezien vanaf de oever van de Seine  Foto EPA" height="4480" width="6720" class="media-element file-default" data-delta="2" src="https://7dagen.netlify.app/sites/default/files/EPA-71913005.jpg">  </div>

  
</div>
</div><br><strong>4. De kerk</strong><br>De kathedraal is 850 jaar oud en wordt gezien als een hoogtepunt uit de Gotische bouwkunst. Het kostte tweehonderd jaar om de enorme kerk met zijn gewelven en kapellen af te bouwen. De Notre-Dame is Werelderfgoed en een grote toeristentrekker voor Frankrijk. Elk jaar komen er miljoenen mensen de kerk bewonderen. Maar voor veel mensen is het meer dan alleen een mooi gebouw. De Notre-Dame heeft een speciaal plekje in hun hart. Voor hen staat de kerk met zijn bijzondere architectuur, schilderkunst, beeldhouwkunst, houtsnijwerk en religieuze kunstwerken symbool voor de geschiedenis van Frankrijk. In 1804 kroonde Napoleon zichzelf er tot keizer. Er vonden begrafenissen plaats van meerdere oud-presidenten. De kerk speelt een grote rol in het beroemde boek 'De klokkenluider van de Notre-Dame' uit 1831 van de Franse schrijver Victor Hugo. En na de aanslagen in Parijs was de Notre-Dame de plek waar een grote herdenkingsdienst werd gehouden. <br><br><strong>5. De reacties</strong><br>Niet alleen de Parijzenaren en de Fransen zijn bedroefd. Uit de hele wereld komen reacties van verdriet en medeleven. 'Hartverscheurend', zegt burgemeester Sadiq Khan van Londen. EU-voorzitter Donald Tusk zegt op Twitter 'De Notre-Dame van Parijs is de Notre-Dame van heel Europa'. De Unesco, de werelderfgoedorganisatie van de VN, noemt de kathedraal van onschatbare waarde en belooft Frankrijk te zullen helpen bij het herstellen. Premier Rutte vindt de brand in 'een van de meest iconische gebouwen van ons werelddeel een enorme catastrofe'.<br><div class="media media-element-container media-default"><div id="file-536878" class="file file-image file-image-jpeg">

        
  
  <div class="content">
    <img alt="De brandweer inspecteert de schade  Foto EPA" title="De brandweer inspecteert de schade  Foto EPA" height="3648" width="5472" class="media-element file-default" data-delta="3" src="https://7dagen.netlify.app/sites/default/files/EPA-71916786.jpg">  </div>

  
</div>
</div><br><strong>6. De schade</strong><br>De dakspits en tweederde van het dak zijn ingestort. Ook wordt gevreesd voor schade aan de glas-in-loodramen. Gelukkig zijn het orgel en de twee klokkentorens gespaard gebleven en ook veel van de stenen structuur is nog intact. Dat is belangrijk voor de wederopbouw. De brandweer heeft zo'n dertig procent van de kunstwerken, zoals de doornenkrans die Jezus Christus zou hebben gedragen, op tijd uit de kerk kunnen halen. Die worden nu op een veilige plaats bewaard, zegt de Parijse burgemeester Anne Hidalgo. Maar de rest van de beelden en de meubels is dus vernield. Geluk bij een ongeluk: zestien koperen standbeelden zijn net een paar dagen geleden uit de kerk gehaald voor een opknapbeurt. Hoe groot de totale schade is, is nauwelijks in geld uit te drukken.<br><br><strong>7. Het herstel</strong><br>De restauratie zal een enorme klus worden. Maar de Franse president Macron is vastbesloten de schouders eronder te zetten. Hij heeft beloofd een internationale inzamelingsactie te starten. Bekende Franse modemerken hebben al driehonderd miljoen euro gedoneerd.  
