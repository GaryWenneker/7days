---
id: 963c6e46aad1437cbee35ac7ddd14d9e
type: nieuws
layout: post
title: "Alcoholvrije cocktails: do or don't?"
permalink: /nieuws/alcoholvrije-cocktails-do-or-dont/
date: 2022-05-11T19:16:41.067Z
author: 7biA1WiYB
excerpt: "Een mierzoete mojito, een caipirinha met limoen of een knalrode Cosmo. Je kunt dit soort cocktails ook gewoon drinken zónder dat er alcohol in zit. Steeds meer jongeren lijken dat te doen, maar niet iedereen vindt dat een goed idee.   "
seo:
  description: "Alcoholvrije cocktails: do or don't?"
  title: "Alcoholvrije cocktails: do or don't?"
---
Een mierzoete mojito, een caipirinha met limoen of een knalrode Cosmo. Je kunt dit soort cocktails ook gewoon drinken zónder dat er alcohol in zit. Steeds meer jongeren lijken dat te doen, maar niet iedereen vindt dat een goed idee.   

    <p class="p1">Een Piña Colada zonder rum of een Sex on the Beach zonder wodka. De drankjes heten mocktails en je kunt ze online bestellen. Het maakt dan niet uit hoe oud je bent. Online winkels zien dat de drankjes steeds populairder worden, ook onder jongeren. 'Met dit soort 'cocktails', die veel op schoolfeesten worden geschonken, hebben jongeren toch een gezelligheidsgevoel, maar zonder alcohol', <a href="https://www.rtlnieuws.nl/editienl/artikel/4613656/scholieren-cocktails-opmars-alcoholvrije-cocktails-voor-jongeren" target="_blank">zegt</a> een eigenaar van zo'n online winkel tegen <em>RTL Nieuws</em>. </p>
<h3 class="p1">'Fabrikanten willen je beïnvloeden'</h3>
<p class="p1">Niet iedereen is er blij mee dat die alcoholvrije cocktails zo lekker gaan onder jongeren. Het Nederlands Instituut voor Alcoholbeleid <a href="https://www.rtlnieuws.nl/editienl/artikel/4613656/scholieren-cocktails-opmars-alcoholvrije-cocktails-voor-jongeren" target="_blank">zegt </a>dat fabrikanten jongeren willen beïnvloeden met alcoholvrije cocktails, zodat ze later alcohol bij hen gaan kopen. 'Dat ontkennen ze natuurlijk, maar zo werkt het wel', zegt de directeur van de organisatie. Door aan mocktails te nippen word je voorbereid op alcohol drinken, denkt hij. </p>
<h3 class="p1">Wat vinden jullie?</h3>
<p class="p1">We praatten erover met <em>7Days</em>-lezers. Wat denken zij: ga je als je weleens mocktails proeft straks ook sneller cocktails mét alcohol drinken? </p>
<p class="p1"><strong>Melanie </strong>(16) denkt van wel. 'Ik heb een keer een alcoholvrije cocktail gedronken', vertelt ze. 'En hij smaakte gewoon naar frisdrank. Maar toegegeven: door het toch een cocktail te noemen maak je het wel interessanter voor jongeren.' Als je weleens een mocktail drinkt ga je als je achttien bent sneller coctails met rum of wodka drinken, denkt ze. 'Omdat de stap er naartoe wat minder groot is. Als je hele leven alleen maar appelsap hebt gedronken, stap je minder snel over op alcohol dan wanneer je de smaak al kent en je het alleen maar hoeft te mixen met alcohol.'</p>
<p class="p1"><strong>Marloes </strong>(17) is het niet met haar eens. 'Alcoholvrije cocktails zijn echt lekker!', vindt ze. 'Ik denk juist dat wanneer je een mocktail drinkt, je straks minder snel alcohol gaat drinken! Want een cocktail l<em>ook-a-like </em>ziet er net zo "stoer" uit.'</p>  
