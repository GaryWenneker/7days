---
id: 2eb792d4d7ad427895feedf2e2457207
type: nieuws
layout: post
title: "'Ons werk geeft jongeren en activisten overal kracht'"
permalink: /nieuws/ons-werk-geeft-jongeren-en-activisten-overal-kracht/
date: 2022-05-11T19:16:41.067Z
author: 7biA1WiYB
excerpt: "Vandaag precies een week geleden wonnen de jongeren van het Amerikaanse March For Our Lives (MFOL) de Kindervredesprijs 2018. Een beloning voor hun actie tegen het grote wapengeweld in hun land. Afgelopen week waren ze in Nederland en 7Days sprak met ze over het winnen van deze prijs, ambities voor het komende jaar en hun bezoek aan Amsterdam.  "
seo:
  description: "'Ons werk geeft jongeren en activisten overal kracht'"
  title: "'Ons werk geeft jongeren en activisten overal kracht'"
---
Vandaag precies een week geleden wonnen de jongeren van het Amerikaanse March For Our Lives (MFOL) de Kindervredesprijs 2018. Een beloning voor hun actie tegen het grote wapengeweld in hun land. Afgelopen week waren ze in Nederland en 7Days sprak met ze over het winnen van deze prijs, ambities voor het komende jaar en hun bezoek aan Amsterdam.  

    <p>De dag dat MFOL waardoor ontstaat is de dag van de shooting op Parkland School, op 14 februari 2018. Een van de scholieren, Emma, verstopt zich in de aula en leest op haar telefoon wat er allemaal op haar school gebeurt. Veertien scholieren en drie leraren worden doodgeschoten deze dag. Emma, en andere overlevenden, zijn kapot van deze zwarte dag. Maar ze zijn vooral ook kwaad. Ze willen niet dat er na nog een <em>mass shooting</em> weer een discussie losbarst over het wapengeweld in de Verenigde Staten, zonder dat er ook maar iets verandert. De scholieren besluiten dat dit hét moment is om hun stem te laten horen. Dit mag nooit meer gebeuren.</p>
<h3>Flinke erkenning</h3>
<p><em>March For Our Lives</em> bestaat inmiddels uit zo'n 25 scholieren die zich inzetten voor verandering tegen wapengeweld. Geweld dat niet alleen in de Verenigde Staten moet veranderen, ook in de rest van de wereld is er nog flink wat ruimte voor verbetering. Het winnen van de Kindervredesprijs is, door de flinke erkenning, een goede stap tegen het wapengeweld. Het is wel een boodschap die verspreid moet blijven worden. En daarom brachten David Hogg, Trevon Bosley, Matt Deitsch, Jaclyn Corin, Delaney Tarr en Ryan Deitsch een bezoekje aan ons land.</p>
<p>David Hogg, één van de drijvende krachten van MFOL, nam samen met Emma, González, Jaclyn Corin en Matt Deitsch de prijs in ontvangst. Hogg over het winnen van de Kindervredesprijs: 'Deze prijs is een ware erkenning door de internationale gemeenschap. We weten nu dat ons werk jongeren en activisten overal bereikt en kracht geeft.'</p>
<h3>Schoonheid en complexiteit</h3>
<p>De groep scholieren bracht de afgelopen dagen tijd door in Zuid-Afrika en Amsterdam. Een reis die zorgde voor nieuwe ervaringen én ideeën. Met als hoogtepunt het winnen van de award én de ontmoeting met de vorige winnaar, <a href="https://7dagen.netlify.app/nieuws-identiteit-lifestyle/mohamad-al-jounde-16-wint-kindervredesprijs">Mohamad al Jounde</a>.</p>
<p>Trevon Bosley: 'Meestal richten we ons alleen op binnenlandse politiek. Daarbij vergeten we vaak de schoonheid maar ook complexiteit van de rest van de wereld. De vorige winnaar, Mohamad, heeft als kind al moeten strijden tegen onrecht. Hopelijk kunnen we in de toekomst samen een meer vreedzame wereld creëren.'</p>
<h3>Boodschap</h3>
<p>Het was de eerste keer dat MFOL ons land bezocht. Niet alleen was het een inspirerende reis, het zorgde er ook voor dat ze nóg meer geloof kregen in dat een wereld zonder wapengeweld mogelijk is. Omdat het hier niet voorkomt. </p>
<p>De reis naar Nederland was vooral bedoeld om in contact te komen met een andere mensen, zoals bijvoorbeeld Nederlandse scholieren. En daarom gingen ze op vrijdag 23 november in gesprek met leeftijdsgenoten op een school in Amsterdam. 'Het is belangrijk om onze boodschap te verspreiden, juist ook naar mensen die er niet rechtstreeks mee te maken hebben. We moeten niet kijken naar andere landen als apart stukje, maar als stukjes die samen het grotere geheel vormen', aldus Matt Deitsch.</p>
<h3>Het verschil maken</h3>
<p>De belangrijkste boodschap van deze strijdende scholieren aan leeftijdsgenoten is: 'Probeer een verschil voor anderen te maken. Vind je passie en probeer jouw doel te bereiken door middel van een protest, gesprek of een verandering. Wel zonder geweld natuurlijk', zegt Jaclyn Corin glimlachend.</p>
<p>Op de vraag of de groep het komende jaar dingen anders gaat aanpakken antwoordt Delaney Tarr: 'De kracht van onze strijd blijft hetzelfde; veel van ons werk blijft hetzelfde. Het winnen van de Kindervredesprijs, zo mooi als-ie is, betekent niet dat we klaar zijn.' Daar vult Ryan Deitsch op aan: 'Er is nog veel werk te doen. Wat precies weten we nog niet, maar we blijven het komende jaar vechten voor de wapenwetgeving.'</p>
<h3>Golf nieuwe leiders</h3>
<p>De tussentijdse verkiezingen vonden begin november plaats en zorgden voor een golf van nieuwe leiders. Zo krijgen voor het eerst meer dan honderd vrouwen een zetel in het Huis, zijn twee moslima's voor het eerst verkozen en krijgt Colorado 's lands eerste openlijk homoseksuele gouverneur. Deitsch: 'Dit is het moment waarop we moeten zorgen dat ze die wapenwetten gaan aannemen.'</p>  
