---
id: 6fecd66cbe6f48ed8062388d6111c748
type: nieuws
layout: post
title: "Verbod op challengefilmpjes"
permalink: /nieuws/verbod-op-challengefilmpjes/
date: 2022-05-11T19:16:41.067Z
author: 7biA1WiYB
excerpt: "De cinnamon challenge. De choking game. De tide pod challenge. Vanaf nu zijn filmpjes van zulke gevaarlijke stunts op YouTube verboden.  "
seo:
  description: "Verbod op challengefilmpjes"
  title: "Verbod op challengefilmpjes"
---
De cinnamon challenge. De choking game. De tide pod challenge. Vanaf nu zijn filmpjes van zulke gevaarlijke stunts op YouTube verboden.  

    <p>‘YouTube biedt een plek voor heel veel geliefde stunts en challenges die viral gaan. Maar we trekken een grens als grappig verandert in schadelijk of gevaarlijk’, zegt het platform in een verklaring. Verschijnen er toch video's met gevaarlijke challenges, dan worden ze zonder pardon verwijderd. Degene die 'm plaatste krijgt een waarschuwing. Wie vaker dan drie keer de fout in gaat, wordt van YouTube gekieperd.</p>
<h3>Bird Box</h3>
<p>Het komt door de <em>Bird Box challenge</em> dat YouTube nu besluit om de regels aan te scherpen. Tijdens deze challenge proberen mensen om geblinddoekt over straat te lopen en bijvoorbeeld hun hond uit te laten. Er zijn zelfs mensen die met een blinddoek voor achter het stuur van hun auto kruipen. Filmpjes hiervan worden massaal gedeeld op social media. De naam verwijst naar de gelijknamige Netflix-film waarin Malorie (Sandra Bullock) in een apocalyptische wereld leeft waar je door oogcontact wordt gedwongen om zelfmoord te plegen. Malorie gaat geblinddoekt door het leven om zichzelf en haar gezin te beschermen.<br><div class="media media-element-container media-default"><div id="file-535871" class="file file-image file-image-jpeg">

        
  
  <div class="content">
    <img alt="Beeld YouTube" title="Beeld YouTube" height="654" width="1024" class="media-element file-default" data-delta="1" src="https://7dagen.netlify.app/sites/default/files/BottleFlip.jpg.jpg">  </div>

  
</div>
</div>
<h3>Gezellig</h3>
<p>Dat mensen <em>Bird Box</em> nu in <em>real life</em> gaan nadoen is levensgevaarlijk, vindt <a href="https://7dagen.netlify.app/nieuws/netflix-%E2%80%98stop-met-bird-box-challenge%E2%80%99-0">Netflix</a> ook zelf. De zender riep eerder deze maand al op om toch vooral niet aan de challenge mee te doen. En voor YouTube zijn de blinddoekfilmpjes nu dus de aanleiding om 'nee' te zeggen tegen deze en alle andere stunts waarbij jij en anderen gewond kunnen raken. Of erger. Onschuldige en gezellige stunts als de <em>bottle flip</em> en de <em>ice bucket challenge</em> mogen natuurlijk nog wel, zegt YouTube. Wellicht ten overvloede.</p>  
