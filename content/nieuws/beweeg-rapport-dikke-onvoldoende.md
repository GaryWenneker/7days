---
id: fb658edf55ec4383ba58e8bc050e47b6
type: nieuws
layout: post
title: "Beweeg-rapport: dikke onvoldoende"
permalink: /nieuws/beweeg-rapport-dikke-onvoldoende/
date: 2022-05-11T19:16:41.067Z
author: 7biA1WiYB
excerpt: "Jongeren bewegen te weinig, hoor en lees je vaak. Maar is dat wel echt zo? En wat is dan te weinig? Onderzoeker Tim Takken van de Physiology Academy besloot eens op een rijtje te zetten hoe het nou zit. 7Days sprak hem.  "
seo:
  description: "Beweeg-rapport: dikke onvoldoende"
  title: "Beweeg-rapport: dikke onvoldoende"
---
Jongeren bewegen te weinig, hoor en lees je vaak. Maar is dat wel echt zo? En wat is dan te weinig? Onderzoeker Tim Takken van de Physiology Academy besloot eens op een rijtje te zetten hoe het nou zit. 7Days sprak hem.  

    <p>‘We hebben gekeken hoe actief de Nederlandse jeugd is’, legt Takken uit. ‘Jongeren tussen de twaalf en achttien jaar scoren daarop een dikke onvoldoende. Ze zouden eigenlijk elke dag van de week zeker een uur moeten bewegen. De meeste jongeren halen dat niet. Ze voeren bijvoorbeeld in het weekend te weinig uit terwijl ze dan juist tijd hebben om te sporten, te wandelen of fietsen. Maar ook op school kan het beter. Leerlingen zitten daar vaak uren stil. Ook dat is een probleem.’</p>
<p><b>Erg?</b></p>
<p>Oké, dus jongeren bewegen te weinig. Maar waarom is dat zo erg? Takken: ‘Ze zeggen vaak dat het ze niet zoveel boeit, maar het heeft invloed op hun toekomstige gezondheid. Hoe sterk je botten worden, wordt bepaald in je tienerjaren. Als je te weinig beweegt, krijg je broze botten met alle gevolgen van dien.’</p>
<p><strong>Goed nieuws</strong></p>
<p>Naast waarschuwingen heeft Takken gelukkig ook goed nieuws. ‘Met een klein duwtje in de rug kan het al veel beter. En wat echt goed is in Nederland, is dat het verkeer geschikt is voor fietsers. Nederlandse jongeren fietsen veel en dat moeten we vasthouden.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
