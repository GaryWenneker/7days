---
id: 3e71c823109b489e86987ef7ca8fd7a8
type: nieuws
layout: post
title: "Pokémon GO maakt je heel even fit"
permalink: /nieuws/pokémon-go-maakt-je-heel-even-fit/
date: 2022-05-11T19:16:41.067Z
author: 7biA1WiYB
excerpt: "Van het jagen op Pokémon word je fit. Nou ja, eventjes dan. Dat ontdekten Britse onderzoekers.  "
seo:
  description: "Pokémon GO maakt je heel even fit"
  title: "Pokémon GO maakt je heel even fit"
---
Van het jagen op Pokémon word je fit. Nou ja, eventjes dan. Dat ontdekten Britse onderzoekers.  

    <p>Bijna duizend extra stappen per dag. Zoveel activiteit leverde het jagen op Pokémon je gemiddeld op in de eerste week na het downloaden van de app. Daarna zakte het aantal stappen in zes weken weer terug naar normaal. Dat concluderen wetenschappers van de Harvard School of Public Health in het kerstnummer van een wetenschappelijk tijdschrift.</p>
<h3>Mini-workout</h3>
<p>De onderzoekers lieten meer dan duizend spelers en niet-spelers een vragenlijst invullen. Ook analyseerden ze het aantal stappen dat mensen zetten. Dat leverde een interessant beeld op: in de eerste week zorgt Pokémon GO voor een extra wandelingetje van ongeveer elf minuten per dag. Daarna verdwijnt die mini-workout langzaam.</p>
<p>Het goede nieuws, vinden de wetenschappers, is dat je mensen blijkbaar kunt laten lopen door een app. De volgende vraag is hoe je een spel zó spannend maakt dat bankhangers ook langer in beweging blijven. Wie weet lukt dat volgende zomer.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant! </em></p>  
