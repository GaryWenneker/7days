---
id: 169e427424f944c3b1797d431c5ae7a1
type: nieuws
layout: post
title: "Jongen (14) prikt leerlingen met gevonden naald"
permalink: /nieuws/jongen-14-prikt-leerlingen-met-gevonden-naald/
date: 2022-05-11T19:16:41.067Z
author: 7biA1WiYB
excerpt: "Een 14-jarige scholier uit Australië heeft medeleerlingen gestoken met een gevonden injectienaald. Waarschijnlijk wilde hij dit doen om lollig te zijn, maar zijn actie kan erg gevaarlijke gevolgen hebben.   "
seo:
  description: "Jongen (14) prikt leerlingen met gevonden naald"
  title: "Jongen (14) prikt leerlingen met gevonden naald"
---
Een 14-jarige scholier uit Australië heeft medeleerlingen gestoken met een gevonden injectienaald. Waarschijnlijk wilde hij dit doen om lollig te zijn, maar zijn actie kan erg gevaarlijke gevolgen hebben.   

    <p>Geen van de geprikte jongeren bleek ernstig gewond te zijn geraakt, maar de leerlingen moesten zich allemaal laten testen op hepatitis en hiv. De autoriteiten stuurden daarom vier ambulances naar de middelbare school in Plumpton, in de staat Nieuw-Zuid-Wales. De uitkomst van het bloedonderzoek kan maanden op zich laten wachten.</p>
<h3>In de billen</h3>
<p>Een van de ouders vertelt aan de krant <em>The Sydney Morning Herald</em>: 'Mijn zoon vertelde me dat een jongen de naald vond bij een bushalte en vervolgens mensen in hun billen begon te prikken'. De krant laat weten dat er in totaal acht leerlingen, allemaal 14 jaar oud, zijn geprikt. </p>
<h3>kwaad in de zin</h3>
<p>De politie gaat er vooralsnog vanuit dat de jonge dader geen kwaad in de zin had, maar grappig wilde zijn. Of en hoe de jongen gestraft wordt is niet bekend.</p>  
