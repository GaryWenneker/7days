---
id: d2221248cdfc4ccbbb7548e4547df966
type: nieuws
layout: post
title: "Vuurwerk afsteken: zit daar een luchtje aan?"
permalink: /nieuws/vuurwerk-afsteken-zit-daar-een-luchtje-aan/
date: 2022-05-11T19:16:41.067Z
author: 7biA1WiYB
excerpt: "Nog een paar uur en we gaan weer los met vuurwerk. Dat rotjes en strijkers gevaarlijk zijn voor mens en dier, dat weet bijna iedereen. Maar hoe slecht is het eigenlijk voor de lucht?  "
seo:
  description: "Vuurwerk afsteken: zit daar een luchtje aan?"
  title: "Vuurwerk afsteken: zit daar een luchtje aan?"
---
Nog een paar uur en we gaan weer los met vuurwerk. Dat rotjes en strijkers gevaarlijk zijn voor mens en dier, dat weet bijna iedereen. Maar hoe slecht is het eigenlijk voor de lucht?  

    <p>Twee maanden geleden werd in India het lichtjesfeest Diwali gevierd. In de hoofdstad New Delhi werd prachtig vuurwerk de donkere lucht ingeschoten. Alleen de volgende ochtend zagen de inwoners geen hand voor ogen: in de stad hing een dik pak smog. Er was zóveel afgestoken, dat de lucht wel 42 keer viezer was dan normaal. En waaien, dat deed het niet, dus bleef de smerige smog nog dagen hangen.</p>
<p><div class="media media-element-container media-default"><div id="file-405263" class="file file-image file-image-jpeg">

        
  
  <div class="content">
    <img alt="Smog door diwali in New Delhi" title="Beeld: EPA" height="730" width="1416" class="media-element file-default" src="https://7dagen.netlify.app/sites/default/files/diwali.jpg">  </div>

  
</div>
</div>
<h3><strong>Vier keer smeriger</strong></h3>
<p>Op oudejaarsavond is het aan ons de beurt om weer te knallen. Of er dan in Nederland net zo’n dik pak smog kan ontstaan als in India? Dat is onwaarschijnlijk, legt Michiel van der Molen uit. Hij doet bij de Wageningen UR onderzoek naar meteorologie en luchtkwaliteit. ‘In India is de lucht sowieso al veel viezer dan hier’, vertelt Van der Molen. ‘Daar rijden mensen rond in oude, vervuilende auto’s en ze hebben een viezere industrie.’</p>
<p>Toch is in Nederland de lucht rond oud en nieuw altijd viezer dan normaal. ‘We hebben meters die de hoeveelheid roet in de lucht meten’, legt Van der Molen uit. ‘Met oud en nieuw laten die altijd een piek zien: dan is de lucht drie tot vier keer smeriger dan normaal.’</p>
<h3><strong>Zware metalen</strong></h3>
<p>Dat komt door alle deeltjes die in het vuurwerk zitten. ‘In knalvuurwerk zit vooral kruit, dat zorgt dat het lekker ploft’, legt Van der Molen uit. ‘Daar komt vooral roet en fijnstof bij vrij. Maar in vuurwerk zitten ook zware metalen. Dat zijn chemicaliën zoals koper of natrium. Die zorgen voor de felle kleuren als het in de lucht uiteenspat.’ Een prachtig gezicht, maar niet zo fraai voor de luchtkwaliteit. </p>
<p>‘Vuurwerk wordt vaak op één plek massaal afgestoken, bijvoorbeeld in de straat. Sommige deeltjes belanden op de grond, maar andere blijven in de lucht rondzweven. Dat kan vervelende gevolgen hebben.’</p>
<p><div class="media media-element-container media-default"><div id="file-405264" class="file file-image file-image-jpeg">

        
  
  <div class="content">
    <img alt="Vuurwerk slecht voor je gezondheid?" title="Beeld: ANP" height="732" width="1348" class="media-element file-default" src="https://7dagen.netlify.app/sites/default/files/vuurwerk1.jpg">  </div>

  
</div>
</div>
<h3><strong>Vies slijm</strong></h3>
<p>Een van de grootste boosdoeners bij het afsteken van vuurwerk is de fijnstof die vrijkomt. ‘Die deeltjes zijn zó fijn, dat het makkelijk in iemands longen kan belanden’, vertelt Van der Molen. ‘Of soms zelfs in je bloedbaan. Mensen met astma of longaandoeningen kunnen daar echt last van krijgen.’ </p>
<p>Toch zullen de meesten er weinig van merken. ‘Je kunt er vies slijm in je mond aan overhouden, maar vaak merk je er de volgende ochtend niks meer van. Je lichaam kan wel wat hebben. Jarenlang langs een drukke snelweg wonen is ongezonder dan één keer in het jaar vuurwerk afsteken. Een mondkapje opdoen als je je rotjes afsteekt, gaat wat te ver.’</p>
<h3><strong>Wind en regen? Ideaal!</strong></h3>
<p>Hoe ongezond de lucht is op oudejaarsavond is, wordt mede bepaald door het weer. ‘Het ideaalst is het als het waait en regent. Door de wind verspreiden de deeltjes zich sneller over het aardoppervlak en neemt de concentratie af. De regen zorgt ervoor dat de vieze deeltjes sneller verdwijnen: die spoelen dan de bodem in.’ </p>
<p>Dat vuurwerk slecht is voor de natuur en heel wat dieren van slag brengt, dat is de keerzijde die aan de traditie kleeft. Maar het afsteken van pijlen om de luchtkwaliteit te redden, dat heeft volgens Van der Molen weinig zin. ‘De factor oud en nieuw is zó klein als je kijkt naar de luchtkwaliteit in Nederland, dat heeft weinig zin. Je moet het in perspectief zien. Ik geniet er elk jaar ook wel van hoor. Niet dat ik zelf veel afsteek: dat doen mijn buren al, voor honderden euro’s. Altijd een mooi gezicht!’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
