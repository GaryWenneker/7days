---
id: b28e84483f5a450690bcf9aa6ce0eabc
type: nieuws
layout: post
title: "Wat is er toch aan de hand in Libië?"
permalink: /nieuws/wat-is-er-toch-aan-de-hand-in-libië/
date: 2022-05-11T19:16:41.067Z
author: 7biA1WiYB
excerpt: "Grote onrust in Libië. Zwaarbewapende mannen in pick-uptrucks zijn bezig aan een opmars. Ze trekken door het land en krijgen steeds meer in handen. Nu proberen ze ook hoofdstad Tripoli te veroveren. De troepen staan onder leiding van generaal Khalifa Haftar (75). Wat wil hij? En hoe moet het verder? Drie vragen over Libië.  "
seo:
  description: "Wat is er toch aan de hand in Libië?"
  title: "Wat is er toch aan de hand in Libië?"
---
Grote onrust in Libië. Zwaarbewapende mannen in pick-uptrucks zijn bezig aan een opmars. Ze trekken door het land en krijgen steeds meer in handen. Nu proberen ze ook hoofdstad Tripoli te veroveren. De troepen staan onder leiding van generaal Khalifa Haftar (75). Wat wil hij? En hoe moet het verder? Drie vragen over Libië.  

    <p><strong>Wie zijn die mannen?</strong><br>Ze noemen zich het Libische Nationale Leger (LNA) en rijden rond met gecamoufleerde trucks waarop wapens zijn gemonteerd. Het zelfgeknutselde leger staat onder leiding van de zelfbenoemde generaal Haftar. Thuisbasis sinds 2014: het oostelijke Benghazi waar ze extremistische strijders van onder andere IS en al-Qaida onder de duim houden. Rond Benghazi en richting het zuiden is het LNA nu min of meer de baas. Maar de mannen willen meer. Het LNA is bezig met een opmars. Vorige week liet generaal Haftar in een video het volgende doel weten. Tripoli. En inderdaad. Zondag al raakte het LNA er slaags met het regeringsleger. Er vielen tientallen doden en gewonden en burgers sloegen op de vlucht. De terugvechtactie van de regering heet dreigend ‘Vulkaan van de Woede’. Maar Haftar lijkt er niet van onder de indruk.  <br><div class="media media-element-container media-default"><div id="file-536822" class="file file-image file-image-jpeg">

        
  
  <div class="content">
    <img alt="Khalifa Haftar in Benghazi op een foto uit 2017  Foto Reuters" title="Khalifa Haftar in Benghazi op een foto uit 2017  Foto Reuters" height="3345" width="5391" class="media-element file-default" data-delta="1" src="https://7dagen.netlify.app/sites/default/files/ANP-71777255.jpg">  </div>

  
</div>
</div><br><strong>Wie is deze Haftar?</strong><br>Ooit was hij de hoogste militair in Libië. Dat werd hij in 1943, op zijn 26ste, toen hij als officier meedeed met een succesvolle coup tegen de Libische koning Idris om Kadhafi in het zadel te helpen. Uit dank gaf Kadhafi Haftar een hoge functie en de twee werden vrienden. Kadhafi was een dictator die meer dan veertig jaar zijn meedogenloze gang ging. Critici liet hij martelen en vermoorden. Politieke partijen waren verboden; persvrijheid bestond niet. In de jaren tachtig bekoelde de vriendschap tussen Kadhafi en zijn generaal. Haftar vertrok uit Libië. Tot 2011. Toen kwamen de Libiërs, net als andere Arabische volken, in opstand tegen hun langzittende heerser.<br><div class="media media-element-container media-default"><div id="file-536829" class="file file-image file-image-jpeg">

        
  
  <div class="content">
    <img alt="Kadhafi in april 2011  Foto AFP" title="Kadhafi in april 2011  Foto AFP" height="2536" width="1876" class="media-element file-default" data-delta="4" src="https://7dagen.netlify.app/sites/default/files/ANP-16936869_1.jpg">  </div>

  
</div>
</div><br>Kadhafi sloeg op de vlucht en kwam in oktober 2011 om in een vuurgevecht met rebellen. Er werd een regering aangesteld, maar veel macht heeft die niet en echt rustig wil het maar niet worden. In Libië wemelt het van de stammen en rebellen die elkaar in de haren vliegen. Haftar, die na de val van Kadhafi terugkeerde, besloot zich op te werpen als de grote bestrijder van dit soort milities en vormde zijn eigen leger. En nu wil hij dus Tripoli veroveren.   <br><br><strong>Hoe zijn de reacties?</strong><br>Zijn aanhangers zijn blij. Zij zijn Haftar dankbaar dat hij terroristen aanpakt en denken dat Libië gebaat is bij een sterke man. Maar zijn tegenstanders zien zijn stappen met argusogen aan. Zij zijn bang dat het Haftar vooral te doen is om macht en dat hij zich zal ontpoppen tot een tweede Kadhafi. De VN en Westerse landen vragen beide partijen om te stoppen met strijden en al pratend een oplossing te zoeken. Dat kan op 14 april, tijdens een al gepland topoverleg in de stad Ghadames over de toekomst van Libië.<br>   
