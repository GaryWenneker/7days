---
id: 6e2c46835fd24144882365176e72f0ad
type: nieuws
layout: post
title: "Achttien doden bij aanslag in Russische school"
permalink: /nieuws/achttien-doden-bij-aanslag-in-russische-school/
date: 2022-05-11T19:16:41.067Z
author: 7biA1WiYB
excerpt: "Door een aanslag en schietpartij op een school in Kertsj, Rusland, zijn vandaag zeker achttien mensen om het leven gekomen. De dader zou een 22-jarige student van de school zijn. Na de aanslag pleegde hij zelfmoord. Dat meldt de Russische Nationale Garde aan persbureau TASS.  "
seo:
  description: "Achttien doden bij aanslag in Russische school"
  title: "Achttien doden bij aanslag in Russische school"
---
Door een aanslag en schietpartij op een school in Kertsj, Rusland, zijn vandaag zeker achttien mensen om het leven gekomen. De dader zou een 22-jarige student van de school zijn. Na de aanslag pleegde hij zelfmoord. Dat meldt de Russische Nationale Garde aan persbureau TASS.  

    <p>Het Russische Onderzoekscomité meldt dat een bom, gevuld met metalen voorwerpen afging in de kantine op de school in de plaats Kertsj. De meeste slachtoffers zouden tieners zijn. </p>
<h3>Vijftig gewonden</h3>
<p>Het hoofd van de school, Olga Grebennikova, heeft laten weten dat na de explosie een schietpartij begon. Twee getuigen bevestigen dat verhaal aan de nieuwszender RT. In totaal raakten meer dan vijftig mensen gewond.</p>
<h3>Militaire vliegtuigen</h3>
<p>Volgens de Russische minister van Defensie, Sergej Sjoigoe, zijn er vier militaire vliegtuigen aanwezig om de slachtoffers te evacueren voor een medische controle. De minister geeft ook aan dat er ruimte is in militaire ziekenhuizen om de slachtoffers te behandelen.</p>  
