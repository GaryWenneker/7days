---
id: 482ca317c2554493b1e8cc05ac12ddc1
type: nieuws
layout: post
title: "Dit moet je weten over 'bad guy' Badr Hari"
permalink: /nieuws/dit-moet-je-weten-over-bad-guy-badr-hari/
date: 2022-05-11T19:16:41.067Z
author: 7biA1WiYB
excerpt: "Het moest het 'gevecht van de eeuw' worden. De huidige wereldkampioen kickboksen Rico Verhoeven nam het gisteravond op tegen de omstreden vechtjas Badr Hari. Driekwart miljoen mensen keken naar de wedstrijd, die eindigde in een anti-climax: Badr gaf in de tweede ronde al op. Wie is deze bad guy ook alweer?  "
seo:
  description: "Dit moet je weten over 'bad guy' Badr Hari"
  title: "Dit moet je weten over 'bad guy' Badr Hari"
---
Het moest het 'gevecht van de eeuw' worden. De huidige wereldkampioen kickboksen Rico Verhoeven nam het gisteravond op tegen de omstreden vechtjas Badr Hari. Driekwart miljoen mensen keken naar de wedstrijd, die eindigde in een anti-climax: Badr gaf in de tweede ronde al op. Wie is deze bad guy ook alweer?  

    <p>'Hé Badr, kom vechten dan!' Dat zei de Nederlandse kickbokser Rico Verhoeven (27) in april op tv. Dat hoefde hij geen twee keer te zeggen: Badr Hari (32) wilde wel laten zien wat hij nog kon. Na maanden wachten was het gisteren zover: de twee zwaargewichten stonden in Oberhausen tegenover elkaar in de ring.</p>
<p>Tienduizend Nederlandse fans waren aanwezig - vooral aanhangers van Hari. Onder luid gejoel begon de wedstrijd, maar al in de tweede ronde was het feest voorbij: Hari liep een blessure aan zijn arm op en gaf op.</p>
<p><div class="media media-element-container media-default"><div id="file-368940" class="file file-image file-image-png">

        
  
  <div class="content">
    <img alt="Badr Hari versus Rico Verhoeven" title="Beeld: ANP" height="682" width="1364" class="media-element file-default" src="https://original.sevendays.nl/sites/default/files/Schermafbeelding%202016-12-11%20om%2009.56.10.png">  </div>

  
</div>
</div><em>Een dag voor de wedstrijd hielden Hari en Verhoeven al een staarwedstrijdje</em>
<h3>Alle ogen op Badr Hari</h3>
<p>Hoewel Verhoeven de regerend wereldkampioen is, waren de meeste ogen gisteravond gericht op Hari. De afgelopen jaren kwam hij veel in het nieuws, en niet zozeer vanwege zijn sportprestaties.</p>
<p>Badr Hari werd gezien als één van de beste kickboksers ter wereld. In zijn carrière vocht hij meer dan 118 wedstrijden. Daarvan won hij er 106: in 2007 en 2009 werd hij zelfs wereldkampioen.</p>
<p>Die titels raakte hij alleen later weer kwijt, vanwege 'onsportief gedrag'. In de ring sloeg hij soms iets te ver door. Maar ook buiten de arena deelde Hari soms rake klappen uit.</p>
<p><div class="media media-element-container media-default"><div id="file-368941" class="file file-image file-image-png">

        
  
  <div class="content">
    <img alt="Badr Hari" title="Beeld: ANP" height="507" width="1057" class="media-element file-default" src="https://original.sevendays.nl/sites/default/files/Schermafbeelding%202016-12-11%20om%2010.32.50.png">  </div>

  
</div>
</div>
<h3>Poging tot doodslag</h3>
<p>Tijdens zijn carrière moest Hari al meerdere keren voor de rechter verschijnen. Voor het slaan van de buren van zijn ex-vriendin bijvoorbeeld, of het mishandelen van een portier.</p>
<p>In 2012 kwamen meerdere geweldsincidenten aan het licht, nadat Hari op dancefeest <em>Sensation</em> de zakenman Koen Everink zwaar had toegetakeld. Een 'poging tot doodslag', oordeelde het Openbaar Ministerie. De rechter veroordeelde hem al meermaals tot gevangenisstraf, maar zowel het OM als Hari en zijn advocate zijn in hoger beroep gegaan.</p>
<p><div class="media media-element-container media-default"><div id="file-368943" class="file file-image file-image-png">

        
  
  <div class="content">
    <img alt="Badr Hari" title="Beeld: ANP" height="628" width="1036" class="media-element file-default" src="https://original.sevendays.nl/sites/default/files/Schermafbeelding%202016-12-11%20om%2010.43.19.png">  </div>

  
</div>
</div>
<h3>Een tweede kans</h3>
<p>In de tussentijd is Hari nog altijd op vrije voeten. Veel tijd brengt hij door in Marokko, waar zijn ouders vandaan komen. Af en toe speelt Hari nog een wedstrijd, zoals dit weekend in Oberhausen. Hij hoopt een tweede kans te krijgen: in de boksring, en daarbuiten. Verhoeven heeft Hari in ieder geval al een herkansing aangeboden: volgend jaar treffen de twee elkaar weer.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
