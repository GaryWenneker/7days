---
id: b45bccc248054e12b20165b0f79ccd33
type: nieuws
layout: post
title: "Kabinet wil IS-strijders in Syrië niet ophalen"
permalink: /nieuws/kabinet-wil-is-strijders-in-syrië-niet-ophalen/
date: 2022-05-11T19:16:41.067Z
author: 7biA1WiYB
excerpt: "Politieke partijen zijn verdeeld over het terughalen van Nederlandse IS-strijders uit Syrië. Volgens minister van Justitie en Veiligheid (Grapperhaus) is het in de regio te gevaarlijk. Anderen vinden dat juist een reden om hen op te halen. Drie vragen en antwoorden over deze kwestie.  "
seo:
  description: "Kabinet wil IS-strijders in Syrië niet ophalen"
  title: "Kabinet wil IS-strijders in Syrië niet ophalen"
---
Politieke partijen zijn verdeeld over het terughalen van Nederlandse IS-strijders uit Syrië. Volgens minister van Justitie en Veiligheid (Grapperhaus) is het in de regio te gevaarlijk. Anderen vinden dat juist een reden om hen op te halen. Drie vragen en antwoorden over deze kwestie.  

    <h3>1. Om hoeveel mensen gaat het?</h3>
<p>In de afgelopen jaren reisden ongeveer 300 Nederlandse jihadisten naar Syrië om te strijden voor een <a href="https://7dagen.netlify.app/nieuws/terreurgroep-voor-beginners" target="_blank">islamitische staat</a>. Zo'n zestig van hen keerden terug naar Nederland nadat IS was verslagen. Veel anderen zitten, samen met andere ontheemde mensen, in kampen in Syrië.</p>
<h3>2. Waarom is er discussie over terughalen?</h3>
<p>De verschillende politieke partijen waren het vanaf het begin niet eens over de vraag of Nederland verantwoordelijk is voor het terughalen van IS-strijders. Nu <a href="https://7dagen.netlify.app/nieuws/turkije-bombardeert-syrie-wat-er-aan-de-hand" target="_blank">Turkse troepen Noord-Syrië</a> zijn binnengevallen, laait de kwestie opnieuw op. Door de chaos in de regio zien IS-strijders en hun families kansen om te ontsnappen. </p>
<p>Volgens de VVD en het CDA is de situatie te gevaarlijk om er mensen heen te sturen, schrijft de<em> <a href="https://nos.nl/artikel/2306069-coalitie-verdeeld-kabinet-blijft-erbij-geen-is-strijders-terughalen.html" target="_blank">NOS</a></em>. D66 en ChristenUnie vinden dat er gekeken moet worden of Nederland, samen met andere Europese landen, vrouwen en kinderen kan terughalen. </p>
<h3>3. Zijn er ondertussen IS-strijders ontsnapt?</h3>
<p>Afgelopen weekend ontsnapten honderden IS-strijders uit kampen. Volgens minister Grapperhaus zijn er geen berichten over ontsnapte Nederlanders. Ook zouden hun paspoorten ongeldig zijn, waardoor ze het land niet meer in kunnen. </p>
<p>Een journalist die in het Noorden van Syrië is, liet weten dat het <a href="https://nos.nl/nieuwsuur/artikel/2305980-is-ers-ontsnappen-het-is-totale-chaos-hier.html" target="_blank">chaos</a> is bij Ain Issa, een gevangenenkamp waar vooral vrouwen en kinderen worden vastgehouden. Honderden bewakers zouden er sinds de Turkse aanvallen vandoor zijn gegaan.</p>  
