---
id: 402acd6c26024369aa28541c2e979d8a
type: nieuws
layout: post
title: "Grootste Nederlandse poolexpeditie ooit"
permalink: /nieuws/grootste-nederlandse-poolexpeditie-ooit/
date: 2022-05-11T19:16:41.067Z
author: 7biA1WiYB
excerpt: "Een boot met vijftig wetenschappers, een paar journalisten, natuurliefhebbers en min of meer bekende Nederlanders vertrekt woensdag richting de Noordpool. Nog nooit eerder ging zo’n uitgebreid Nederlands team op poolexpeditie. Bioloog Maarten Loonen is aan boord en vertelde aan 7Days onlangs over deze bijzondere reis.   "
seo:
  description: "Grootste Nederlandse poolexpeditie ooit"
  title: "Grootste Nederlandse poolexpeditie ooit"
---
Een boot met vijftig wetenschappers, een paar journalisten, natuurliefhebbers en min of meer bekende Nederlanders vertrekt woensdag richting de Noordpool. Nog nooit eerder ging zo’n uitgebreid Nederlands team op poolexpeditie. Bioloog Maarten Loonen is aan boord en vertelde aan 7Days onlangs over deze bijzondere reis.   

    <p><strong>Wat gaan jullie doen?</strong><br>‘We willen wetenschappelijk laten zien dat in de wildernis ver weg de gevolgen te zien zijn van wat wij hier op aarde doen. We weten van satellietbeelden al dat er veel veranderd is daar. Het eiland Edgeøya is nu twee maanden eerder uit het ijs dan vroeger. We willen ter plekke bekijken wat voor gevolgen dat heeft.'</p>
<p>'Voor bijvoorbeeld de dieren, zoals ganzen, poolvossen en rendieren. Er gaan onderzoekers mee die rendierkeutels gaan tellen. Anderen gaan kijken welke planten er groeien of onderzoeken het water en de bodem. En op een gletsjer plaatsen we een weerstation dat metingen gaat doen.’</p>
<p><strong>Wat maakt deze tocht bijzonder?</strong><br>‘Nog nooit eerder zijn zoveel verschillende onderzoekers bij elkaar op zo’n expeditie gegaan. Niet alleen biologen, zoals ikzelf, maar bijvoorbeeld ook iemand die onderzoekt hoe de expeditie ons beïnvloedt. Hij bestudeert de onderzoekers dus eigenlijk. Wat helemaal bijzonder is, is dat er ook mensen meegaan die eerder in dat gebied zijn geweest. </p>
<p>'In de jaren zestig en zeventig hebben ze er als student onderzoek gedaan naar ijsberen en rendieren. Zij kunnen dus uit zien en vertellen wat er veranderd is. Zij zijn natuurlijk behoorlijk oud nu. Eén van hen is wat slecht ter been, die moet misschien op de boot blijven. De rest is behoorlijk fit en kan wel wandelingen maken.’</p>
<p><strong>Is het gevaarlijk daar?</strong><br>‘We slapen op de boot, eigenlijk is dat gewoon een drijvend hotel, vanwege de veiligheid. Er zitten namelijk veel ijsberen op het eiland. Als we aan land gaan, is er altijd iemand bij om dat in de gaten te houden. Het is daar nog net zomer, dus heel erg koud is het nu niet. Zo’n twee graden. Dat moet ook, want een keihard bevroren bodem kunnen we niet onderzoeken. Toch wordt het wel zwaar. Ik denk dat ik veertien uur per dag aan land zal zijn om onderzoek te doen. Maar dat heb ik er graag voor over. Het is nu of nooit!’</p>  
