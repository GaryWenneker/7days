---
id: 0c3e12916f9747f395e33b8338a46add
type: nieuws
layout: post
title: "Magneetvissen kan gevaarlijk zijn"
permalink: /nieuws/magneetvissen-kan-gevaarlijk-zijn/
date: 2022-05-11T19:16:41.067Z
author: 7biA1WiYB
excerpt: "Magneetvissen wordt steeds populairder. Een trend waar de Explosieven Opruimingsdienst (EOD) niet blij mee is. Je kunt er namelijk niet alleen mooie schatten mee ophengelen, maar ook gevaarlijke bommen en granaten. Daarom is het in steeds meer gemeentes verboden.   "
seo:
  description: "Magneetvissen kan gevaarlijk zijn"
  title: "Magneetvissen kan gevaarlijk zijn"
---
Magneetvissen wordt steeds populairder. Een trend waar de Explosieven Opruimingsdienst (EOD) niet blij mee is. Je kunt er namelijk niet alleen mooie schatten mee ophengelen, maar ook gevaarlijke bommen en granaten. Daarom is het in steeds meer gemeentes verboden.   

    <p>Ben je net lekker aan het hengelen naar een bijzondere schat, heb je een bom of een granaat aan de haak geslagen. Het is mogelijk en daarom is magneetvissen in steeds meer gemeentes verboden. Op plekken waar het wel mag, waarschuwt de EOD om het niet meer te doen. ‘Je kunt een bom of een granaat uit de Tweede Wereldoorlog ophijsen’, vertelt woordvoerder Raymond Franssen. ‘En die zijn echt niet minder schadelijk omdat ze nat of oud zijn.’ Vergeleken met een paar jaar geleden kreeg de EOD dit jaar tientallen meldingen meer van mensen die iets gevaarlijks hebben gevonden. De dienst gaat daarop af om het explosief onschadelijk te maken. </p>
<h3>’Het was heel spannend’ </h3>
<p>Hoe het kan dat de hobby steeds populairder wordt weet Franssen niet, maar hij denkt dat mensen elkaar motiveren met filmpjes en foto’s op social media. Dat gebeurde ook bij Joris (15, niet op de foto) uit Stadshagen. Voor tips kijkt hij video’s van anderen. ‘Het is leuk om te zien wat voor gekke spullen anderen vinden. Soms vraag ik waar ze dat hebben gevonden en dan wil ik er ook naartoe.’Joris heeft een magneet waar vierhonderd kilo aan kan hangen en die gebruikt hij elke dag. ‘Ik heb een keer twee winkelwagens gevonden en een koffertje met een pistool. Dat vond ik het leukst, want dat was heel spannend. De politie heeft ‘m meegenomen.’ </p>
<h3>Verboden </h3>
<p>Niemand weet precies wat er op de bodem te vinden is en daarom is magneetvissen in steeds meer gemeentes verboden. Ook waar het wel mag waarschuwt de EOD liefhebbers om ermee te stoppen. ‘Het beste is om gewoon geen explosieven te vinden. En als dat wel gebeurt? Neem ze dan niet mee naar huis en ga er niet mee lopen. Maar bel de politie, want het is echt gevaarlijk’, zegt Franssen. Joris snapt dat het gevaarlijk is, maar gaat er wel mee door. ‘Ik wil juist nog eens een bom of granaat vinden. Het lijkt me heel tof om te kunnen zeggen dat je die in je handen hebt gehad. Dat wil ik meemaken!’ </p>  
