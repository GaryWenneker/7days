---
id: 6e59bd2e058d44f8aa1fc740e239e022
type: nieuws
layout: post
title: "Dit gebeurt er als je jouw donorkeuze niet doorgeeft"
permalink: /nieuws/dit-gebeurt-er-als-je-jouw-donorkeuze-niet-doorgeeft/
date: 2022-05-11T19:16:41.067Z
author: 7biA1WiYB
excerpt: "Je wil er misschien niet over nadenken, maar wat gebeurt er met jouw organen als jij doodgaat? Meer dan de helft van alle Nederlanders heeft dat nog niet laten weten.  "
seo:
  description: "Dit gebeurt er als je jouw donorkeuze niet doorgeeft"
  title: "Dit gebeurt er als je jouw donorkeuze niet doorgeeft"
---
Je wil er misschien niet over nadenken, maar wat gebeurt er met jouw organen als jij doodgaat? Meer dan de helft van alle Nederlanders heeft dat nog niet laten weten.  

    <p>In totaal hebben nu bijna 6,7 miljoen Nederlanders van twaalf jaar en ouder hun donorkeuze laten registreren. Meer dan de helft van deze groep (3,8 miljoen) is donor. Ruim 2,1 miljoen mensen willen geen donor zijn en de rest laat de keuze over aan de nabestaanden.</p>
<p>Je bent geen donor, tenzij je dat aangeeft. Lange tijd was dat de regel in Nederland. In februari 2018 werd de nieuwe donorwet goedgekeurd en wordt deze regel omgedraaid. Vanaf 1 juli 2020 is iedereen orgaandonor, tenzij je aangeeft (of hebt aangegeven) dat je dat niet wil. Deze week start een landelijke campagne om ervoor te zorgen dat meer mensen hun keuze laten vastleggen.</p>
<h3>Waarom laten registreren?</h3>
<p>Als je zeker weet dat je geen donor wil zijn, dan moet je dat dus laten weten. Dat kan online (via <a href="https://www.donorregister.nl/" target="_blank">www.donorrigister.nl</a> met je DigiD) of door het invullen van een formulier die je bij de gemeente kunt ophalen of online kunt aanvragen. Er zijn <a href="https://www.donorregister.nl/welke-keuzes-heeft-u" target="_blank">vier opties</a>: donor worden, geen donor worden, familie laten bepalen, een gekozen persoon laten bepalen. Ook kun je bij een registratie precies aangeven wat je wel en wat je niet wil doneren.</p>
<h3>En wat als je niets doet?</h3>
<p>Heb je je niet laten registreren en ben je ouder dan achttien jaar? Dan krijg je - na 1 juli 2020 - een brief thuis gestuurd. Daarin wordt er gevraagd of je je keuze wil invullen. Als je deze brief negeert, krijg je na zes weken nog een brief. Laat je opnieuw niets weten? Dan wordt ervan uitgegaan dat je geen bezwaar hebt tegen orgaandonatie. Daar krijg je een derde brief over.</p>
<h3>Wat vinden/doen jullie?</h3>
<p><strong>Floris </strong>(15): 'Ik heb mijn keuze niet laten registreren, maar ik wil wel dat mijn organen worden gedoneerd. Ik heb tegen mijn ouders gezegd dat ze dat moeten doen als ik doodga. Waarom? Omdat ik dan nog mensen kan helpen.'</p>
<p><strong>Melanie </strong>(16): 'Ik heb nog geen keuze geregistreerd. Ik heb nog wel even om na te denken, maar ik vind het moeilijk. Aan de ene kant is het heel goed dat je levens kan redden door 'ja' in te vullen, maar aan de andere kant is het eng om te weten dat er na je dood nog van alles met je gedaan gaat worden. Het idee dat mijn hart straks in iemand anders klopt, is mooi maar ook eng.'</p>  
