---
id: aac12a5fe348410889c543c06d0a9c24
type: nieuws
layout: post
title: "'Sneeuwwitje-syndroom': mysterieuze slaapziekte"
permalink: /nieuws/sneeuwwitje-syndroom-mysterieuze-slaapziekte/
date: 2022-05-11T19:16:41.067Z
author: 7biA1WiYB
excerpt: "Net als Sneeuwwitje, slapen de zusjes Ibadeta (15) en Djeneta (14) al even. Maar geen knappe prins die hen wakker komt kussen. Ze lijden aan het Sneeuwwitje-syndroom.   "
seo:
  description: "'Sneeuwwitje-syndroom': mysterieuze slaapziekte"
  title: "'Sneeuwwitje-syndroom': mysterieuze slaapziekte"
---
Net als Sneeuwwitje, slapen de zusjes Ibadeta (15) en Djeneta (14) al even. Maar geen knappe prins die hen wakker komt kussen. Ze lijden aan het Sneeuwwitje-syndroom.   

    <p>Met de zussen is fysiek eigenlijk niets aan de hand. Toch liggen ze al geruime tijd in een Zweeds ziekenhuis in een soort coma. Ze eten en drinken niet en doen hun ogen niet open. Ze liggen stil, krijgen sondevoeding en hebben een luier aan. Want naar de wc gaan doen ze ook niet. De Zweedse fotograaf Magnus Wennman was gefascineerd door de meisjes en fotografeerde ze. Vorige week won hij de eerste prijs in de categorie ‘mensen’ bij de World Press Photo.</p>
<h3>Bescherming</h3>
<p>Volgens de arts die de twee meisjes behandelt, lijden zij aan het Resignation Syndrome (opgavesyndroom), ook wel bekend als het Sneeuwwitje-syndroom. Zij noemt de aandoening een vorm van bescherming. De kinderen hebben meestal traumatische dingen meegemaakt in hun thuisland. Als ze in het land waar ze heen vluchten vervolgens weer iets naars meemaken, kunnen ze het niet meer aan. Ze stoppen met praten, bewegen en eten en moeten uiteindelijk in leven worden gehouden met sondevoeding. Zo ook de zussen op de foto. Ze komen uit Kosovo en woonden jaren in een opvangcentrum voor vluchtelingen in Zweden. Of ze mochten blijven was lang onduidelijk, hun toekomst dus onzeker. Djeneta trok zich langzaamaan steeds meer terug en ligt al tweeënhalf jaar in bed. Nadat het gezin had gehoord dat ze geen verblijfsvergunning krijgen, raakte ook Ibadeta in coma.</p>
<h3>Geen aanstellerij</h3>
<p>Het syndroom is niet nieuw maar er is nog maar weinig over bekend omdat er nauwelijks onderzoek naar is gedaan. Experts zijn het erover eens dat het geen aanstellerij is en ook dat de ziekte aanstekelijk is. Dat kan verklaren waarom het nu in Zweden zoveel voorkomt, daar liggen honderden jonge asielzoekers apathisch op bed. Dat Scandinavische land vangt al langere tijd relatief veel vluchtelingen op. Door de foto van Wennman zijn veel Zweden verontwaardigd. Waarom wordt er niet meer voor dit soort kinderen gedaan? Door alle ophef zijn nu de regels aangepast en kunnen families die al langer in het land zijn, minder makkelijk worden weggestuurd. Ook Djeneta en Ibadeta mogen waarschijnlijk toch blijven. Het is te hopen dat het goede nieuws tot hen doordringt en dat ze snel ontwaken uit hun comateuze slaap. Want bij een positieve veranderingen van de situatie knappen kinderen die lijden aan dit syndroom snel weer op.</p>  
