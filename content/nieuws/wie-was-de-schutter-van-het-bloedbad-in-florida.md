---
id: 2491fd7b4cea401b8db53f656dc8ab3d
type: nieuws
layout: post
title: "Wie was de schutter van het bloedbad in Florida?"
permalink: /nieuws/wie-was-de-schutter-van-het-bloedbad-in-florida/
date: 2022-05-11T19:16:41.067Z
author: 7biA1WiYB
excerpt: "'Wie doet er nou zoiets?!' Dat is vast één van de eerste dingen die je denkt als je het nieuws leest over de schietpartij op een school in Florida. De vermoedelijke dader was een oud-leerling die erg hield van wapens.  "
seo:
  description: "Wie was de schutter van het bloedbad in Florida?"
  title: "Wie was de schutter van het bloedbad in Florida?"
---
'Wie doet er nou zoiets?!' Dat is vast één van de eerste dingen die je denkt als je het nieuws leest over de schietpartij op een school in Florida. De vermoedelijke dader was een oud-leerling die erg hield van wapens.  

    <p>Het motief van Nikolas Cruz, de vermoedelijke schutter, is nog een raadsel. </p>
<p>Wiskundedocent Jim Gard zei tegen de krant <em>Miami Herald </em>dat de verdachte eerder ook andere scholieren heeft bedreigd. Nikolas hield erg van wapens. Oud-klasgenoten vertelden dat hij op school een beetje een buitenbeentje was. Nikolas was vorig jaar van school gestuurd. De reden daarvoor is niet bekendgemaakt.</p>
<h3>Brandalarm</h3>
<p>Oud-klasgenoot Chad Williams (18) herinnerde zich dat Cruz vroeger vaak het brandalarm liet afgaan. ‘Hij was gek op vuurwapens’, zei Williams over Nikolas, die volgens hem ‘weinig vrienden had’ tijdens zijn schooltijd. ‘Hij was een soort buitenstaander.’</p>
<h3>Boos</h3>
<p>Jillian Davis (19), die vorig jaar van school ging, omschreef Cruz als een verlegen en stille jongen. Davis vertelde dat hij bijna van persoonlijkheid leek te veranderen als hij boos was. Wiskundedocent Gard vertelde dat de docenten door het schoolbestuur per mail waren gewaarschuwd voor Cruz. ‘Er waren problemen. Hij bedreigde vorig jaar leerlingen'.</p>
<p>De politie maakte na de schietpartij bekend dat ook het internetgedrag van Cruz onder de loep wordt genomen. Dat leverde volgens sheriff Scott Israel ‘zeer, zeer verontrustende’ resultaten op. Hij vertelde dat Cruz zich uiteindelijk zonder verzet overgaf. Hij had een geweer bij zich en meerdere magazijnen met munitie.</p>
<p>Bij veel Amerikanen, ook op het Witte Huis, hing de vlag vandaag halfstok.</p>
<p>Hoewel hij al gearresteerd is, stuurde de politie toch nog een foto rond van de vermoedelijke schutter:</p>
<p><div class="media media-element-container media-default"><div id="file-526372" class="file file-image file-image-jpeg">

        
  
  <div class="content">
    <img height="600" width="480" class="media-element file-default" data-delta="1" src="https://7dagen.netlify.app/sites/default/files/ANP-55837299.jpg" alt="">  </div>

  
</div>
</div>  
