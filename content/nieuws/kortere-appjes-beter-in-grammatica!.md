---
id: 3d218913e3e347f790dae3c1b86f9496
type: nieuws
layout: post
title: "Kortere appjes? Beter in grammatica!"
permalink: /nieuws/kortere-appjes-beter-in-grammatica!/
date: 2022-05-11T19:16:41.067Z
author: 7biA1WiYB
excerpt: "‘Hou eens op met dat gewhatsapp en ga aan je huiswerk!’ Klinkt dit bekend? Dan geven we je nu het beste tegenargument ooit: ‘Ja mr, WhatsApp = mn hw!’  "
seo:
  description: "Kortere appjes? Beter in grammatica!"
  title: "Kortere appjes? Beter in grammatica!"
---
‘Hou eens op met dat gewhatsapp en ga aan je huiswerk!’ Klinkt dit bekend? Dan geven we je nu het beste tegenargument ooit: ‘Ja mr, WhatsApp = mn hw!’  

    <p>Al sinds de opkomst van MSN (een soort WhatsApp, maar dan via de computer) in de jaren negentig klagen volwassenen over taalverloedering onder jongeren. Maar hebben die oude zuurpruimen gelijk, of is WhatsApp eigenlijk heel goed voor je grammatica? </p>
<p>Daar hebben wetenschappers van de Universiteit Utrecht <a href="http://www.uu.nl/nieuws/betere-score-grammaticatoets-bij-meer-weglatingen-in-whatsappbericht" target="_blank">onderzoek</a> naar gedaan. Zij whatsappten met 55 kinderen tussen de 10 en 13 jaar. De jongeren kregen berichtjes van de onderzoekers op hun telefoon en mochten daar op hun eigen manier op reageren. Daarna kregen ze een mondelinge taaltoets.<br><br><strong>Nadenken over woorden</strong><br>Wat bleek? Hoe meer woorden de ondervraagden weglieten uit hun appjes, hoe beter ze scoorden op de grammaticatest. Onderzoeker Elma Blom legde aan <a href="http://www.bnr.nl/nieuws/lifestyle/417576-1604/goed-whatsappen-gevolg-of-oorzaak-van-grammaticaal-talent" target="_blank">radiozender BNR</a> uit hoe dat komt. ‘Ik denk dat het je grammaticaal beter kan maken, omdat je bij het afkorten van je berichtjes heel goed moet nadenken over taal en welke woorden je wel of niet weg kunt laten.’<br><br><strong>Abracadabra</strong><br>‘In zo’n berichtje wil je zo kort mogelijk zo veel mogelijk zeggen en de inhoud bewaren’, vervolgt ze. ‘Het is een vorm van taalspelen.’</p>
<p>Er zat volgens Blom veel variatie in de appjes die ze heeft onderzocht. Sommige waren ‘behoorlijk abracadabra’. Blom: ‘Dan moest ik aan mijn kinderen vragen wat er stond.’<br><br><strong>Oorzaak of gevolg?</strong><br>Blom geeft toe dat ze niet weet of je talenkennis beter wordt van veel whatsappen, óf dat je makkelijker woorden weglaat als je al beter bent in taal. Om daar achter te komen, is meer onderzoek nodig. Tot die tijd kun je maar beter whatsappen én je huiswerk blijven maken.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant! </em></p>  
