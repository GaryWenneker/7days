---
id: e6129a05250b42428407a54877faf801
type: nieuws
layout: post
title: "Nieuw: één baby, drie ouders"
permalink: /nieuws/nieuw-één-baby-drie-ouders/
date: 2022-05-11T19:16:41.067Z
author: 7biA1WiYB
excerpt: "Niet twee, maar drie biologische ouders. Dat klinkt niet heel logisch. Maar in Engeland is dat volgend jaar waarschijnlijk mogelijk door een nieuwe techniek. Een opluchting voor sommige ouders, maar tegenstanders zijn er ook.  "
seo:
  description: "Nieuw: één baby, drie ouders"
  title: "Nieuw: één baby, drie ouders"
---
Niet twee, maar drie biologische ouders. Dat klinkt niet heel logisch. Maar in Engeland is dat volgend jaar waarschijnlijk mogelijk door een nieuwe techniek. Een opluchting voor sommige ouders, maar tegenstanders zijn er ook.  

    <p>Een gezonde baby maken is zo makkelijk nog niet. Het DNA van de vader en de moeder moet namelijk tiptop in orde zijn. Dat is lang niet altijd het geval. Daarom zijn maar wat ouders blij met een nieuwe techniek, waarbij met hulp van een 'derde ouder' gezond genetisch materiaal kan worden gemaakt.</p>
<p><strong>Hoe gaat dat precies in z'n werk?</strong><br>Sommige moeders dragen in hun DNA erfelijke afwijkingen mee, die zij aan hun kinderen kunnen doorgeven. Bijvoorbeeld hart-, hersen- of spieraandoeningen. Om te voorkomen dat dit besmette stukje DNA van de moeder wordt doorgegeven, kan bij zwangerschap het eitje van de vrouw worden geplaatst in een gezond stukje DNA van een andere vrouw. Op die manier krijgt een kind twee moeders en een vader.</p>
<p>De bijdrage van de donormoeder is niet zo groot: zij levert ongeveer 0,1 procent van het DNA van de baby. Maar de bijdrage is belangrijk genoeg om de moeder als biologische ouder te zien.</p>
<p><strong>Drie ouders</strong><br>In Engeland is daarom deze week gestemd om deze speciale techniek toe te staan. Het is daarmee het eerste land op aarde waar drie biologische ouders een kind kunnen maken. Nu is een constructie van 'drie ouders' niet helemaal nieuw: een lesbisch stel kan gebruikmaken van een zaaddonor, en een homokoppel van een draagmoeder. Maar daar komt geen geknutsel van DNA aan te pas.</p>
<p><strong>Voor God spelen</strong><br>Dat is precies wat tegenstanders zo boos maakt: er wordt geknutseld met genetisch materiaal. Een eitje van een vrouw in het DNA van een andere vrouw plaatsen, dat kan toch niet zomaar? Vooral gelovigen zijn tegen de techniek. Zij zeggen dat de mens nu voor God gaat spelen, door te helpen bij de zwangerschap. Andere tegenstanders zijn bang dat zo de 'ideale baby' wordt gemaakt, doordat bepaalde kenmerken van het kind worden aangepast.</p>
<p>Wetenschapper Gillian Lockwood ziet het probleem niet zo. 'Het grootste probleem is dat het een drie-ouder-baby wordt genoemd. Maar het is eigenlijk een 2,001-ouder-baby', vertelde ze aan de BBC. 'Het gaat om minder dan een tiende van één procent van de genetische samenstelling. Dat bepaalt niet wie wij genetisch zijn.'</p>
<p><img src="http://admin.sevendays.nl/getimage.php?id=11374&amp;l=image&amp;w=0&amp;h=0&amp;t=scl"><em>Het eitje van een vrouw wordt met de techniek in 'gezond' DNA geplaatst. Foto: ANP</em><br><br><strong>150 kinderen per jaar redden</strong><br>Ondanks dat er nog veel onderzoek gedaan moet worden, is de kans groot dat Engeland vanaf volgend jaar de techniek toestaat. Het Britse Hogerhuis moet er later dit jaar over stemmen. Als ook zij de techniek goedkeuren, is het vanaf 2016 mogelijk om drie ouders te hebben. Dat zou in Engeland jaarlijks 150 baby's kunnen redden. </p>  
