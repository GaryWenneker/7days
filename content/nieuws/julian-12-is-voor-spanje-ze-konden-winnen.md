---
id: d28d2c43e5b54cb7b320080c1c05646c
type: nieuws
layout: post
title: "Julian (12) is voor Spanje: 'Ze konden winnen'"
permalink: /nieuws/julian-12-is-voor-spanje-ze-konden-winnen/
date: 2022-05-11T19:16:41.067Z
author: 7biA1WiYB
excerpt: "Ook zonder Oranje valt er nog genoeg te juichen op het WK voetbal in Rusland. De komende weken volgen we fans van landen die wél meedoen. Deze week: Julian (12) uit Utrecht. Hij is voor Spanje.  "
seo:
  description: "Julian (12) is voor Spanje: 'Ze konden winnen'"
  title: "Julian (12) is voor Spanje: 'Ze konden winnen'"
---
Ook zonder Oranje valt er nog genoeg te juichen op het WK voetbal in Rusland. De komende weken volgen we fans van landen die wél meedoen. Deze week: Julian (12) uit Utrecht. Hij is voor Spanje.  

    <p>‘Het Spaanse voetbalteam heeft veel goede spelers. Middenvelder Isco vind ik de beste’, vertelt Julian. Hij is niet alleen voor Spanje omdat het team zo goed is, maar ook omdat zijn familie er woont. ‘Mijn ooms, tantes, neefjes en nichtjes wonen in Spanje en mijn oma komt er ook vandaan, maar zij woont nu in Nederland. Ik kom er zelf ook elk jaar.’</p>
<h3>Winnen</h3>
<p>Julian keek de wedstrijden allemaal thuis en is best kritisch: ‘Het had wel iets beter gekund. Spanje heeft al twee keer gelijkgespeeld, terwijl ze ook konden winnen.’ Toch heeft hij er nog steeds vertrouwen in. De Spanjaarden zijn door naar de achtste finales en ze kunnen volgens hem nog verder komen. ‘De kwartfinale moeten ze kunnen halen.’ </p>
<h3>Schelden en vloeken</h3>
<p>Julian ziet verschillen tussen Nederlandse en Spaanse voetballers. ‘Het Spaanse team is wat hechter. Ze spelen al lang met dezelfde spelers en voelen elkaar goed aan. Daardoor zijn ze beter in overspelen en kansen afmaken.’ Maar als er iets mis gaat, laten ze dat ook sneller merken. ‘Ze zijn wat uitbundiger. Ze schelden en vloeken bijvoorbeeld meer in het veld dan Nederlandse voetballers. Soms zijn ze zelfs vrij onsportief en halen ze expres iemand neer. Vooral Sergio Ramos en Diego Costa doen dat wel eens.’</p>
<h3>Nederland of Spanje</h3>
<p>Volgens Julian zijn de Spaanse supporters enthousiaster dan de Nederlandse: ‘Het lijkt vaak alsof ze er meer zin in hebben. Dat komt omdat ze weten dat Spanje goed is. Dus als er een keer iets mis gaat, hebben ze er nog steeds vertrouwen in.’ Het is trouwens maar goed dat Nederland dit jaar niet meedoet, want anders had Julian niet kunnen kiezen. ‘Ik weet nog dat Nederland en Spanje samen in de finale stonden tijdens het EK in 2010. Ik was toen vier en ik was eigenlijk niet heel teleurgesteld dat Spanje won.’</p>
<p><em>Hieronder kun je de samenvatting van de wedstrijd Spanje tegen Marokko terugkijken.</em><br><div class="media media-element-container media-default"><div id="file-533837" class="file file-video file-video-youtube">

        <h2 class="element-invisible"><a href="/files/spain-v-morocco-2018-fifa-world-cup-russia%E2%84%A2-match-36">Spain v Morocco - 2018 FIFA World Cup Russia™ - Match 36</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Spain v Morocco - 2018 FIFA World Cup Russia™ - Match 36" src="https://www.youtube.com/embed/cIOqidBVnO4?wmode=opaque&controls=" name="Spain v Morocco - 2018 FIFA World Cup Russia™ - Match 36" frameborder="0" allowfullscreen="">Video van Spain v Morocco - 2018 FIFA World Cup Russia™ - Match 36</iframe>
</div>
  </div>

  
</div>
</div>  
