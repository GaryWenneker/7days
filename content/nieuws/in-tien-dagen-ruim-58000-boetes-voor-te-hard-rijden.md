---
id: aa3751f867f741bfaaa32fffa1e3cc2c
type: nieuws
layout: post
title: "In tien dagen ruim 58.000 boetes voor te hard rijden"
permalink: /nieuws/in-tien-dagen-ruim-58000-boetes-voor-te-hard-rijden/
date: 2022-05-11T19:16:41.067Z
author: 7biA1WiYB
excerpt: "De bewoners van het Italiaanse dorpje Acquetico klaagden al langer over snelheidsduivels. Op de doorgaande weg die door het dorp loopt is de maximum snelheid 50 kilometer per uur, maar de meeste automobilisten hielden zich daar niet aan. De burgemeester zette daarom een snelheidscamera neer. Al binnen tien dagen werden 58.568 auto's geflitst.  "
seo:
  description: "In tien dagen ruim 58.000 boetes voor te hard rijden"
  title: "In tien dagen ruim 58.000 boetes voor te hard rijden"
---
De bewoners van het Italiaanse dorpje Acquetico klaagden al langer over snelheidsduivels. Op de doorgaande weg die door het dorp loopt is de maximum snelheid 50 kilometer per uur, maar de meeste automobilisten hielden zich daar niet aan. De burgemeester zette daarom een snelheidscamera neer. Al binnen tien dagen werden 58.568 auto's geflitst.  

    <p>De route die door het dorp loopt is een van de drie belangrijkste wegen die de Noord-Italiaanse regio's Piëmont en Ligurië verbindt. Automobilisten en motorrijders gebruiken de weg vaak om tolwegen en trajectcontroles te omzeilen.</p>
<h3>Flitspaal</h3>
<p>Maar iedereen reed er zo hard, dat bewoners zelfs bang waren om de weg over te steken, schrijft de Belgische nieuwsdienst <em><a href="https://www.hln.be/bizar/italiaans-dorpje-geplaagd-door-snelheidsduivels-ruim-58-000-bestuurders-geflitst-op-tien-dagen-tijd~a506b2ee/" target="_blank">HLN</a>. </em>In het dorp wonen maar 120 mensen, onder wie veel ouderen. Tijd voor actie vond de burgemeester en daarom liet hij een flitspaal neerzetten.</p>
<h3>Racen</h3>
<p>Na tien dagen kreeg hij de resultaten: er waren 58.568 overtredingen geregistreerd. Ofwel meer dan 5.000 gemiddeld per dag. De grootste uitschieter was een auto die met ruim 130 kilometer per uur door het dorp racete.</p>
<p>'We hopen dat dit op de langere termijn effect heeft. Je wilt geen geld verdienen met de boetes, maar het is nodig om mensen hun veiligheid te kunnen garanderen,' zei de burgemeester tegen de Italiaanse media.</p>  
