---
id: 6f32310a4efd46a2b9c060fa7031d26a
type: nieuws
layout: post
title: "Dag Google Glass!"
permalink: /nieuws/dag-google-glass!/
date: 2022-05-11T19:16:41.067Z
author: 7biA1WiYB
excerpt: "Bij de introductie twee jaar geleden leek het zo’n leuke gadget. Een smartphone in de vorm van een bril, die je helemaal met je stem bedient. Maar Google kondigde deze week aan dat ze stoppen met de verkoop van de slimme bril aan gewone consumenten. Het bedrijf blijft wel experimenteren met professionele toepassingen, bijvoorbeeld voor artsen en politieagenten.  "
seo:
  description: "Dag Google Glass!"
  title: "Dag Google Glass!"
---
Bij de introductie twee jaar geleden leek het zo’n leuke gadget. Een smartphone in de vorm van een bril, die je helemaal met je stem bedient. Maar Google kondigde deze week aan dat ze stoppen met de verkoop van de slimme bril aan gewone consumenten. Het bedrijf blijft wel experimenteren met professionele toepassingen, bijvoorbeeld voor artsen en politieagenten.  

    <p>Op internetfora gonst het al maanden van de geruchten over het einde van de Google Glass. Zeker nadat twee maanden geleden Twitter besloot om zijn app weg te halen uit de Glassware-catalogus, (de App Store voor de bril).</p>
<p><strong>Gedoe rond privacy</strong><br>Begin vorig jaar was er al veel gedoe rond mogelijke privacy-schendingen met de bril. De drager kan namelijk heel makkelijk stiekem foto’s en video’s nemen. Cafés en restaurants in Silicon Valley, het hart van de Amerikaanse computerindustrie, weigeren gasten die hun Google Glass niet willen afzetten. Amerikaanse bioscopen weren de brildragers omdat ze bang zijn voor illegale kopieën van films. Ook is het dragen tijdens het autorijden strafbaar. Verschillende automobilisten zijn op de bon geslingerd op basis van een wet die telefoneren onder het rijden verbiedt. Daarmee werd dus meteen de navigatiefunctie van de bril waardeloos.</p>
<p><strong>Extraatje</strong><br>De Google Glass laat informatie van internet op een klein rechthoekig scherm voor één van de ogen van de drager zien. De bril legt verbinding met internet via een telefoon of tablet en heeft die bijvoorbeeld ook nodig om zijn locatie te bepalen. Glass-dragers hebben dus ook nog steeds een smartphone nodig, de bril is alleen een extraatje. Die is trouwens helemaal niet in gewone winkels te koop geweest. Afgelopen jaar konden mensen die hem wilden hebben zich daar bij Google voor intekenen. Een kleine groep kon hem daar voor 1200 euro kopen. Hoeveel brillen er precies in omloop zijn, is bedrijfsgeheim.</p>
<p><strong>Collectors-item</strong><br>Wie toch nog steeds nieuwsgierig is naar de bril, hoeft inmiddels niet al te veel moeite meer te doen om er één te bemachtigen. Op veilingsite eBay zijn meer dan honderd exemplaren te koop. Ook op het Nederlandse Marktplaats zijn de brillen volop te vinden. Voor zo’n duizend euro kun je vandaag nog met een Glass op over straat. En omdat de bril straks niet meer voor gewone mensen te koop is, schaf je daarmee dus een retro-collectors item aan.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
