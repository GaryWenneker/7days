---
id: 4db2bfa41e8444e58f275e0eaa671344
type: nieuws
layout: post
title: "Fouten in behandeling moordenaar Anne Faber"
permalink: /nieuws/fouten-in-behandeling-moordenaar-anne-faber/
date: 2022-05-11T19:16:41.067Z
author: 7biA1WiYB
excerpt: "In de kliniek waar de moordenaar van Anne Faber verbleef, wisten ze niet genoeg over zijn eerdere zedenmisdrijven. Uit vandaag gepubliceerd onderzoek blijkt dat Michael P. daarvoor geen speciale behandeling kreeg. Drie vragen (en antwoorden) over dit onderzoek.  "
seo:
  description: "Fouten in behandeling moordenaar Anne Faber"
  title: "Fouten in behandeling moordenaar Anne Faber"
---
In de kliniek waar de moordenaar van Anne Faber verbleef, wisten ze niet genoeg over zijn eerdere zedenmisdrijven. Uit vandaag gepubliceerd onderzoek blijkt dat Michael P. daarvoor geen speciale behandeling kreeg. Drie vragen (en antwoorden) over dit onderzoek.  

    <h3>1. Wat is er gebeurd?</h3>
<p>In 2012 wordt Michael P. veroordeeld tot 11 jaar cel voor ernstig seksueel misbruik van twee minderjarige meisjes en gewelddadige overvallen. P. krijgt geen tbs omdat hij niet mee wil werken aan een onderzoek naar zijn psyschische stoornis. Daarom komt hij in een gewone gevangenis terecht. Vanaf 2017 mag hij het laatste deel van zijn straf uitzitten in een forensische kliniek (psychiatrie voor mensen met een strafblad). P. wordt daar voorbereid op terugkeer in de maatschappij. </p>
<p>In september 2017 misbruikt en vermoordt hij Anne Faber (25). Daarvoor wordt P. in 2018 <a href="https://7dagen.netlify.app/nieuws/28-jaar-cel-en-tbs-geeist-de-zaak-van-anne-faber" target="_blank">veroordeeld</a> tot 28 jaar gevangenisstraf en tbs met dwangverpleging. </p>
<p>Het feit dat een zedendelinquent als P. vrij rond kon lopen, veroorzaakte veel onrust. De kliniek in Den Dolder zou te weinig rekening hebben gehouden met de veiligheid van mensen in de omgeving, was de kritiek.</p>
<h3>2. Wat komt uit het onderzoek?</h3>
<p>De <a href="https://www.onderzoeksraad.nl/nl/page/4920/forensische-zorg-en-veiligheid---lessen-uit-de-casus-michael-p" target="_blank">Onderzoeksraad voor Veiligheid</a> komt in een vandaag verschenen rapport tot de conclusie dat de behandelaars van Michael P. in Den Dolder niet voldoende op de hoogte waren van zijn eerdere misdrijven. Zo zou P. te veel vrijheden en een te lichte behandeling hebben gekregen. Ook zou P. zijn behandelaren om de tuin hebben geleid door zich goed te gedragen. <a href="https://www.volkskrant.nl/nieuws-achtergrond/onderzoeksraad-veiligheid-samenleving-was-ondergeschikt-aan-vrijheid-moordenaar-en-zedendelinquent-michael-p~bbaa1e08/" target="_blank"><em>De Volkskrant</em> </a>schrijft dat 'procedures niet goed zijn gevolgd en belangrijke informatie niet werd gedeeld.'</p>
<h3>3. Hoe kon dat gebeuren? </h3>
<p>P. werd op eigen verzoek behandeld voor agressie- en drugsproblemen. Voor zedenproblemen weigerde hij behandeling, waardoor deze door hem gepleegde misdrijven uit beeld raakten. Bij de overdracht van de gevangenis naar de kliniek in Den Dolder, wilde P. niet dat zijn nieuwe behandelaars het dossier over zijn zedenachtergrond lazen. De informatie die zij hadden was dus niet volledig. Volgens de Onderzoeksraad voor de Veiligheid was daarom niet duidelijk genoeg dat P. een risico vormde voor mensen in zijn omgeving.</p>  
