---
id: e1e573b45fad473f8f3ac36ff868b8d7
type: nieuws
layout: post
title: "Verbod Pegida-demonstratie in Eindhoven, hoe zit dat?"
permalink: /nieuws/verbod-pegida-demonstratie-in-eindhoven-hoe-zit-dat/
date: 2022-05-11T19:16:41.067Z
author: 7biA1WiYB
excerpt: "De extreem-rechtse groepering Pegida wil komende donderdag demonstreren in Eindhoven. Met vlaggen en 'Mohammed-cartoons' willen ze laten zien dat ze tegen islamisering en geweld door moslims zijn. Burgemeester John Jorritsma verbiedt de demonstratie uit angst voor ernstige chaos. 3 vragen over deze groepering en hun demonstratie.  "
seo:
  description: "Verbod Pegida-demonstratie in Eindhoven, hoe zit dat?"
  title: "Verbod Pegida-demonstratie in Eindhoven, hoe zit dat?"
---
De extreem-rechtse groepering Pegida wil komende donderdag demonstreren in Eindhoven. Met vlaggen en 'Mohammed-cartoons' willen ze laten zien dat ze tegen islamisering en geweld door moslims zijn. Burgemeester John Jorritsma verbiedt de demonstratie uit angst voor ernstige chaos. 3 vragen over deze groepering en hun demonstratie.  

    <h3>1. Waar staat Pegida voor?</h3>
<p>Pegida staat voor Patriottische Europeanen tegen de islamisering van het Avondland en is een Duitse protestbeweging. Naar eigen zeggen demonstreert de groep tegen de islam en de islamisering van Duitsland en Europa.</p>
<h3>2. Waarom willen ze donderdag protesteren?</h3>
<p>Pegida wilde eigenlijk afgelopen zondag demonstreren, maar kreeg daar geen vergunning voor. Volgens de burgemeester van Eindhoven kwam die aanvraag te laat binnen. De zondag daarvoor was er bij de Al-Fourqaan moskee een confrontatie tussen zo'n twintig Pegida-leden en honderden buurtbewoners. Bewoners gooiden met stenen en andere voorwerpen. Deze rellen leidden tot vernielingen aan onder meer auto's in de buurt van de moskee. Tien tegendemonstranten werden opgepakt, vier politiemensen raakten licht gewond.</p>
<p>Pegida moest de demonstratie afbreken, maar liet weten het daar niet bij te laten zitten.<div class="media media-element-container media-default"><div id="file-537373" class="file file-image file-image-jpeg">

        
  
  <div class="content">
    <img alt="Pegida demonstratie" title="Foto: ANP" height="3000" width="4500" style="height: 600px; width: 900px;" class="media-element file-default" data-delta="1" src="https://7dagen.netlify.app/sites/default/files/ANP-74032724.jpg">  </div>

  
</div>
</div><em>Tegendemonstranten en politie tijdens de demonstratie van Pegida gaan de confrontatie met de politie aan bij de Al-Fourquaan moskee.</em>
<h3>3. Waarom wil burgemeester Jorritsma de demonstratie verbieden?</h3>
<p>Omdat de confrontatie bij de Al-Fourqaan moskee tussen zo'n twintig Pegida-leden en honderden buurtbewoners uit de hand liep wil de burgemeester nu geen toestemming geven voor een nieuwe demonstratie. 'Ook het feit dat Pegida de demonstratie laat plaatsvinden gedurende het Suikerfeest, leidt tot veel onbegrip en weerstand binnen de moslim-geloofsgemeenschap', aldus de burgemeester.</p>  
