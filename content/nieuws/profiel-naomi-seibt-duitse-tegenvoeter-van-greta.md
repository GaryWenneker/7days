---
id: b8a86a45a4f94642b5e7699dae62cc05
type: nieuws
layout: post
title: "Profiel Naomi Seibt: Duitse tegenvoeter van Greta"
permalink: /nieuws/profiel-naomi-seibt-duitse-tegenvoeter-van-greta/
date: 2022-05-11T19:16:41.067Z
author: 7biA1WiYB
excerpt: "Terwijl de Zweedse Greta Thunberg vorige week in het Britse Bristol duizenden mensen op de been bracht voor een klimaatmars, sprak mijlen verderop in de VS de Duitse Naomi Seibt duizenden mensen toe die het net als zij niet met Greta eens zijn. In haar eigen land laat ze al een tijdje dit tegengeluid horen. Wie is deze jonge klimaatcriticus?  "
seo:
  description: "Profiel Naomi Seibt: Duitse tegenvoeter van Greta"
  title: "Profiel Naomi Seibt: Duitse tegenvoeter van Greta"
---
Terwijl de Zweedse Greta Thunberg vorige week in het Britse Bristol duizenden mensen op de been bracht voor een klimaatmars, sprak mijlen verderop in de VS de Duitse Naomi Seibt duizenden mensen toe die het net als zij niet met Greta eens zijn. In haar eigen land laat ze al een tijdje dit tegengeluid horen. Wie is deze jonge klimaatcriticus?  

    <p>Blonde haren, blauwe ogen en een uitgesproken mening over het klimaat. Maar daar houdt de gelijkenis tussen Greta en Naomi op. Naomi Seibt draagt haar blonde lokken liefst los, maakt met zwarte eyeliner grote kattenogen van haar kijkers, krijgt de rillingen van klimaatspijbelaars en vindt vliegschaamte maar iets belachelijks. Ze wordt wel ‘klimaatontkenner’ genoemd. Zelf heeft de psychologiestudente met een IQ van 157 het liever over ‘klimaatrealist’.</p>
<p>Ze zegt er niet aan te twijfelen dat broeikasgassen de aarde opwarmen, maar vindt dat klimaatactivisten en -wetenschappers de invloed van de mens overdrijven. Dat ze ook ‘de anti-Greta' wordt genoemd vindt ze trouwens maar niets. ‘Ik ben geen geïndoctrineerde handpop’, zegt ze in hetzelfde interview. ‘Ik vind dat we kritisch mogen zijn over de wetenschap. We mogen jongeren niet in een eco-depressie drijven.’ Over Greta zelf zegt ze op YouTube: ‘Een jong onschuldig meisje dat zonder enige scrupules wordt misbruikt voor de verraderlijke agenda van de klimaathysterie.’</p>
<h3>Indoctrinatie</h3>
<p>Het is nu lastig te geloven dat de in Münster geboren Naomi toen ze klein was, dacht dat ze de wereld kon redden met bomen planten. Maar zo was het wel, zegt ze zelf. De omslag kwam toen ze zich als tiener op school ging afzetten tegen wat ze nu het ‘mainstream’ denken noemt. Dat haar kritische vragen afkeer opriepen bij klasgenoten en leraren sterkte haar in haar overtuiging. Naomi ging steeds meer rechtse publicaties lezen, werd politiek actief en richtte een <a href="https://www.youtube.com/channel/UCeYSlCaX1PheCaqxN7u2klw" target="_blank">YouTube-kanaal </a>op om haar ideeën over wat ze klimaatindoctrinatie noemt te verspreiden.</p>
<p>Ondertussen is ze ingelijfd als ‘het rechtse antwoord op Greta’ door de Duitse anti-migratiepartij AfD. En in die hoedanigheid werd ze dus door het rechtse Amerikaanse instituut Heartland uitgenodigd om te komen speechen in de VS tijdens een conservatieve meeting met sprekers als Trump, Pence en Farage. Wat Naomi zei? Dat ze groot fan is van de rechtse youtuber/podcaster Stefan Molyneux. Deze Canadees houdt er racistische ideeën op na en beweert bijvoorbeeld dat alleen een 100% wit land een veilig land is. Naomi ontkent overigens racistisch te zijn.</p>
<h3>Wist je dat…</h3>
<p>- … Naomi graag verwijst naar uitspraken van Greta? Zo heeft ze Greta’s beroemde <em>‘How dare you?’</em> als achtergrond bij haar Twitterprofielfoto.<br>- … ze op YouTube nu 70.000 abo’s heeft? Greta heeft er op Instagram bijna 10 miljoen.</p>  
