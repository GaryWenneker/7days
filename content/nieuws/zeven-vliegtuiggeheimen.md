---
id: 8362de4011a34a36bcb6962c93b5f86d
type: nieuws
layout: post
title: "Zeven vliegtuiggeheimen"
permalink: /nieuws/zeven-vliegtuiggeheimen/
date: 2022-05-11T19:16:41.067Z
author: 7biA1WiYB
excerpt: "Zomervakantie! Dikke kans dat jij ergens de komende weken met het vliegtuig naar een zonnige bestemming vliegt. Als je een beetje oplet tijdens die reis, zijn er allemaal dingen die eigenlijk niet kloppen. Waarom zitten er asbakken in de wc’s terwijl je daar helemaal niet mag roken? Waarom mist rij 13? En krijgen de piloten hetzelfde eten als jij? Zeven vliegtuigraadsels ontrafeld.  "
seo:
  description: "Zeven vliegtuiggeheimen"
  title: "Zeven vliegtuiggeheimen"
---
Zomervakantie! Dikke kans dat jij ergens de komende weken met het vliegtuig naar een zonnige bestemming vliegt. Als je een beetje oplet tijdens die reis, zijn er allemaal dingen die eigenlijk niet kloppen. Waarom zitten er asbakken in de wc’s terwijl je daar helemaal niet mag roken? Waarom mist rij 13? En krijgen de piloten hetzelfde eten als jij? Zeven vliegtuigraadsels ontrafeld.  

    <h3>Eet smakelijk!<div class="media media-element-container media-default"><div id="file-418285" class="file file-image file-image-jpeg">

        
  
  <div class="content">
    <img height="354" width="472" style="font-size: 13.008px; font-weight: normal;" class="media-element file-default" data-delta="1" src="https://7dagen.netlify.app/sites/default/files/Inflight_lunch_-_Thai_Airways_TG924.JPG" alt="">  </div>

  
</div>
</div></h3>
<p>Nee, de piloot krijgt niet hetzelfde eten als jij. Zelfs niet als je eerste klas vliegt. Sterker nog: de piloot en de copiloot krijgen allebei een andere maaltijd voorgeschoteld. Dat heeft alles met veiligheid te maken. Stel dat er iets mis is met het eten, dan moet je natuurlijk niet hebben dat er twee piloten ziek worden. Om te voorkomen dat jij straks de stuurknuppel moet overnemen, houden ze de twee maaltijden strikt gescheiden. Ook aan tussendoortjes voor de piloten en de rest van de crew is gedacht. Voor in het vliegtuig staat een ‘crewbox’ met daarin broodjes, yoghurt, fruit, chocolade en chips.</p>
<h3>Ongeluks-rij<div class="media media-element-container media-default"><div id="file-418286" class="file file-image file-image-jpeg">

        
  
  <div class="content">
    <img height="354" width="560" style="font-size: 13.008px; font-weight: normal;" class="media-element file-default" data-delta="1" src="https://7dagen.netlify.app/sites/default/files/N4EBJCP.jpg" alt="">  </div>

  
</div>
</div></h3>
<p>Als je zwarte katten liefst uit de weg gaat en niet onder ladders doorloopt, dan ben je hier blij mee. Om geen bijgelovige passagiers af te schrikken, slaan luchtvaartmaatschappijen rij 13 vaak over. Ook bij onze eigen KLM ontbreekt rij 13. Lufthansa vliegt ook zonder rij 17 om geen Italiaanse passagiers bang te maken: zij zien 17 als een ongeluksgetal. Alaska Airlines is een van de weinige luchtvaartmaatschappijen die wél een rij 13 heeft. Tot nu toe heeft dat nog niet tot grote ongelukken geleid. Maar eh… even afkloppen.</p>
<h3>Niet roken, wel asbakken<div class="media media-element-container media-default"><div id="file-418287" class="file file-image file-image-jpeg">

        
  
  <div class="content">
    <img height="354" width="560" style="font-size: 13.008px; font-weight: normal;" class="media-element file-default" data-delta="1" src="https://7dagen.netlify.app/sites/default/files/DragonAir_toilet_signs_01.jpg" alt="">  </div>

  
</div>
</div></h3>
<p>Misschien is het je weleens opgevallen dat bijna alle vliegtuigtoiletten een asbak hebben, terwijl roken aan boord al meer dan vijftien jaar verboden is. Dat lijkt gek, maar is toch logisch. De FAA, de Amerikaanse organisatie die over veiligheid gaat, schrijft voor dat alle vliegtuig-wc’s asbakken moeten hebben. Die regel ging in nadat een weggegooide sigaret in een prullenbak vol papier ervoor had gezorgd dat een passagiersvliegtuig crashte.  Roken mag in geen enkel vliegtuig meer, maar stel dat een verstokte roker zich niet kan inhouden en toch stiekem een sigaret op willen steken. De kans is groot dat hij dat dan doet achter de gesloten deuren van de wc. En daar moet hij dan wél die peuk uit kunnen maken.</p>
<h3>Zieke lucht?<div class="media media-element-container media-default"><div id="file-418288" class="file file-image file-image-jpeg">

        
  
  <div class="content">
    <img height="354" width="560" style="font-size: 13.008px; font-weight: normal;" class="media-element file-default" data-delta="1" src="https://7dagen.netlify.app/sites/default/files/pexels-photo-195477.jpeg" alt="">  </div>

  
</div>
</div></h3>
<p>Veel mensen denken dat je harstikke verkouden kunt worden van de lucht in een vliegtuig. De gerecyclede lucht in de cabine zou flink wat bacteriën verspreiden. Dat verhaal klopt niet. Vliegtuigen zijn uitgerust met een High Efficiency Particle Air Filters (HEPA)-systeem. Dat haalt lucht van buiten naar binnen, vermengt dit met de gerecyclede lucht en filtert het dan om bacteriën eruit te halen en vervolgens schone lucht in het vliegtuig te laten stromen. Er komt iedere twee tot vier minuten verse lucht binnen. In een gemiddeld klaslokaal is de lucht dus een stuk viezer.</p>
<h3>Boem, vogel!<div class="media media-element-container media-default"><div id="file-418289" class="file file-image file-image-jpeg">

        
  
  <div class="content">
    <img height="354" width="560" style="font-size: 13.008px; font-weight: normal;" class="media-element file-default" data-delta="1" src="https://7dagen.netlify.app/sites/default/files/Planes_and_birds_%286235298336%29.jpg" alt="">  </div>

  
</div>
</div></h3>
<p>Over sommige dingen denk je liever niet te veel na. Het is bijvoorbeeld geen prettige gedachte dat dat comfortabele vliegtuig dat jou naar een zonnig strand brengt tegelijk een moordmachine kan zijn. Toch vinden er regelmatig vogels de dood in een vliegtuigmotor. Het risico op een botsing is het grootst met opstijgen en landen, omdat vliegtuigen normaal gesproken veel hoger vliegen dan vogels. Rond Schiphol hebben vliegtuigen nogal eens last van ganzen. Of ganzen hebben last van vliegtuigen, het is maar hoe je het bekijkt.</p>
<h3>Oorsmeer van een ander<div class="media media-element-container media-default"><div id="file-418290" class="file file-image file-image-jpeg">

        
  
  <div class="content">
    <img height="354" width="560" style="font-size: 13.008px; font-weight: normal;" class="media-element file-default" data-delta="1" src="https://7dagen.netlify.app/sites/default/files/man-person-people-train.jpg" alt="">  </div>

  
</div>
</div></h3>
<p>Fijne service, zo’n splinternieuwe koptelefoon die je kunt gebruiken om naar het ‘in-flight entertainment’ te luisteren. We helpen je maar even uit de droom: diezelfde koptelefoon zat al in een heleboel andere oren. Maar hij zit toch in een zakje? Ja klopt, maar dat zegt dus niks. Bij de meeste maatschappijen worden de koptelefoons na een vlucht in een nieuw zakje gedaan. Vies idee? Neem dan toch voortaan je eigen oortjes maar mee. Hetzelfde geldt voor de dekens die je soms onderweg krijgt. Die zijn dus niet nieuw en ook niet per se schoon. Ze worden na een vlucht gewoon opnieuw gevouwen en terug gestopt in de bagageruimte boven je hoofd. En oh ja, in de categorie vieze verhalen… wist je dat sommige ouders hun baby gewoon verschonen op het klaptafeltje voor hun stoel? En dat die tafeltjes alleen maar heel vluchtig schoongemaakt worden? Neem volgende keer toch maar een pakje hygiënische doekjes mee.</p>
<p><span style="font-size: 1.231em; font-weight: bold;">Vliegende poep</span><div class="media media-element-container media-default"><div id="file-418291" class="file file-image file-image-jpeg">

        
  
  <div class="content">
    <img height="354" width="560" style="font-size: 13.008px;" class="media-element file-default" data-delta="1" src="https://7dagen.netlify.app/sites/default/files/First_class_Lavatory_with_Window.jpg" alt="">  </div>

  
</div>
</div>
<p>Veel mensen denken dat poep in een vliegtuig-wc direct naar buiten verdwijnt. Dat is gelukkig voor de mensen op de grond niet zo. Alle ontlasting wordt opgevangen in een tank die achter in het vliegtuig zit. Die tank zit vol chemische stoffen die de uitwerpselen afbreken zodat er meer in past en zodat het niet zo erg gaat stinken. Na de landing wordt de tank leeggezogen door een speciale vliegtuig-wc-tankwagen. Je hoeft dus niet bang te zijn dat als jij hoog in de lucht de wc doortrekt, je bruine vriend tien kilometer naar beneden valt. En over wc’s gesproken: wist je dat er aan de buitenkant van elk vliegtuigtoilet een geheim hendeltje zit waarmee de stewardessen de deur in geval van nood open kunnen maken? Op slot is dus niet écht op slot.</p>
<p><span style="font-size: 1.231em; font-weight: bold;">Veilig</span><div class="media media-element-container media-default"><div id="file-418292" class="file file-image file-image-jpeg">

        
  
  <div class="content">
    <img height="354" width="560" style="font-size: 13.008px;" class="media-element file-default" data-delta="1" src="https://7dagen.netlify.app/sites/default/files/aircraft-manchester-jet-fly.jpg" alt="">  </div>

  
</div>
</div>
<p>Heb door al het bovenstaande inmiddels ietsje minder zin in je vliegvakantie? Troost je dan vooral met het idee dat vliegen wél hartstikke veilig is. De kans dat er iets gebeurt terwijl je in de auto zit onderweg naar Schiphol, of op de fiets onderweg naar school, is vele malen groter. De statistieken van de International Air Transport Association bewijzen dat het aantal luchtvaartongelukken wereldwijd een fractie zijn van het aantal miljoenen vluchten per jaar. In de Westerse wereld (Europa, Noord-Amerika en Australië) verongelukt gemiddeld één vliegtuig per 1,6 miljoen vluchten.</p>
<div class="kader">
<p><img class="kaderafbeelding" src="https://7dagen.netlify.app/sites/default/files/ff.png"></p>
<p>Vond je dit interessant? Lees dan ook eens <a href="https://7dagen.netlify.app/lifestyle/genoeg-redenen-om-13-reasons-why-te-kijken">Genoeg redenen om ’13 Reasons Why’ te kijken </a>of <a href="https://7dagen.netlify.app/nieuws/na-buienradar-nu-ook-muggenradar">Na buienradar nu ook muggenradar</a>.</p>
<p><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;">Altijd op de hoogte blijven van nieuws dat voor jongeren interessant is? Volg ons via </em><em style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;"><a href="https://7dagen.netlify.app/whatsapp" style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;">WhatsApp</a></em><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;">,</em><em style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;"><a href="https://7dagen.netlify.app/whatsapp" style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;"> </a></em><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;"><a href="https://www.snapchat.com/add/sevendaysnl">Snapchat</a>, <a href="https://www.facebook.com/7Daysnl?ref=bookmarks">Facebook </a>of <a href="https://instagram.com/7DAysnl/">Instagram</a>. Of </em><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;">neem een </em><a href="https://abonneren.sevendays.nl/abonneren/abonnementen/ae/artikel" style="box-sizing: inherit; color: rgb(34, 179, 224); transition: color 0.3s ease; font-family: &quot;PT Sans&quot;, sans-serif; font-size: 18px; line-height: 27px;"><em style="box-sizing: inherit;">proefabonnement </em></a><em style="box-sizing: inherit; color: rgb(51, 51, 51); font-family: &quot;PT Sans&quot;, sans-serif; font-size: 18px; line-height: 27px;">op de krant!</em></p>
</div>
  
