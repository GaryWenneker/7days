---
id: 1b0ad1934a60470384e60488e91c02b5
type: nieuws
layout: post
title: "Super Angie"
permalink: /nieuws/super-angie/
date: 2022-05-11T19:16:41.067Z
author: 7biA1WiYB
excerpt: "Al acht jaar lang loodst ze Duitsland veilig door de crisis. Veel Duitsers zijn blij met Mutti Merkel. Dat lieten ze zondag merken. Toen won Angela Merkel met haar CDU de verkiezingen glansrijk. De betrouwbare bondskanselier mag door. We geven Super Angie wat attributen mee, onmisbaar om ook de komende vier jaar een krachtige moeder des vaderlands te blijven.  "
seo:
  description: "Super Angie"
  title: "Super Angie"
---
Al acht jaar lang loodst ze Duitsland veilig door de crisis. Veel Duitsers zijn blij met Mutti Merkel. Dat lieten ze zondag merken. Toen won Angela Merkel met haar CDU de verkiezingen glansrijk. De betrouwbare bondskanselier mag door. We geven Super Angie wat attributen mee, onmisbaar om ook de komende vier jaar een krachtige moeder des vaderlands te blijven.  

    <p><div class="media media-element-container media-default media-float-left"><div id="file-4503" class="file file-image file-image-jpeg">

        
  
  <div class="content">
    <img title="Foto Dreamstime" height="2121" width="1414" style="width: 86px; height: 130px; float: left;" class="media-element file-default" src="https://7dagen.netlify.app/sites/default/files/dreamstime_m_bierpul.jpg" alt="">  </div>

  
</div>
</div>
<p><strong>Bierpul</strong><br>De jaren van keihard werken en weken van campagnevoeren betaalden zich zondag bij de parlementsverkiezingen uit. Een blije Angela Merkel sierde een dag later alle voorpagina’s van alle Duitse kranten. Die overweldigende winst van bijna 42% kan ze in de zak van haar colbertje steken. ‘Wir haben es toll gemacht’, zei ze na een staande ovatie van haar team en aanhangers. ‘We zullen er alles aan doen om ook de komende vier jaar tot een succes te maken. Maar eerst’, zei ze met een twinkeling in haar ogen, ‘feestvieren!’ Proost met die bierpul!</p>
<p><div class="media media-element-container media-default media-float-left"><div id="file-4504" class="file file-image file-image-jpeg">

        
  
  <div class="content">
    <img title="Foto Dreamstime" height="1412" width="2124" style="width: 113px; height: 83px; float: left;" class="media-element file-default" src="https://7dagen.netlify.app/sites/default/files/dreamstime_ovenwant.jpg" alt="">  </div>

  
</div>
</div>
<p><strong>Ovenwant</strong><br>Het eerste wat Merkel nu te doen staat, is een geschikte regeringspartner zoeken. Haar coalitiepartner van de afgelopen vier jaar, de FPD, verloor namelijk fors. Een afstraffing voor onsmakelijk intern geruzie. Veel keus uit goede nieuwe politieke vrienden heeft de bondskanselier niet. De Groenen? De SPD? Die houden de boot nog een beetje af. Tijd voor een goed gesprek en zoete broodjes bakken dus. Gelukkig houdt Mutti Merkel van taarten bakken. Pruimentaart is haar specialiteit. Hierrr met die ovenwanten.</p>
<p><div class="media media-element-container media-default media-float-left"><div id="file-4505" class="file file-image file-image-jpeg">

        
  
  <div class="content">
    <img title="Foto Dreamstime" height="1314" width="2281" style="width: 133px; height: 77px; float: left;" class="media-element file-default" src="https://7dagen.netlify.app/sites/default/files/dreamstime_hondenriem.jpg" alt="">  </div>

  
</div>
</div>
<p><strong>Hondenriem</strong><br>Merkel is berucht om haar inhoudelijke kennis en efficiëntie. En met haar acht jaar ervaring kent ze het politieke spel als geen ander. Haar mannelijke EU-collega’s hebben twee keer zoveel spreektijd nodig als Super Angie om to the point te komen. En aan het eind van het overleg vat ze alles kort samen en doet iedereen wat Merkel zegt. Een ambassadeur vergeleek de 27 mannelijke EU-premiers met een roedel poedels aan de leiband van Merkel. Een hondenriem voor Angela.</p>
<p><div class="media media-element-container media-default media-float-left"><div id="file-4506" class="file file-image file-image-jpeg">

        
  
  <div class="content">
    <img title="Foto Dreamstime" height="2121" width="1414" style="width: 79px; height: 118px; float: left;" class="media-element file-default" src="https://7dagen.netlify.app/sites/default/files/dreamstime_nordic%20walking.jpg" alt="">  </div>

  
</div>
</div>
<p><strong>Wandelstok</strong><br>Een land leiden is, hoe dol de inwoners ook op je zijn, een veeleisende baan. Daar moet je af en toe even afstand van nemen. Dan gaat Angela het liefst naar de bergen. Met haar man, Joachim Sauer. En dan maar wandelen. Hoe hoger hoe beter. Het liefst tot waar haar telefoon geen bereik meer heeft. Een betere manier van ontspannen is er voor Merkel niet. Een Nordic Walking-stok. Opdat Merkel haar eigen onverstoorbare zelf kan blijven.</p>
<p> </p>  
