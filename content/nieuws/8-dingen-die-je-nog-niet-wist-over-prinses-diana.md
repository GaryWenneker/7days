---
id: 48ae6bef66314da4ab0d1c81a8e8f9a7
type: nieuws
layout: post
title: "8 dingen die je nog niet wist over Prinses Diana"
permalink: /nieuws/8-dingen-die-je-nog-niet-wist-over-prinses-diana/
date: 2022-05-11T19:16:41.067Z
author: 7biA1WiYB
excerpt: "Het is vandaag precies twintig jaar geleden dat de Britse prinses Diana overleed. Op 31 augustus 1997 kwam ze om het leven bij een auto-ongeluk in Parijs. Wie was deze vrouw?  "
seo:
  description: "8 dingen die je nog niet wist over Prinses Diana"
  title: "8 dingen die je nog niet wist over Prinses Diana"
---
Het is vandaag precies twintig jaar geleden dat de Britse prinses Diana overleed. Op 31 augustus 1997 kwam ze om het leven bij een auto-ongeluk in Parijs. Wie was deze vrouw?  

    <h3>1. Van adel</h3>
<p>Diana Spencer werd op 1 juli 1961 geboren als jongste in een adellijk gezin. Daardoor kreeg ze op haar zestiende, na de dood van haar opa, de titel Lady. Ze werd dan ook vaak Lady Di genoemd.</p>
<h3>2. Geen uitblinker op school</h3>
<p>Tot haar negende kreeg Diana thuis les. Daarna ging ze naar een privéschool en een meisjeskostschool. Ze zakte twee keer voor examens, maar kreeg wel een prijs voor haar inzet binnen de school. Ook had ze talent voor pianospelen en ballet.</p>
<h3>3. Verliefd op de vriend van haar zus</h3>
<p>Op haar zestiende leerde Lady Di prins Charles kennen. Dat was toen het vriendje van haar zus Sarah. Pas drie jaar later sloeg de vonk tussen Charles en Diana over en op haar twintigste trouwde ze met de prins en werd ze Prinses van Wales.<br><div class="media media-element-container media-default"><div id="file-418909" class="file file-image file-image-jpeg">

        
  
  <div class="content">
    <img alt="Bruiloft prins Charles en Diana" title="Foto EPA" height="1940" width="2048" class="media-element file-default" data-delta="1" src="https://7dagen.netlify.app/sites/default/files/EPA%20huwelijk%20Lady%20Diana%20en%20Charles%20-1529896.jpg">  </div>

  
</div>
</div>
<h3>4. Veertien diamanten</h3>
<p>Het ja-woord tussen Charles en Diana werd door ruim 28 miljoen Britten op tv bekeken. De sleep van haar trouwjurk was wel 7,6 meter lang. Haar verlovingsring met veertien diamanten en een saffier werd in 2010 door prins William aan de hand van Kate Middleton geschoven.</p>
<h3>5. Scheiding van prins Charles</h3>
<p>In 1982 beviel Diana van een jongen: prins William. Twee jaar later kwam daar broertje Harry bij. In 1992 besloten Charles en de prinses uit elkaar te gaan en de zorg voor hun zonen eerlijk te verdelen. De uiteindelijke scheiding was pas in 1996. De titel Prinses van Wales mocht ze houden.</p>
<h3>6. Goede doelen</h3>
<p>Tijdens haar huwelijk met prins Charles was Diana beschermvrouwe van meer dan honderd goede doelen. Na de scheiding liet ze de meeste functies vallen. Ze zette zich nog wel in voor daklozen, het nationale ballet, lepra- en aidspatiënten en een kinderziekenhuis. Ook voerde ze actie tegen landmijnen.</p>
<h3>7. Auto-ongeluk</h3>
<p>In de zomer van 1997 was Diana aan het daten met Dodi Al-Fayed, zoon van een Egyptische miljardair. Hoewel ze al even van Charles gescheiden was, bleef haar liefdesleven voer voor paparazzi. Zo werd ze ook in de nacht van 30 op 31 augustus 1997 in Parijs achtervolgd door persfotografen.<br><br>Terwijl Diana, Al-Fayed en haar bodyguard daarvoor op de vlucht waren, reed hun chauffeur met hoge snelheid door een tunnel. Daar klapte de auto op een pilaar. Diana, Al-Fayed en de chauffeur overleefden de klap niet. Alleen de bodyguard bracht het er levend vanaf, al lag hij meer dan een maand in het ziekenhuis.</p>
<h3>8. Begrafenis</h3>
<p>Een week na het ongeluk werd de Prinses van Wales begraven op een eiland in een meer op het landgoed van haar familie. Haar uitvaart werd op tv uitgezonden en door ruim 32 miljoen Britten bekeken. Het nummer <em>Candle in the Wind</em> dat Elton John daar speelde werd daarna één van de best verkochte singles ooit. De opbrengsten gingen naar goede doelen die Diana gesteund had.<br><div class="media media-element-container media-default"><div id="file-418910" class="file file-video file-video-youtube">

        <h2 class="element-invisible"><a href="/files/elton-john-lady-diana-funeral-arrival-candle-wind">Elton John - Lady Diana Funeral - Arrival + Candle in the wind</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="Elton John - Lady Diana Funeral - Arrival + Candle in the wind" src="https://www.youtube.com/embed/7BrtCtv44Vg?wmode=opaque&controls=" name="Elton John - Lady Diana Funeral - Arrival + Candle in the wind" frameborder="0" allowfullscreen="">Video van Elton John - Lady Diana Funeral - Arrival + Candle in the wind</iframe>
</div>
  </div>

  
</div>
</div>  
