---
id: 92417fe19fce40ac999295985643c64c
type: nieuws
layout: post
title: "Nieuwjaarsnacht in Keulen: de feiten tot nu toe"
permalink: /nieuws/nieuwjaarsnacht-in-keulen-de-feiten-tot-nu-toe/
date: 2022-05-11T19:16:41.067Z
author: 7biA1WiYB
excerpt: "In Keulen werd op nieuwjaarsnacht een grote groep meisjes en vrouwen aangerand en beroofd op het stationsplein. De geruchtenmachine draaide de afgelopen dagen op volle toeren: er werd van alles beweerd over de daders ('Wel duizend!' 'Allemaal asielzoekers!') en slachtoffers ('allemaal  verkracht!'). Maar wat is er nu echt zeker? 7Days zet de feiten op een rijtje.  "
seo:
  description: "Nieuwjaarsnacht in Keulen: de feiten tot nu toe"
  title: "Nieuwjaarsnacht in Keulen: de feiten tot nu toe"
---
In Keulen werd op nieuwjaarsnacht een grote groep meisjes en vrouwen aangerand en beroofd op het stationsplein. De geruchtenmachine draaide de afgelopen dagen op volle toeren: er werd van alles beweerd over de daders ('Wel duizend!' 'Allemaal asielzoekers!') en slachtoffers ('allemaal  verkracht!'). Maar wat is er nu echt zeker? 7Days zet de feiten op een rijtje.  

    <ul><li>Er worden op dit moment 31 personen door de Duitse politie ondervraagd in verband met de aanrandingen in Keulen. Onder hen bevinden zich 18 asielzoekers.<br> </li>
<li>De 31 mensen die de Duitse justitie nu als verdachten ziet, zijn Algerijnen (9), Marokkanen (8), Iraniërs (5), Syriërs (4), Duitsers (2), Amerikaan (1), Irakees (1) en Serviër (1).<br> </li>
<li>Er zijn in totaal 170 aangiftes gedaan die te maken hebben met nieuwjaarsnacht, waarvan er 117 over aanrandingen gingen. Ook zijn er twee gevallen van verkrachting aangegeven.<br> </li>
<li>Het verschil: bij een aanranding word je tegen je zin in aangeraakt op intieme plekken, bijvoorbeeld in je kruis of op je borsten. Gedwongen (tong)zoenen of in je billen worden geknepen valt daar ook onder. Bij verkrachting gaat de dader nog een stap verder: dan gaat hij met zijn vingers of piemel het lichaam van het slachtoffer ín.<br> </li>
<li>Volgens de slachtoffers is het grootste deel van de daders tussen de 15 en 35 jaar oud.<br> </li>
<li>De Keulse politie wil tot maandag verder niets meer over de zaak zeggen.<br> </li>
<li>De Duitse bondskanselier Angela Merkel heeft gezegd dat ze de acties ‘walgelijk’ en ‘verachtelijk’ vindt. 'We moeten alles inzetten om de daders zo snel mogelijk te vinden en te bestraffen, ongeacht hun afkomst of achtergrond,' zei ze afgelopen week.</li>
</ul><p>Ook in Nederland hebben politici gereageerd op het nieuws uit Keulen:</p>
<ul><li>Geert Wilders schreef woensdag een brief aan Mark Rutte waarin hij vroeg waarom de minister-president nog niets over het geweld in Keulen had gezegd. Wilders vindt dat Nederland de grenzen moet sluiten en asielzoekers, in het bijzondere islamitische, niet moet binnenlaten. Volgens Wilders is er na de aanslagen in Parijs (door moslimterroristen) nu sprake van een 'seksuele jihad'. <br> </li>
<li>Mark Rutte kwam vrijdag terug van vakantie. Hij noemde het nieuws diezelfde dag nog ‘volkomen onacceptabel’ en ‘walgelijk en te bizar voor woorden’. <br><br><em>Altijd op de hoogte blijven van het nieuws dat voor jongeren relevant is?  Meld je aan voor onze <a href="https://7dagen.netlify.app/whatsapp">WhatsApp-dienst</a>, download onze <a href="https://7dagen.netlify.app/app">app </a>of neem een <a href="https://7dagen.netlify.app/abonnement">proefabonnement</a> op de krant! </em></li>
</ul>  
