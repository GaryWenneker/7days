---
id: 2312b8bec265431299d83e44a7a395a9
type: nieuws
layout: post
title: "50.000 handtekeningen voor EHBO-les op middelbare scholen"
permalink: /nieuws/50000-handtekeningen-voor-ehbo-les-op-middelbare-scholen/
date: 2022-05-11T19:16:41.067Z
author: 7biA1WiYB
excerpt: "Een petitie om alle middelbare scholieren EHBO-les te geven, is inmiddels al door meer dan 50.000 mensen ondertekend. Het is een initiatief van het Rode Kruis en een groep artsen.  "
seo:
  description: "50.000 handtekeningen voor EHBO-les op middelbare scholen"
  title: "50.000 handtekeningen voor EHBO-les op middelbare scholen"
---
Een petitie om alle middelbare scholieren EHBO-les te geven, is inmiddels al door meer dan 50.000 mensen ondertekend. Het is een initiatief van het Rode Kruis en een groep artsen.  

    <p>Het Rode Kruis stelt dat jongeren een slachtoffer van een ongeval vaak wel willen helpen, maar niet weten hoe. Daardoor durven ze geen actie te ondernemen. De EHBO-lessen moeten ervoor zorgen dat jongeren makkelijker te hulp schieten en dat ook op de juiste manier doen.</p>
<h3>Bekende handtekeningen</h3>
<p>De petitie moest minimaal 40.000 keer ondertekend worden om op de politieke agenda te komen. Mede dankzij de hulp van enkele bekende Nederlanders is dat al ruim gehaald. Onder andere Paul de Leeuw, René en Natasja Froger, Wilfred Genee, Hans Kraay Jr. en Giel Beelen gaven hun handtekening.</p>
<h3>Hoe meer, hoe beter</h3>
<p>Het ligt nu dus bij de Tweede Kamer, vertelt een van de initiatiefnemers aan de NOS. Arts Bernard Leenstra: ‘Voor elkaar zorgen is om zoveel redenen nuttig. Nu is het aan de politiek om te zorgen dat scholieren de kans krijgen dit te leren.’ Marieke van Schaik, directeur van het Rode Kruis, benadrukt wel dat ze nog altijd blij zijn met iedere nieuwe handtekening. ‘Hoe meer handtekeningen, hoe sterker het signaal naar de politiek', vertelt ze de NOS. </p>
<p>Het is nog niet bekend wanneer de handtekeningen worden aangeboden aan de Tweede Kamer en waarneer politici erover gaan praten.</p>  
