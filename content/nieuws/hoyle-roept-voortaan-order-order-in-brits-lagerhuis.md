---
id: 9121ac654cdf4cd393e71e8a8e59bd86
type: nieuws
layout: post
title: "Hoyle roept voortaan 'order order' in Brits Lagerhuis"
permalink: /nieuws/hoyle-roept-voortaan-order-order-in-brits-lagerhuis/
date: 2022-05-11T19:16:41.067Z
author: 7biA1WiYB
excerpt: "Een spannende dag gisteren in Londen. Het parlement koos namelijk de opvolger van John Bercow, de beroemde voorzitter van het Britse Lagerhuis. Voor het voorzitterschap waren acht kandidaten in de race. Na een urenlange stemmingsprocedure kwam Lindsay Hoyle als winnaar uit de bus.  "
seo:
  description: "Hoyle roept voortaan 'order order' in Brits Lagerhuis"
  title: "Hoyle roept voortaan 'order order' in Brits Lagerhuis"
---
Een spannende dag gisteren in Londen. Het parlement koos namelijk de opvolger van John Bercow, de beroemde voorzitter van het Britse Lagerhuis. Voor het voorzitterschap waren acht kandidaten in de race. Na een urenlange stemmingsprocedure kwam Lindsay Hoyle als winnaar uit de bus.  

    <p>Labour-politicus Lindsay Hoyle (62) volgt na tien jaar John Bercow (56) op, die bekend werd door de uitbundige manier waarop hij tijdens debatten de orde bewaakte. Bercow zei in september dat hij aan zijn vrouw en kinderen had beloofd dat dit zijn laatste periode als voorzitter zou zijn.</p>
<h3>Saaier</h3>
<p>De nieuwe 'Speaker of the House' kreeg in de laatste van vier stemrondes 325 van de 540 uitgebrachte stemmen. Hoyle was een van de drie vicevoorzitters van het Lagerhuis onder Bercow. Hij wordt wel beschreven als wat 'saaier en minder uitgesproken' dan zijn voorganger.</p>
<h3>Verkiezingen</h3>
<p>Hoyle moet morgen meteen aan de slag. Dan komt het parlement bij elkaar om te praten over de parlementsverkiezingen op 12 december. Boris Johnson heeft gezegd dat als de conservatieven dan met een ruime meerderheid winnen, hij een Brexit er nog voor kerst doorheen wil krijgen.</p>  
