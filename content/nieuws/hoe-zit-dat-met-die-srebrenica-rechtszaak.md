---
id: e82ea5b585124943b34974a917da2b5e
type: nieuws
layout: post
title: "Hoe zit dat met die Srebrenica-rechtszaak?"
permalink: /nieuws/hoe-zit-dat-met-die-srebrenica-rechtszaak/
date: 2022-05-11T19:16:41.067Z
author: 7biA1WiYB
excerpt: "De Hoge Raad in Den Haag heeft vandaag uitspraak gedaan in de zaak Srebrenica, waar bijna 25 jaar geleden ruim 7500 Bosnische moslimjongens en -mannen werden vermoord. Maar wat heeft Nederland daarmee te maken? Drie vragen en antwoorden.  "
seo:
  description: "Hoe zit dat met die Srebrenica-rechtszaak?"
  title: "Hoe zit dat met die Srebrenica-rechtszaak?"
---
De Hoge Raad in Den Haag heeft vandaag uitspraak gedaan in de zaak Srebrenica, waar bijna 25 jaar geleden ruim 7500 Bosnische moslimjongens en -mannen werden vermoord. Maar wat heeft Nederland daarmee te maken? Drie vragen en antwoorden.  

    <h3>1. Waar gaat het over?</h3>
<p>In één zin: een massaslachting in het oosten van Bosnië. Het gebied was onderdeel van Joegoslavië. Na het overlijden van leider Tito, viel het land - dat uit verschillende gebieden en bevolkingsgroepen bestond - in 1991 uiteen. De ruzie die ontstond over de verdeling van de stukken grond, veranderde in oorlog. De Verenigde Naties (VN, vaak een soort scheidsrechter in oorlogstijd) schoten te hulp en creëerden veilige plekken: enclaves. Alle burgers in deze gebieden werden door neutrale VN-soldaten beschermd, zo werd beloofd. Ook Nederland stuurde militairen. Zij kregen de opdracht om de moslims in het gebied rondom de Bosnische stad Srebrenica te beschermen tegen de Bosnische Serviërs.</p>
<p>In 1995 ging dat vreeslijk mis toen de Bosnische Serviërs Srebrenica binnenvielen met tanks. Ze eisten dat de Nederlandse VN-militairen de moslims aan hen zouden uitleveren. En dat gebeurde ook. Er werd gezegd dat de moslimjongens en -mannen naar een andere plek zouden worden gebracht, maar later blijkt dat ze op gruwelijke wijze zijn vermoord. De massaslachting van zeker 7500 moslims is de grootste volkenmoord in Europa sinds de Tweede Wereldoorlog.</p>
<p>De nabestaanden stelden de Nederlandse Staat verantwoordelijk voor deze gebeurtenis.</p>
<h3>3. Waarom is het nu in het nieuws?</h3>
<p>Het proces is al jaren aan de gang. Twee jaar geleden bepaalde het gerechtshof in Den Haag dat de Nederlandse Staat voor dertig procent verantwoordelijk is voor de dood van ruim 300 van de omgekomen moslims. Zowel de nabestaanden als de Nederlandse Staat waren het hier mee oneens en stapten naar de Hoge Raad, de hoogste rechter in Nederland. Die had het vandaag laatste woord en oordeelde dat de Nederlandse Staat niet voor dertig, maar voor tien procent aansprakelijk is. Dat betekent dat de Nederlandse Staat daarom ook tien procent van de schade van de nabestaanden moet vergoeden.</p>
<h3>4. En wat zijn de reacties?</h3>
<p>De nabestaanden hebben teleurgesteld gereageerd op de uitspraak dat de Nederlandse Staat maar voor zo'n klein deel aansprakelijk is. 'Ik voel me er wat door overvallen', zei Simon van der Sluijs. Hij is een van de advocaten van de nabestaanden, de zogeheten: 'Moeders van Srebrenica'. Een aantal van hen was vandaag bij de zitting (zie de foto hieronder). En nu? In Nederland is het proces ten einde. Wel zouden de nabestaanden nog naar het Europese Hof voor de Rechten van de Mens kunnen stappen.</p>
<p><div class="media media-element-container media-default"><div id="file-537855" class="file file-image file-image-jpeg">

        
  
  <div class="content">
    <img alt="ANP" title="Foto: ANP" height="2971" width="4285" class="media-element file-default" data-delta="1" src="https://7dagen.netlify.app/sites/default/files/ANP-75456806.jpg">  </div>

  
</div>
</div>  
