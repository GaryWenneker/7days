---
id: fa8be63d2b6f435086c15c280e39bb62
type: nieuws
layout: post
title: "Zorgt vrouwenquotum voor meer vrouwen aan de top? "
permalink: /nieuws/zorgt-vrouwenquotum-voor-meer-vrouwen-aan-de-top-/
date: 2022-05-11T19:16:41.067Z
author: 7biA1WiYB
excerpt: "Het is er dan toch van gekomen. Een meerderheid van de Tweede Kamer steunt het plan van een vrouwenquotum. Dat betekent dat er een wettelijk minimum komt van het aantal vrouwen aan de top in beursgenoteerde bedrijven.  "
seo:
  description: "Zorgt vrouwenquotum voor meer vrouwen aan de top? "
  title: "Zorgt vrouwenquotum voor meer vrouwen aan de top? "
---
Het is er dan toch van gekomen. Een meerderheid van de Tweede Kamer steunt het plan van een vrouwenquotum. Dat betekent dat er een wettelijk minimum komt van het aantal vrouwen aan de top in beursgenoteerde bedrijven.  

    <p>'We schrijven geschiedenis', jubelde minister Ingrid van Engelshoven (Emancipatie, D66) op Twitter. 'We doorbreken het <em>old boys network</em> en zetten een grote stap naar gelijkheid en diversiteit in de top van het bedrijfsleven.' Meer vrouwen aan de top: we hebben het er al heel lang over in Nederland. Gisteren ging er dan toch een kogel door de kerk. Om precies te zijn gaat het om 30 procent van de stoelen in de ‘raden van commissarissen’ (RvC) van beursgenoteerde bedrijven. Die RvC houdt toezicht op het beleid van het bestuur van zo’n groot bedrijf.</p>
<h3>Streefwet</h3>
<p>Volgens voorstanders van het plan is dit dé manier om eindelijk meer vrouwen op topposities in het bedrijfsleven te krijgen. In 2013 werd al een streefwet van 30 procent ingevoerd, maar die zou niet goed genoeg werken. En dus moet de overheid ingrijpen, is de redenatie. Maar critici zeggen juist dat het niet aan de overheid is om zich hier mee te bemoeien. Daarbij vinden ze het geen goed idee dat er dan bij vacatures specifiek naar vrouwen wordt gezocht. Zij vinden dat niet geslacht, maar kwaliteit altijd voorop moet staan.</p>
<h3>Achterhaald</h3>
<p>De SER, het overlegorgaan van werkgevers, vakbeweging en deskundigen, kwam in september al met het advies van een verplicht vrouwenquotum. ‘Vrouwen en meisjes hebben hun achterstand in het onderwijs ingehaald en zijn actief binnen bedrijven. Maar we zien ze niet doorstoten naar de top’, zei SER-voorzitter Mariëtte Hamer toen. Dat veel mensen zich verschuilen achter het argument van kwaliteit vond ze daarom een ‘achterhaalde discussie’.</p>  
