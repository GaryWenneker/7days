---
id: 3ff7fb955c6e4596a763fa852b234231
type: nieuws
layout: post
title: "Jongen die Savannah (14) doodde moet gevangenis in"
permalink: /nieuws/jongen-die-savannah-14-doodde-moet-gevangenis-in/
date: 2022-05-11T19:16:41.067Z
author: 7biA1WiYB
excerpt: "De 17-jarige jongen die Savannah (14) vorig jaar om het leven bracht, krijgt een gevangenisstraf van twee jaar. Dat heeft de rechter vandaag besloten.  "
seo:
  description: "Jongen die Savannah (14) doodde moet gevangenis in"
  title: "Jongen die Savannah (14) doodde moet gevangenis in"
---
De 17-jarige jongen die Savannah (14) vorig jaar om het leven bracht, krijgt een gevangenisstraf van twee jaar. Dat heeft de rechter vandaag besloten.  

    <p>Omdat de jongen minderjarig is, gaat hij naar een jeugdinrichting in plaats van naar een gewone gevangenis. Daar moet-ie bijvoorbeeld ook naar school. Naast de gevangenisstraf, heeft de rechter hem ook jeugd-tbs opgelegd. Het is de maximale straf voor iemand van zijn leeftijd.</p>
<h3>Vermist</h3>
<p>Savannah werd op 1 juni 2017 als vermist opgegeven. Ze zou die middag op de fiets naar een vriendin gaan om huiswerk te maken, maar daar kwam ze nooit aan. Haar fiets werd een dag later gevonden, maar van Savannah zelf ontbrak elk spoor. Een paar dagen later werd haar lichaam in een sloot in haar woonplaats Bunschoten gevonden. </p>
<h3>Chatgroep</h3>
<p>Snel daarna kon de (toen 16-jarige) jongen worden opgepakt. Hij had op de dag van de verdwijning een afspraakje met Savannah. Ze zouden elkaar kennen van een chatgroep. De jongen zelf ontkent dat hij haar heeft gedood, maar volgens de rechter is er voldoende bewijs.</p>
<h3>Romy</h3>
<p>Op het moment dat Savannah vermist was, werd er ook gezocht naar de 14-jarige Romy. Zij kwam op 2 juni 2017 niet thuis uit school. Haar lichaam werd snel gevonden en de dader - een 14-jarige jongen - werd kort daarna opgepakt. Hij gaf toe Romy te hebben misbruikt én gedood. In november vorig jaar oordeelde de rechter dat de jongen ook de maximale jeugdstraf krijgt, net als de dader van Savannah. Vanwege zijn leeftijd hoeft hij niet twee maar één jaar naar een jeugdinrichting.</p>  
