---
id: 90e2aefc015b490d9b5a566ccc091bdb
type: nieuws
layout: post
title: "Chaos in Italiaanse politiek: wat is er aan de hand?"
permalink: /nieuws/chaos-in-italiaanse-politiek-wat-is-er-aan-de-hand/
date: 2022-05-11T19:16:41.067Z
author: 7biA1WiYB
excerpt: "Spannende tijden in de Italiaanse politiek. Premier Giuseppe Conte (op de foto hierboven) heeft gisteren ontslag genomen. En daarmee is de chaos in de regering compleet. Komen er straks verkiezingen en komt daarmee de populist Matteo Salvini aan de macht? Of gaat de linkse partij de huidige premier helpen?  "
seo:
  description: "Chaos in Italiaanse politiek: wat is er aan de hand?"
  title: "Chaos in Italiaanse politiek: wat is er aan de hand?"
---
Spannende tijden in de Italiaanse politiek. Premier Giuseppe Conte (op de foto hierboven) heeft gisteren ontslag genomen. En daarmee is de chaos in de regering compleet. Komen er straks verkiezingen en komt daarmee de populist Matteo Salvini aan de macht? Of gaat de linkse partij de huidige premier helpen?  

    <p>Die regeringscrisis was ontstaan nadat Salvini, minister van Binnenlandse Zaken én leider van de rechts-nationalistische partij Lega, twee weken geleden zijn vertrouwen in de huidige regering had opgezegd. De regering waar hij zelf deel van uit maakt dus. De belangrijkste twee partijen in de regering zijn de Vijfsterrenbeweging van Conte en de populistische Lega van Salvini. </p>
<h3>Volledige macht</h3>
<p>Populist Salvini (op de foto hieronder) wil nu het liefst nieuwe verkiezingen. Hij hoopt dat hij bij vervroegde verkiezingen zóveel stemmen haalt dat hij premier kan worden. Twee weken geleden riep hij op een vol plein in de Italiaanse stad Pescara dat hij ‘de volledige macht wilde’ en dat het tijd was dat de Italianen weer naar de stembus gingen. </p>
<p><div class="media media-element-container media-default"><div id="file-538152" class="file file-image file-image-jpeg">

        
  
  <div class="content">
    <img alt="EPA" title="Foto: EPA" height="2047" width="3072" class="media-element file-default" data-delta="2" src="https://7dagen.netlify.app/sites/default/files/ANP-77230989_0.jpg">  </div>

  
</div>
</div>
<p>Lega staat in de peilingen op 38 procent, ruim het dubbele ten opzichte van de laatste landelijke verkiezingen, anderhalf jaar geleden.</p>
<h3>Hoe nu verder?</h3>
<p>Maar het is nu zeer de vraag of die verkiezingen er wel komen. Het kan zomaar zijn dat Salvini zijn politieke tegenstanders heeft onderschat. De linkse partij Partito Democratico wil premier Conte namelijk wel uit de brand helpen. Samen met de partij van Conte zou er dan een meerderheid zijn en kan de partij van Salvini zelfs buitengesloten worden. </p>
<p>De bal ligt nu bij president Sergio Mattarella die de komende dagen zal onderzoeken wat de mogelijkheden zijn.</p>  
