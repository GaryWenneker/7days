---
id: c91e50f1d6a84ec5825b930fae2a4c8e
type: nieuws
layout: post
title: "'Roep boe tegen spookfietsers'"
permalink: /nieuws/roep-boe-tegen-spookfietsers/
date: 2022-05-11T19:16:41.067Z
author: 7biA1WiYB
excerpt: "'Roep boe tegen spookfietsers'. Zo heette de campagne tegen spookfietsers op de Erasmusbrug in Rotterdam. De tekst en een tekening van een fietsend spookje, werden daarvoor op het wegdek van de brug geschilderd.  "
seo:
  description: "'Roep boe tegen spookfietsers'"
  title: "'Roep boe tegen spookfietsers'"
---
'Roep boe tegen spookfietsers'. Zo heette de campagne tegen spookfietsers op de Erasmusbrug in Rotterdam. De tekst en een tekening van een fietsend spookje, werden daarvoor op het wegdek van de brug geschilderd.  

    <p>Volgens onderzoekers van de <a href="https://www.rotterdam.nl/nieuws/minder-spookfietsers/" target="_blank">Gemeente Rotterdam</a> gebeurt het zo'n 420 keer per dag dat fietsers tegen de richting in over de Erasmusbrug fietsen. Ze komen dan met een noodvaart over het eenrichtingsfietspad naar beneden gesjeesd waardoor ze andere fietsers aan het schrikken maken. De gemeente wilde daar iets tegen doen en bedacht een experiment tegen spookrijders.</p>
<h3>Spookfietsers</h3>
<p>Voor het experiment werden behalve de oproep om boe te roepen tegen spookfietsers, ook grote pijlen met de goede rijrichting op de weg aangebracht. Fietsers die de goede kant op reden zagen een duim omhoog, fietsers die de verkeerde kant op gingen, zagen een duim omlaag. Ook ging voor spookrijders een speciaal verkeerslicht branden. Het aantal spookfietsers nam tijdens de proef met vijftig per dag af. </p>
<p>In <a href="https://www.nrc.nl/nieuws/2018/08/21/minder-spookfietsers-op-erasmusbrug-dankzij-boe-roepcampagne-a1613742" target="_blank">NRC </a>vertelt een van de bedenkers van de campagne, dat de afname niet kwam doordat Rotterdammers massaal 'Boe' tegen spookrijders riepen. De slogan was een grapje. Het ging er vooral om dat mensen zien dat tegen de richting inrijden niet oké is. 'Het helpt als zo'n norm dan ineens zichtbaar wordt, ook dankzij aandacht in de media.'</p>
<h3>Door rood</h3>
<p>Een andere proef ging over door rood fietsen. Daarvoor werden twee verschillende borden gebruikt. Het ene bord wees op de risico's van door rood fietsen: 'Ook jij kan geschept worden door een auto. Dit bepaal je zelf'. Het andere ging over sociaal gedrag: 'Veruit de meeste Rotterdammers stoppen voor rood. Jij ook?'. Wat bleek? Beide borden leidden tot bijna de helft minder doorrijders.</p>
<p>Later dit jaar onderzoekt de gemeente hoe je mensen zover kunt krijgen dat ze mét verlichting en zonder hun smartphone fietsen.</p>  
