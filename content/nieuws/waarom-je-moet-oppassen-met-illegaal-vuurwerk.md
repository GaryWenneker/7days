---
id: 0e3b30f8d9f94245bd67170ce7169ab2
type: nieuws
layout: post
title: "Waarom je moet oppassen met illegaal vuurwerk"
permalink: /nieuws/waarom-je-moet-oppassen-met-illegaal-vuurwerk/
date: 2022-05-11T19:16:41.067Z
author: 7biA1WiYB
excerpt: "Illegaal vuurwerk. Iedereen weet dat het niet mag, maar toch wordt het massaal gekocht. Dit jaar heeft de politie ruim 50.000 kilo verboden producten in beslag genomen.  "
seo:
  description: "Waarom je moet oppassen met illegaal vuurwerk"
  title: "Waarom je moet oppassen met illegaal vuurwerk"
---
Illegaal vuurwerk. Iedereen weet dat het niet mag, maar toch wordt het massaal gekocht. Dit jaar heeft de politie ruim 50.000 kilo verboden producten in beslag genomen.  

    <p>Dat is ruim 10.000 kilo meer dan in 2017. 'Dit jaar zijn er veel postpakketten onderschept', vertelt Ad Nieuwdorp, vuurwerkdeskundige bij de politie. 'Ook zijn er veel anonieme meldingen binnengekomen. Ondanks dat het er minder waren dan vorig jaar, waren ze wel vaker bruikbaar.'</p>
<h3>Heel krachtig</h3>
<p>Nieuwdorp waarschuwt voor illegaal vuurwerk. ‘Het is levensgevaarlijk. Bijvoorbeeld de Cobra, het geeft een enorme knal als je het afsteekt. Sommige soorten zijn net zo krachtig als een aanvalsgranaat. Er zit vaak flitskruit in, dat veel gevaarlijker is dan buskruit. Als-ie vlakbij afgaat, kan het echt flink misgaan.'</p>
<h3>Aanslagen en plofkraken</h3>
<p>'Het gaat niet om een vinger. Het kan handen kosten, maar ook levens’, zo legt hij uit. ‘Als een normaal rotje per ongeluk in je hand afgaat, levert dat vaak “slechts” een brandwond op of is er een stukje huid kapot. Bij illegaal vuurwerk is de schade veel groter. Met het flitskruit uit bijvoorbeeld een grote Cobra worden ook terroristische aanslagen en plofkraken gepleegd.'</p>
<p><div class="media media-element-container media-default"><div id="file-420405" class="file file-video file-video-youtube">

        <h2 class="element-invisible"><a href="/files/heftig-vuurwerk-afsteken-non-bucketlist-2">HEFTIG VUURWERK AFSTEKEN! - Non-Bucketlist #2</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="HEFTIG VUURWERK AFSTEKEN! - Non-Bucketlist #2" src="https://www.youtube.com/embed/tGENvHEo21o?wmode=opaque&controls=" name="HEFTIG VUURWERK AFSTEKEN! - Non-Bucketlist #2" frameborder="0" allowfullscreen="">Video van HEFTIG VUURWERK AFSTEKEN! - Non-Bucketlist #2</iframe>
</div>
  </div>

  
</div>
</div>
<p>‘Illegaal vuurwerk noemen wij eigenlijk professioneel vuurwerk, omdat het niet voor gewone mensen is bedoeld. Het wordt gebruikt voor professionele vuurwerkshows. Tijdens oud en nieuw, maar ook bijvoorbeeld op Koningsdag. De mensen die het dan afsteken, hebben daar een certificaat voor', vertelt Nieuwdorp. Maar wat mag dan wél? En waar moet je op letten?</p>
<h3>Vuurwerktips en -regels</h3>
<p>Het <strong>kopen van vuurwerk</strong> mag alleen tijdens de laatste drie dagen van het jaar. Dit jaar kan het al een dag eerder (vanaf donderdag 28 december) omdat één van die laatste dagen een zondag is.</p>
<p>Het <strong>afsteken van vuurwerk</strong> mag alleen van 31 december vanaf 18.00 uur tot 1 januari 2.00 uur. En dus: als je dat ervoor en/of erna doet, is het strafbaar. </p>
<p>1. Koop alleen goedgekeurd vuurwerk, dat is te herkennen aan de Nederlandse gebruiksaanwijzing. </p>
<p>2. Steek het vuurwerk aan met een aansteeklont, nooit met lucifers of een aansteker. </p>
<p>3. Zet vuurwerkpijlen in een standaard of fles met zand. Zo vliegen ze in de gewenste richting: omhoog. </p>
<p>4. Stap minstens zes grote passen achteruit als je het lontje hebt aangestoken. </p>
<p>5. Als een lontje niet aan wil, probeer het dan niet nog een keer. Je hebt vast vuurwerk genoeg. </p>
<p>6. Ga niet experimenteren met vuurwerk, maak het niet open en probeer het niet zelf na te maken.</p>
<p>7. Draag een veiligheidsbril. </p>
<p><div class="media media-element-container media-default"><div id="file-420409" class="file file-image file-image-jpeg">

        
  
  <div class="content">
    <img alt="Vuurwerk" title="Foto: Pixabay" height="1280" width="1920" class="media-element file-default" data-delta="1" src="https://7dagen.netlify.app/sites/default/files/fireworks-879461_1920.jpg">  </div>

  
</div>
</div><br><em>Meer weten? Ga dan naar <a href="https://www.vraaghetdepolitie.nl/vuurwerk">vraaghetdepolitie.nl/vuurwerk</a>.</em>  
