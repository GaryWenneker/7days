---
id: a32079e329de4dc9a15fc485141b47eb
type: nieuws
layout: post
title: "3 vragen over de Nicky Verstappen-schouw"
permalink: /nieuws/3-vragen-over-de-nicky-verstappen-schouw/
date: 2022-05-11T19:16:41.067Z
author: VeraBosch
auteur: Vera Bosch
avatar: /sites/default/files/styles/node_author/public/Vera.jpg?itok=2rBVlrSc
rubrieken:
  - nieuws
excerpt: "Niet betreden! Wandelaars op de Brunssumerheide moeten vandaag een blokje om. Het natuurgebied in Limburg is afgezet voor een speciaal onderzoek naar de dood van Nicky Verstappen in 1998. Drie vragen (en antwoorden) over dit onderzoek.  "
seo:
  description: "3 vragen over de Nicky Verstappen-schouw"
  title: "3 vragen over de Nicky Verstappen-schouw"
---
Niet betreden! Wandelaars op de Brunssumerheide moeten vandaag een blokje om. Het natuurgebied in Limburg is afgezet voor een speciaal onderzoek naar de dood van Nicky Verstappen in 1998. Drie vragen (en antwoorden) over dit onderzoek.  

    <h3>1. Wat gaan ze precies onderzoeken?</h3>
<p>De politie gaat een ‘schouw’ uitvoeren, dat betekent dat ze het plaats delict gaan bekijken. Op de Brunssumerheide gaan ze onder andere naar de plek waar Nicky verdween én de plek waar zijn lichaam werd gevonden. De rechters hopen straks beter te begrijpen wát er precies gebeurd kan zijn.</p>
<h3>2. Wie zijn bij de schouw aanwezig?</h3>
<p>De rechters, officieren van justitie, de familie van Nicky en<a href="/nieuws/speuren-naar-jos-brech-al-200-tips-moordzaak-nicky-verstappen" target="_blank"> verdachte Jos B</a>. gaan allemaal naar de Brunssumerheide. Het is dus een beetje als een rechtbankzitting, maar dan in de buitenlucht. Er is géén media aanwezig bij het onderzoek, dat bepaalde de rechter maandagochtend. Meerdere nieuwsorganisaties hadden aan de rechtbank gevraagd om bij de schouw aanwezig te zijn. Ook Jos B. en de familie van Nicky vonden dit prima. Maar volgens de rechtbank zou de pers het onderzoek kunnen verstoren.</p>
<h3>3. Wat weten we over de dood van Nicky?</h3>
<p>Nicky verdween in 1998 tijdens een kamp op de Brunssumerheide. Een dag later werd zijn lichaam zo’n 1200 meter van het kampterrein gevonden. Jarenlang was onbekend wat er met de 11-jarige jongen was gebeurd. In januari 2018, twintig jaar na zijn verdwijning, werd een groot DNA-onderzoek gestart onder mannen die in de buurt van het plaats delict wonen. Vorig jaar augustus werd uit dit onderzoek Jos B. aangemerkt als verdachte na een match met het DNA op de kleding van Nicky. Hij zit sindsdien in de cel, maar <a href="/nieuws/jos-b-ik-weet-van-niks-ik-heb-het-niet-gedaan" target="_blank">ontkent</a> iets met de moord te maken te hebben.</p>  
