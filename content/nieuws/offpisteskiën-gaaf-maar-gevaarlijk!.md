---
id: 9d6a958901e64cd9b8f9df73e1f14401
type: nieuws
layout: post
title: "Offpisteskiën? Gaaf, maar gevaarlijk!"
permalink: /nieuws/offpisteskiën-gaaf-maar-gevaarlijk!/
date: 2022-05-11T19:16:41.067Z
author: 7biA1WiYB
excerpt: "Het wintersportseizoen is in volle gang. Goed voor veel sneeuwpret. Maar ook fatale sneeuwongelukken. Vooral onder skiërs en snowboarders die buiten de piste gaan, zoals de Franse scholieren vorige week en Franse militairen deze week. En dat terwijl het lawinegevaar nu extra groot is. Hoe komt dat? En wat is precies de aantrekkingskracht van offpiste gaan? De Nederlandse skiër en sneeuw-expert Meteo Morris vertelt. Met zijn voeten in een laag verse poeder.  "
seo:
  description: "Offpisteskiën? Gaaf, maar gevaarlijk!"
  title: "Offpisteskiën? Gaaf, maar gevaarlijk!"
---
Het wintersportseizoen is in volle gang. Goed voor veel sneeuwpret. Maar ook fatale sneeuwongelukken. Vooral onder skiërs en snowboarders die buiten de piste gaan, zoals de Franse scholieren vorige week en Franse militairen deze week. En dat terwijl het lawinegevaar nu extra groot is. Hoe komt dat? En wat is precies de aantrekkingskracht van offpiste gaan? De Nederlandse skiër en sneeuw-expert Meteo Morris vertelt. Met zijn voeten in een laag verse poeder.  

    <p><strong>Poeder, Morris?</strong><br>‘Met drie vrienden ben ik op poederjacht in Oostenrijk. Offpiste-poedersneeuw is prachtig! Op een piste is de glijlaag keihard. Maar daarbuiten ligt vaak een prachtige onontgonnen laag zachte sneeuw. Daarop skiën geeft een heerlijk gevoel van vrijheid. Er is minder weerstand en je surft als het ware op de sneeuw.'</p>
<p>'Het lijkt alsof je zweeft. En als het dan zo opstuift onder je ski’s… Gisteren hadden we een fijne route in het Kleinwalsertal. De zon scheen. Er was een hele dump verse sneeuw gevallen. Deze mooie dag hebben we vast<em> in the pocket</em>.’</p>
<p><div class="media media-element-container media-default"><div id="file-15327" class="file file-image file-image-jpeg">

        
  
  <div class="content">
    <img title="Meteo Morris  Foto wePowder" height="320" width="320" class="media-element file-default" data-delta="1" src="https://7dagen.netlify.app/sites/default/files/Meteo%20Morris.jpg" alt="">  </div>

  
</div>
</div><br><strong>En ehm: <em>Meteo</em> Morris?</strong><br>‘Haha, ja. Dat is niet mijn echte naam. Morris wel. Mijn vrienden noemen me zo omdat ik al sinds ik jong ben weersvoorspellingen maak. Die maak ik nu ook onder mijn bijnaam voor onze site <a href="http://wepowder.nl/" target="_blank">wePowder</a>. Die zijn we begonnen om onze kennis over <em>freeriden</em> te delen.'
<p>'Eerst als hobby. Maar het is helemaal uit de hand gelopen. We kregen zoveel vragen van freeriders over de hele wereld dat we nu ook nog een Engelstalige, Franse en Duitse site hebben.’<br><br><strong>Freeriders?</strong><br>‘Mensen die buiten de piste willen skiën. Dat zijn er steeds meer. Logisch. Het ís ook gaaf. En het is ook makkelijker geworden met die brede ski’s van nu. Vroeger had je smalle en dan ging je off-piste véél te hard. Had je een soort raketten onder je voeten. Het is niet verboden om buiten de pistes te gaan. Maar je moet het eigenlijk alleen doen als je heel ervaren bent.'</p>
<p>'Voor de meeste mensen geldt: blijf gewoon op de piste. Wel zo veilig. En ook leuk! Want gevaarlijk is freeriden wel. Op die steile hellingen heb je nu eenmaal meer kans op lawines. En zeker nu, met het verhoogde lawinegevaar.’<br><div class="media media-element-container media-default"><div id="file-15347" class="file file-image file-image-jpeg">

        
  
  <div class="content">
    <img title="Een geblokte vlag bij Les Deux Alpes geeft lawinegevaar aan  Foto EPA" height="591" width="850" class="media-element file-default" data-delta="2" src="https://7dagen.netlify.app/sites/default/files/skien%203a.jpg" alt="">  </div>

  
</div>
</div><br><strong>Verhoogd lawinegevaar?</strong><br>‘Dat is nu in veel gebieden. Dat komt door instabiele sneeuw. Vaak bestaat de sneeuw uit meerdere lagen. Met kerst viel er een beetje, maar het was toen heel warm. Dat werd een versuikerde laag. Daar is nu een dikke laag goede sneeuw bovenop gevallen. Maar die kleeft niet goed vast aan de onderlaag.'
<p>'Door de bewegingen van een skiër kan er een breuk komen. Dan gaat de losse bovenlaag glijden. 90% van de lawines waaronder skiërs bedolven raken, is veroorzaakt door de skiërs zelf. En vaak hebben ze geen pieper bij zich.’<br><div class="media media-element-container media-default"><div id="file-15348" class="file file-image file-image-jpeg">

        
  
  <div class="content">
    <img title="Reddingswerkers zoeken na de lawine bij Les Deux Alpes naar slachtoffers  Foto EPA" height="573" width="850" class="media-element file-default" data-delta="3" src="https://7dagen.netlify.app/sites/default/files/skien%204a.jpg" alt="">  </div>

  
</div>
</div><br><strong>Pieper?</strong><br>‘Een apparaatje dat signalen uitzendt, zodat je gevonden kunt worden onder de sneeuw. In zoekstand kun je er ook bedolven vrienden mee vinden. Bij offpiste-skiën is goede <em>gear</em> en voorbereiding heel belangrijk. Ik doe het al twintig jaar. Maar ik ga pas als ik precies weet hoe het gebied in elkaar zit. Wat voor weer het wordt. Hoe de sneeuwconditie is. Hoe de lawineberichten zijn. Ik ski alleen met mensen die ook ervaren zijn en die ik vertrouw. We gaan altijd met een klein groepje, hooguit een man of vier. Dan heb je ook minder kans dat je een lawine triggert.'
<p>'We zijn altijd uitgerust met helm, schep, pieper en een sonde: een prikstok om pechvogels mee te traceren. Maar zelfs met voorbereiding kun je een lawine over je heen krijgen. Ik ben ook een keer bedolven. Heel beangstigend. Je kunt niks. Gelukkig staken mijn benen nog uit de sneeuw en mijn vrienden konden me snel uitgraven.'<br><div class="media media-element-container media-default"><div id="file-15349" class="file file-image file-image-jpeg">

        
  
  <div class="content">
    <img title="Deze piste bij Les Deux Alpes is afgesloten  Foto AFP" height="590" width="850" class="media-element file-default" data-delta="4" src="https://7dagen.netlify.app/sites/default/files/skien%205a.jpg" alt="">  </div>

  
</div>
</div><br><strong>De Franse scholieren?</strong><br>‘Zij gingen een afgesloten stuk piste op. Dat is echt een <em>no-go</em>. Die waarschuwingen staan er niet voor niets. Maar ik snap het wel. Zo ben ik zelf ook begonnen. De sneeuw ziet er aantrekkelijk uit. Het is mooi weer. Je ziet er andere mensen skiën.'
<p>'Het lijkt veilig. En als je leraar ook gaat... Maar toch: blijf altijd zelf nadenken. Sowieso wel handig in het leven. En trouwens, poeder is leuk. Maar morgen nog kunnen meemaken is ook leuk!’<br><div class="media media-element-container media-default"><div id="file-15350" class="file file-image file-image-jpeg">

        
  
  <div class="content">
    <img title="Jongeren steken kaarsjes aan om de slachtoffers van het lawine-ongeluk in Les Deux Alpes te herdenken  Foto AFP" height="566" width="850" class="media-element file-default" data-delta="5" src="https://7dagen.netlify.app/sites/default/files/skien%206a.jpg" alt="">  </div>

  
</div>
</div>  
