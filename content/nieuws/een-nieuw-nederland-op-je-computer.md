---
id: 9b78897184354557bedc3fc913ea0990
type: nieuws
layout: post
title: "Een nieuw Nederland op je computer"
permalink: /nieuws/een-nieuw-nederland-op-je-computer/
date: 2022-05-11T19:16:41.067Z
author: 7biA1WiYB
excerpt: "Het land doorkruisen zonder de deur uit te gaan. Dat kan sinds deze week. Nederland staat namelijk in het populaire computerspel Minecraft. En via Google Street View kun je straks gluren in  natuurgebieden.    "
seo:
  description: "Een nieuw Nederland op je computer"
  title: "Een nieuw Nederland op je computer"
---
Het land doorkruisen zonder de deur uit te gaan. Dat kan sinds deze week. Nederland staat namelijk in het populaire computerspel Minecraft. En via Google Street View kun je straks gluren in  natuurgebieden.    

    <p>Hebben je ouders jullie huis gruwelijk ingericht? Of is je schoolgebouw extreem saai? Dan heb je nu de kans om het over te doen. Virtueel dan. De mensen van <a href="http://www.geofort.nl/">GeoFort Herwijnen</a> hebben namelijk alle straten, huizen, rivieren en wegen van Nederland in de bouwgame Minecraft gezet. In grote, grijze blokken. Zodat jij, en alle andere spelers die daar zin in hebben, er wat moois van kunnen maken.<br><br><strong>Goede ideeën</strong><br>In het gloednieuwe nep-Nederland zijn jongeren aangesteld als Minecraft-burgemeesters en commissarissen. Zij houden in de gaten of de boel een beetje netjes en mooi blijft en iedereen zich aan de regels houdt. Ons land is niet trouwens alleen voor de lol in Minecraft gezet. De bedenkers geloven dat je goede ideeën voor de echte wereld krijgt, als je ze eerst in computerblokjes uitprobeert.<br><br><strong>Onbewoond eiland</strong><br>En deze week werd nóg een stukje Nederland geüpload. Mensen van Google Street View filmden het onbewoonde eilandje Griend. Hierna willen ze nog 24 andere natuurgebieden op camera zetten. Begin volgend jaar kun je via de computer gluren tussen bosjes en bomen waar je anders misschien moeilijk komt. Best handig. Als het regent.  </p>  
