---
id: de986c04b13d492c9a5fae70b8dcdfc5
type: nieuws
layout: post
title: "Kan Donald Trump worden afgezet als president?"
permalink: /nieuws/kan-donald-trump-worden-afgezet-als-president/
date: 2022-05-11T19:16:41.067Z
author: 7biA1WiYB
excerpt: "Het nieuws over president Trump houdt maar niet op. Dit weekend besloot een hoge Amerikaanse rechter tijdelijk een streep door Trumps inreisverbod te zetten. De president was woest: een 'nep-rechter', noemde hij hem. Veel mensen, zélfs Trumpsfans, vinden dat-ie te ver gaat. Veel Amerikanen vragen zich stiekem af: 'Kan Trump worden afgezet als president?'  "
seo:
  description: "Kan Donald Trump worden afgezet als president?"
  title: "Kan Donald Trump worden afgezet als president?"
---
Het nieuws over president Trump houdt maar niet op. Dit weekend besloot een hoge Amerikaanse rechter tijdelijk een streep door Trumps inreisverbod te zetten. De president was woest: een 'nep-rechter', noemde hij hem. Veel mensen, zélfs Trumpsfans, vinden dat-ie te ver gaat. Veel Amerikanen vragen zich stiekem af: 'Kan Trump worden afgezet als president?'  

    <h3>Een president afzetten, is dat in Amerika eigenlijk mogelijk?</h3>
<p>Ja, in theorie zou dat kunnen. Een <em>impeachment</em>, noemen de Amerikanen dat. Het is een clausule in de Amerikaanse wet om een president het Witte Huis uit te jagen als-ie zich schuldig maakt aan hoogverraad, omkoperij of andere 'zware misdrijven'.</p>
<h3>Hoe gaat zo'n impeachment in z'n werk?</h3>
<p>Dat is nog een hele procedure. Het Huis van Afgevaardigden, het lagerhuis in Amerika, moet besluiten om zo'n <em>impeachment </em>in gang te zetten als de Commissie voor Justitie daar om vraagt. Dan moet er in het Huis van Afgevaardigen wél een tweederde meerderheid zijn om de procedure voort te zetten. Vervolgens moet ook de Senaat, dat een treetje hoger staat dan het Huis van Afgevaardigen, erover stemmen. Ook daar is een tweederde meerderheid nodig. Als dát lukt, dan kan de president worden afgezet.</p>
<h3>Is er in de geschiedenis ooit een Amerikaanse president afgezet?</h3>
<p>Nee. Maar twee keer wel bijna. De eerste keer was in 1868, vlak na de Amerikaanse burgeroorlog. President Andrew Johnson wist de procedure, met één stem verschil, te overleven. De tweede keer was 131 jaar later, in 1999. Toen was president Bill Clinton het haasje, omdat hij had gelogen over een affaire met een medewerkster van het Witte Huis. Clinton overleefde de stemming en hoefde niet weg.</p>
<p><div class="media media-element-container media-default"><div id="file-415681" class="file file-image file-image-jpeg">

        
  
  <div class="content">
    <img alt="Bill Clinton en zijn impeachment in 1999" title="Beeld: EPA" height="762" width="1380" class="media-element file-default" data-delta="1" src="https://7dagen.netlify.app/sites/default/files/ANP-759199.jpg">  </div>

  
</div>
</div>
<h3>Maar nu even ter zake: hoe groot is de kans dat Donald Trump zal worden afgezet als president?</h3>
<p>Die kans is héél klein. Want Trump moet zich dan eerst schuldig maken aan een 'zwaar misdrijf'. En ook al vinden sommige Amerikanen zijn plannen 'misdadig', misdrijven zijn het niet. </p>
<p>Bovendien moeten zowel het Huis als Afgevaardigden als de Senaat over Trumps politieke lot beslissen. De meeste leden zijn van dezelfde Republikeinse partij als Trump. Die moeten hun Republikeinse president wel héél erg beu zijn als ze tegen hem willen stemmen.</p>
<h3>Maar stel dat het nu tóch gebeurt. Wie volgt Trump dan op als president?</h3>
<p>Dat zal waarschijnlijk vice-president Mike Pence worden. Hij zal door de Republikeinse meerderheid worden gesteund. Maar voorlopig blijft hij gewoon het hulpje van Trump: en die dendert vrolijk verder.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
