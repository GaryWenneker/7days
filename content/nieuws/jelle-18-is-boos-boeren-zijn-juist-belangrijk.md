---
id: 6ffc51bf971048da8c82906f67ef9a8c
type: nieuws
layout: post
title: "Jelle (18) is boos: 'Boeren zijn juist belangrijk'"
permalink: /nieuws/jelle-18-is-boos-boeren-zijn-juist-belangrijk/
date: 2022-05-11T19:16:41.067Z
author: 7biA1WiYB
excerpt: "Boeren vinden dat ze te veel worden neergezet als milieuvervuilers en dierenmishandelaars. Dat het stikstofprobleem ook nog in hun schoenen wordt geschoven vinden ze te ver gaan. Daarom demonstreerden duizenden boeren dinsdag in Den Haag. Jelle (18) uit Witteveen was één van hen en vertelt vanaf het Malieveld.  "
seo:
  description: "Jelle (18) is boos: 'Boeren zijn juist belangrijk'"
  title: "Jelle (18) is boos: 'Boeren zijn juist belangrijk'"
---
Boeren vinden dat ze te veel worden neergezet als milieuvervuilers en dierenmishandelaars. Dat het stikstofprobleem ook nog in hun schoenen wordt geschoven vinden ze te ver gaan. Daarom demonstreerden duizenden boeren dinsdag in Den Haag. Jelle (18) uit Witteveen was één van hen en vertelt vanaf het Malieveld.  

    <p>Met drie vrienden vertrok Jelle vannacht om 00.00 uur op de tractor richting Den Haag. Ze konden niet sneller dan dertig kilometer per uur en die rit duurde dus wel even. Vanmorgen om 11.00 uur kwamen ze aan op het Malieveld, waar veel boeren protesteerden. 'Ik heb de hele nacht niet geslapen. Onderweg keken veel mensen naar ons en het was eigenlijk heel gezellig. Ik ben nu wel een beetje moe, maar ik ben vooral trots dat dat ik hier sta. We zijn vandaag met zoveel boeren bij elkaar, dat is echt bijzonder.'</p>
<h3>Steeds meer regels</h3>
<p>Jelle werkt op de boerderij van zijn ouders in Drenthe. Ze hebben 48.000 kippen en dertig hectare akkerbouw. Dat berdrijf wil hij straks met zijn broer overnemen. Volgens Jelle komen er de laatste tijd te veel regels bij, waardoor het werk steeds moeilijker wordt. Zo stelde Tweede Kamerlid Tjeerd de Groot (D66) dat alle boerden de helft van hun vee moeten inleveren. 'Dan zouden wij het dus met 24.000 kippen moeten doen. Ik hoop echt niet dat dat gebeurt, want dat kan mijn toekomst in gevaar brengen. Dan verdienen we gewoon te weinig om ervan te kunnen leven.'</p>
<p><em>De tekst gaat verder na de foto.</em></p>
<p><div class="media media-element-container media-default"><div id="file-538498" class="file file-image file-image-jpeg">

        
  
  <div class="content">
    <img alt="Foto Jelle" title="Foto Jelle" height="1599" width="899" style="width: 600px; height: 1067px;" class="media-element file-default" data-delta="1" src="https://7dagen.netlify.app/sites/default/files/Jelle.jpg">  </div>

  
</div>
</div><em>Jelle reed in tien uur op zijn tractor naar Den Haag</em>
<h3>Begrip van Schouten</h3>
<p>De boeren vinden ook dat het stikstofprobleem in hun schoenen geschoven wordt. De Groot bedacht deze maatregel om de uitstof van <a href="https://7dagen.netlify.app/nieuws/boze-boeren-maar-hoe-zit-het-eigenlijk-met-stikstof">stikstof </a>te verminderen, omdat dat voor een groot deel uit de scheten en de gassen van dieren komt. Minister Schouten (Landbouw) zei vandaag de boeren juist te begrijpen. 'Zolang ik minister ben, komt er geen halvering van de veestapel.'</p>
<h3>Respect voor boeren</h3>
<p>Jelle snapt wel dat er iets moet veranderen, maar vindt dit niet de manier. 'Wij krijgen van alle kanten kritiek, maar Schiphol kan bijvoorbeeld gewoon doorgaan. Terwijl vliegen ook slecht is voor het milieu. En boeren zijn juist heel belangrijk voor Nederland. Zonder boeren hebben we geen eten. Daarom hoop ik vooral op één verandering: meer respect voor de boeren.'</p>
<p><i>Jelle en zijn familie hebben al best wat gedaan om hun boerderij te verduurzamen. Hoe ze dat gedaan hebben, lees je in 7Days met verschijningsdatum 4 oktober 2019.</i></p>  
