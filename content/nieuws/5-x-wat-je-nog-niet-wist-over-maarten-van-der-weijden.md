---
id: 23280e2150fa4f00b99f65a5213bc7df
type: nieuws
layout: post
title: "5 x wat je nog niet wist over Maarten van der Weijden"
permalink: /nieuws/5-x-wat-je-nog-niet-wist-over-maarten-van-der-weijden/
date: 2022-05-11T19:16:41.067Z
author: 7biA1WiYB
excerpt: "Meer en vaker eten én iets rustiger aandoen, met die goede voornemens begint zwemmer Maarten van der Weijden (38) vandaag aan zijn tweede Elfstedenzwemtocht. Vijf weetjes over deze topsporter met een missie.  "
seo:
  description: "5 x wat je nog niet wist over Maarten van der Weijden"
  title: "5 x wat je nog niet wist over Maarten van der Weijden"
---
Meer en vaker eten én iets rustiger aandoen, met die goede voornemens begint zwemmer Maarten van der Weijden (38) vandaag aan zijn tweede Elfstedenzwemtocht. Vijf weetjes over deze topsporter met een missie.  

    <p>Vorig jaar probeerde hij dat ook, maar toen bereikte hij de finish niet. In augustus begon de langafstandszwemmer aan de langste zwemtocht van zijn leven: tweehonderd kilometer langs elf Friese steden. Moedig vecht hij tegen kou, honger en extreme vermoeidheid en heel Nederland leeft mee. </p>
<p>Op dag 2 moest hij - na 163 kilometer en 55 uur zwemmen - uitgeput opgeven. Toch is de missie geslaagd, want de zwemmer haalt ruim vijf miljoen euro op voor kankeronderzoek. Vandaag duikt hij opnieuw het water in voor een tweede poging. Wist jij dit al over deze held?</p>
<h3>1. Kampioen</h3>
<p>Maarten van der Weijden begint al jong met zwemmen. Na zijn eerste succes in 1997 bij de Europese Jeugdkampioenschappen vrije slag gaat het snel. Drie jaar op rij is Van der Weijden Nederlands kampioen op de 400, 800 en 1500 meter vrije slag. Ook in open water en bij de wereldkampioenschappen in Hawaii in 2000 eindigt hij bij de snelste zwemmers. </p>
<h3>2. Pech en geluk</h3>
<p>Als Van der Weijden 19 jaar is gaat het mis. Hij blijkt acute lymfatische leukemie te hebben, bloedkanker. Een half jaar lang ondergaat hij zware behandelingen, waaronder chemokuren en stamceltransplantatie. Pas na vier jaar wordt hij volledig genezen verklaard. Zelf zegt de topzwemmer dat hij vooral geluk heeft gehad: ‘Je geneest niet van kanker omdat je positief denkt, of omdat je vecht. Je kunt er niks tegen doen.’ Zijn levensmotto is dan ook: accepteer de pech en ga verder met je leven. </p>
<h3>3. Oympische medaille</h3>
<p>Na zijn genezing duikt Van der Weijden opnieuw met volle inzet het water in. Hij traint zeven uur per dag en slaapt zelfs in een hoogtetent om zijn uithoudingsvermogen te vergroten. In 2008 wint hij een gouden Olympische medaille voor de 10 kilometer. </p>
<h3>4. Wiskundeknobbel</h3>
<p>Als Van der Weijden al op weg is om topsporter te worden, gaat hij ook wiskunde studeren. Op zijn eindlijst op school staat namelijk voor wiskunde A en B een 10. In 2005 haalt Van der Weijden zijn bachelor wiskunde aan de Universiteit Utrecht.</p>
<h3>5. Meditatie</h3>
<p>In 2017 zwemt Van der Weijden het Kanaal tussen Engeland en Frankrijk over. Heen én terug. Hij zei toen dat zo’n lange zwemtocht een vorm van meditatie voor hem is. Het geld dat Van der Weijden binnenhaalt met zijn extreme zwemacties is voor onderzoek naar kanker.</p>
<p><em>Hier kun je Maarten van der Weijden vandaag <a href="http://www.11stedenzwemtocht.nl/live/">live volgens</a> tijdens zijn tweede Elfstedenzwemtocht.</em></p>  
