---
id: 0686c52dadb64f17bf227fcb260acf7e
type: nieuws
layout: post
title: "Deense uitvinder riskeert levenslang na duikbootmoord"
permalink: /nieuws/deense-uitvinder-riskeert-levenslang-na-duikbootmoord/
date: 2022-05-11T19:16:41.067Z
author: 7biA1WiYB
excerpt: "De Deense uitvinder Peter Madsen is aangeklaagd voor moord op de Zweedse journaliste Kim Wall. Als het aan het Deense OM ligt krijgt hij levenslang voor de 'duikbootmoord'. Wat heeft Madsen, die ooit nog de held van Denemarken was, op zijn geweten?  "
seo:
  description: "Deense uitvinder riskeert levenslang na duikbootmoord"
  title: "Deense uitvinder riskeert levenslang na duikbootmoord"
---
De Deense uitvinder Peter Madsen is aangeklaagd voor moord op de Zweedse journaliste Kim Wall. Als het aan het Deense OM ligt krijgt hij levenslang voor de 'duikbootmoord'. Wat heeft Madsen, die ooit nog de held van Denemarken was, op zijn geweten?  

    <p>Gek én geniaal. Zo wordt Peter Madsen omschreven. Want zelf een raket bouwen om de ruimte in te gaan, dat is wel heel krankzinnig, toch? Al van kleins af aan is de Deen geïnteresseerd in ruimtevaart. Op zijn vijftiende knutselt hij al zijn eigen raketten. Voor advies loopt hij zonder afspraak het kantoor van de Deense ruimtevaartorganisatie binnen. Op school praat hij het liefst met zijn leraren scheikunde en natuurkunde over raketvloeistoffen.</p>
<p>Een ondernemend type: een van zijn raketten bereikt een hoogte van zo’n 330 meter voor-ie weer op het grasveld bij zijn school landt.</p>
<h3>Ruzie</h3>
<p>Na zijn examens gaat Madsen naar de universiteit, maar een opleiding afmaken doet hij niet. In plaats daarvan leert hij zichzelf alles aan. Hij richt meerdere bedrijfjes op. Zijn grootste droom: met een zelfgebouwde raket naar de ruimte vliegen. De Deen noemt zichzelf een ‘inventrepaneur’: een <em>inventer</em> en een <em>entrepreneur</em> die extreme machines ontwerpt, samen met anderen.</p>
<p>Al is samenwerken niet Madsens sterkste punt. Met een groep vrijwilligers begint hij in 2008 al aan de duikboot UC3 Nautilus, maar door onenigheid blijft Madsen als enige over. Ook met de mede-eigenaar van zijn raketbedrijfje krijgt hij ruzie. Weinig sympathiek is-ie misschien niet, toch wordt <em>Rocket Madsen</em> in Denemarken jarenlang gezien als held.</p>
<p><div class="media media-element-container media-default"><div id="file-420804" class="file file-image file-image-jpeg">

        
  
  <div class="content">
    <img alt="Kim Wall" title="Beeld: AFP" height="887" width="1495" class="media-element file-default" data-delta="1" src="https://original.sevendays.nl/sites/default/files/87585948020728ca6adaa66fa69aae8b73373e1ceeae63b1f888a8d7e4f44c52.jpg">  </div>

  
</div>
</div>
<h3>Diep gezonken</h3>
<p>Sinds vorig jaar is die opinie volledig omgeslagen. Op 10 augustus 2017 stapt de Zweedse journaliste Kim Wall aan boord op zijn onderzeeër om een reportage te maken. Dat is er nooit van gekomen.</p>
<p>De onderzeeër zinkt en Madsen wordt alleen van boord gehaald. De journaliste heeft-ie veilig in Kopenhagen afgezet, beweert hij. Maar een week later wordt een deel van Walls lichaam in zee gevonden, vastgemaakt aan een stuk metaal. De uitvinder verklaart daarop dat Wall door een ongeluk om het leven was gekomen en hij haar in zee heeft gedropt. De weken erna worden in het water nog meer lichaamsdelen van Wall gevonden.</p>
<p><div class="media media-element-container media-default"><div id="file-420805" class="file file-image file-image-jpeg">

        
  
  <div class="content">
    <img alt="Peter Madsen" title="Beeld: AFP" height="760" width="1376" class="media-element file-default" data-delta="1" src="https://original.sevendays.nl/sites/default/files/ANP-52852381.jpg">  </div>

  
</div>
</div>
<h3>Moordfilmpjes</h3>
<p>Niet alleen in het water, ook op de computer van Madsen duikt nieuw bewijs op: daar vindt de politie filmpjes waarin vrouwen worden gewurgd. Het net om Madsen sloot zich snel: uiteindelijk bekende hij haar lichaam te hebben verminkt, maar haar niet vermoord te hebben.</p>
<p>De uitvinder zit sinds het incident vast. Nu is Madsen aangeklaagd voor moord. Dieper zinken dan dat, dat kan haast niet.</p>  
