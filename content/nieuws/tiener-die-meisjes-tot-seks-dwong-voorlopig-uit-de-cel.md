---
id: 7c610918cf484873b929ad605c6504b4
type: nieuws
layout: post
title: "Tiener die meisjes tot seks dwong voorlopig uit de cel"
permalink: /nieuws/tiener-die-meisjes-tot-seks-dwong-voorlopig-uit-de-cel/
date: 2022-05-11T19:16:41.067Z
author: 7biA1WiYB
excerpt: "Een 19-jarige jongen uit Bavel (Noord-Brabant) die meerdere minderjarige meisjes zou hebben gedwongen tot seks, mag de komende maanden thuis wachten op de rechtszaak.  "
seo:
  description: "Tiener die meisjes tot seks dwong voorlopig uit de cel"
  title: "Tiener die meisjes tot seks dwong voorlopig uit de cel"
---
Een 19-jarige jongen uit Bavel (Noord-Brabant) die meerdere minderjarige meisjes zou hebben gedwongen tot seks, mag de komende maanden thuis wachten op de rechtszaak.  

    <p>De verdachte zat al negen maanden in de gevangenis, maar mag daar nu dus weg. Volgens <a href="https://www.bndestem.nl/breda/zedenverdachte-uit-bavel-19-krijgt-enkelband~a270c044/" target="_blank">BN De Stem</a> heeft de rechtbank dat besloten. Volgens zijn advocaat had de tiener het enorm zwaar in de gevangenis omdat hij zou zijn bedreigd en mishandeld door andere gevangenen. </p>
<h3>Naaktfoto's</h3>
<p>De jongen zit al sinds juni vast omdat hij onder andere wordt beschuldigd van het verkrachten van een 12-jarig meisje en ontucht (verboden seksuele handelingen) met een 13-jarig meisje. Ook zou de verdachte tientallen jonge meisjes hebben gechanteerd met naaktfoto's die hij van hen had gekregen via Snapchat. Hij dreigde de foto's online te zetten als de slachtoffers niet wilden afspreken.</p>
<h3>Enkelband</h3>
<p>Dat de tiener nu uit de gevangenis is, betekent niet dat-ie mag gaan en staan waar hij wil. Zo moet hij een enkelband om waarmee hij in de gaten wordt gehouden. Ook is afgesproken dat de verdachte zijn computer alleen maar mag gebruiken voor huiswerk en dat hij geen contacten mag leggen via social media. Verder legde de rechtbank hem een contactverbod op met de slachtoffers die nu bekend zijn. De jongen mag ook niet in hun woonplaatsen komen.</p>  
