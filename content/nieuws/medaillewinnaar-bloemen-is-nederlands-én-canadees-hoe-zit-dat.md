---
id: 451786c5b70845de97124044236c139f
type: nieuws
layout: post
title: "Medaillewinnaar Bloemen is Nederlands én Canadees. Hoe zit dat?"
permalink: /nieuws/medaillewinnaar-bloemen-is-nederlands-én-canadees-hoe-zit-dat/
date: 2022-05-11T19:16:41.067Z
author: 7biA1WiYB
excerpt: "T J Flowers, oftewel: Ted-Jan Bloemen won donderdag goud op de 10 kilometer. De van oorsprong Nederlandse schaatser sleepte namens Canada zijn medaille binnen. Hoe zit dat?   "
seo:
  description: "Medaillewinnaar Bloemen is Nederlands én Canadees. Hoe zit dat?"
  title: "Medaillewinnaar Bloemen is Nederlands én Canadees. Hoe zit dat?"
---
T J Flowers, oftewel: Ted-Jan Bloemen won donderdag goud op de 10 kilometer. De van oorsprong Nederlandse schaatser sleepte namens Canada zijn medaille binnen. Hoe zit dat?   

    <p>Bloemen zette donderdag op de olympische tien kilometer een tijd neer van 12.39,77. Met dat olympisch record won hij goud en onttroonde hij de regerend kampioen van Sotsji, Jorrit Bergsma. Sven Kramer liet Bloemen mijlenver achter zich.</p>
<h3>1. Wie is Ted-Jan Bloemen eigenlijk?</h3>
<p>Ted Jan Bloemen werd in 1986 geboren in het Zuid-Hollandse Leiderdorp. Toen Bloemen voor Nederland schaatste was hij een atleet die niet echt in de spotlights stond. Het lukte hem in 2010 én 2014 niet om zich te kwalificeren voor de Winterspelen. Anders dan de charismatische Kramer werd hij keer op keer gedumpt door sponsoren. Eigenlijk kwam hij er gewoon niet aan te pas, mede dankzij zijn 'luie' reputatie.</p>
<h3>2. Maar hoe komt hij dan in Canada terecht?</h3>
<p>Dat komt door zijn schaatsgekke vader. Die probeerde meerdere keren zijn zoon ervan te overtuigen om te emigreren naar Canada, omdat er daar meer kansen - want minder concurrentie - voor hem zouden zijn. En ja hoor, in 2014 pakte Bloemen dan toch echt het vliegtuig.</p>
<h3>3. Maar kan dat dan zomaar?</h3>
<p>Nee, dat kan niet zomaar. Bloemen kon de Canadese Nationaliteit krijgen omdat zijn vader is geboren in Canada. Een paar maanden voor de winterspelen van 2014 in Sotsji stuurde Bloemen een mail naar de Canadese bondscoach (ook iemand die uit Nederland komt) en al snel kon hij zich daar aansluiten.</p>
<p><em>Tekst loopt door onder de video</em></p>
<p><div class="media media-element-container media-default"><div id="file-532444" class="file file-video file-video-youtube">

        <h2 class="element-invisible"><a href="/files/how-canada-made-ted-jan-bloemen-champion-speed-skater">How Canada Made Ted-Jan Bloemen a Champion Speed Skater</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="How Canada Made Ted-Jan Bloemen a Champion Speed Skater" src="https://www.youtube.com/embed/OqwEUeSgorw?wmode=opaque&controls=" name="How Canada Made Ted-Jan Bloemen a Champion Speed Skater" frameborder="0" allowfullscreen="">Video van How Canada Made Ted-Jan Bloemen a Champion Speed Skater</iframe>
</div>
  </div>

  
</div>
</div>
<h3>4. En toen?</h3>
<p>In Canada kreeg Bloemen vier jaar vastigheid. Zijn nieuwe coach zag het talent van Bloemen. Maar hij had wel een grote schop onder z'n kont nodig. Bloemen leefde niet genoeg als een prof. Toen hij een keer een week terugging naar Nederland en daar een hele week niet trainde, kreeg hij een flinke preek en een streng trainingsschema.</p>
<h3>5. Vindt hij het niet jammer dat hij niet in het oranje op het podium staat?</h3>
<p>Nee, want 'TJ Flowers' voelt zich inmiddels een echte Canadees. Hij is in Canada getrouwd en woont in Calgary. Zijn gouden medaille vierde hij dan ook met de Canadese fans in hun fanhuis.</p>  
