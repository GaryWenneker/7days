---
id: a2fbdd95c52640f6a246d24163ab59d8
type: nieuws
layout: post
title: "4 vragen over de vrachtwagen-lichamen in Engeland"
permalink: /nieuws/4-vragen-over-de-vrachtwagen-lichamen-in-engeland/
date: 2022-05-11T19:16:41.067Z
author: 7biA1WiYB
excerpt: "Triest nieuws uit Engeland. Daar vond de politie een vrachtwagen met daarin 39 lichamen. Heel het land is geschokt om deze tragische gebeurtenis. Maar wat is er precies aan de hand? Dat vertellen we je aan de hand van vier vragen.  "
seo:
  description: "4 vragen over de vrachtwagen-lichamen in Engeland"
  title: "4 vragen over de vrachtwagen-lichamen in Engeland"
---
Triest nieuws uit Engeland. Daar vond de politie een vrachtwagen met daarin 39 lichamen. Heel het land is geschokt om deze tragische gebeurtenis. Maar wat is er precies aan de hand? Dat vertellen we je aan de hand van vier vragen.  

    <h3>Wat is er gebeurd?</h3>
<p>In het Engelse plaatsje Grays, zo'n 37 kilometer van Londen, zijn door de politie 39 lichamen gevonden in een vrachtwagen. Het voertuig komt uit Bulgarije en is via een ferry van België naar Engeland gevaren. De overledenen, waarvan 38 volwassenen en één tiener, zijn van Chinese afkomst en hebben naar alle waarschijnlijkheid heel die rit in de vrachtauto gezeten.</p>
<h3>Hoe zijn deze mensen overleden?</h3>
<p>Dat is de politie aan het onderzoeken. Ze vermoeden dat het gaat om mensensmokkel, maar dat kan nog niet met zekerheid worden gezegd. Als dat het geval zou zijn, kunnen de mensen zijn overleden door bijvoorbeeld zuurstoftekort of uitdroging.</p>
<h3>Gebeurt dit vaker?</h3>
<p>Ja, veel vluchtelingen proberen West-Europa te bereiken omdat ze daar opgevangen kunnen worden en een beter en vooral veiliger leven tegemoet kunnen gaan. Een groot probleem is alleen dat veel vluchtelingen in tijden van bijvoorbeeld oorlog hun paspoort kwijtraken. Zonder paspoort is het verboden om landsgrenzen over te steken waardoor het voor veel migranten moeilijk is om in West-Europa te komen.</p>
<p>Daarom betalen ze mensensmokkelaars vaak duizenden euro’s om de reis achterin een vrachtwagen af te leggen. Dat is niet alleen verboden, maar ook nog eens levensgevaarlijk.</p>
<p>Het gaat helaas wel vaker fout, waaronder in 2015. Toen vond de politie in Oostenrijk 71 lichamen van vluchtelingen in de laadruimte van een vrachtwagen.</p>
<h3>En nu?</h3>
<p>De politie en het ministerie van Binnenlandse Zaken in Engeland zijn een onderzoek gestart naar wat er precies gebeurd is. Dat gaat nog wel even duren, zeggen ze. De 25-jarige chauffeur is in ieder geval aangehouden op verdenking van moord. Wat zijn rol in dit verhaal is, is nog onbekend.</p>  
