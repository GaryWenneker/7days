---
id: 64810dcaf5fb4d6c90470c26b17f170b
type: nieuws
layout: post
title: "Maduro: President in penarie-land"
permalink: /nieuws/maduro-president-in-penarie-land/
date: 2022-05-11T19:16:41.067Z
author: 7biA1WiYB
excerpt: "Het gaat niet goed met Venezuela. Het geld en de energie zijn zo goed als op. Tijd voor actie, vinden de politieke tegenstanders van president Maduro. Ze willen hem al tijden weghebben. En dat begint aardig te gaan lukken. Wie is Nicolás Maduro? En hoe werd hij de machtigste man van het land?   "
seo:
  description: "Maduro: President in penarie-land"
  title: "Maduro: President in penarie-land"
---
Het gaat niet goed met Venezuela. Het geld en de energie zijn zo goed als op. Tijd voor actie, vinden de politieke tegenstanders van president Maduro. Ze willen hem al tijden weghebben. En dat begint aardig te gaan lukken. Wie is Nicolás Maduro? En hoe werd hij de machtigste man van het land?   

    <p>Je hebt vast wel eens gehoord van <em>The American Dream</em>, de gewone krantenjongen die het tot president van de Verenigde Staten kan schoppen. Achterliggende gedachte: durf te dromen, alles is mogelijk. Venezuela heeft met Nicolás Maduro (53) een eigen variant. Hij groeide op in de volkswijken van de hoofdstad Caracas, in een zeer links gezin. Maduro werkte jarenlang als buschauffeur.<br><br><strong>Nippertje</strong><br>Daarnaast bemoeide hij zich maar wát graag met politiek. Zo hielp hij bij de oprichting van de socialistische partij die Hugo Chávez aan de macht hielp. In 1999 schopte Chávez het tot president en gaf hij Maduro de belangrijkste post in zijn regering: buitenlandminister. </p>
<p>Toen de president in 2012 ziek werd, nam Maduro zijn zaken waar. Een jaar later overleed Chávez. Er kwamen verkiezingen en Maduro won op het nippertje. Hij werd president. </p>
<p><div class="media media-element-container media-default"><div id="file-20934" class="file file-image file-image-png">

        
  
  <div class="content">
    <img title="Flos Vingerhoets" height="765" width="687" style="font-size: 13.008px; line-height: 20.0063px;" class="media-element file-default" src="https://7dagen.netlify.app/sites/default/files/Screen%20Shot%202016-04-13%20at%2015.08.06_3.png" alt="">  </div>

  
</div>
</div><em>Illustratie: <a href="http://wp.flosimage.com/">Flos Vingerhoets</a></em>
<p><strong>Extra dagje</strong><br>Eind goed al goed? Niet echt. Een groot deel van de Venezolanen moet niets van Maduro’s beleid hebben. Net als onder Chávez gaat het beroerd met het land. Venezuela in een diepe economische crisis. Zo is er een enorm tekort aan basisbehoeften als wc-papier en meel.<br><br>Dit soort producten moeten volgens de socialistische gedachte van Maduro betaalbaar zijn voor iedereen. Daarom gelden er vaste maximumprijzen. Maar die zijn bizar laag. Lager dan de kostprijs. Voor dat geld lukt het fabrikanten gewoon niet om het te maken.<br><br><div class="media media-element-container media-default"><div id="file-20940" class="file file-image file-image-jpeg">

        
  
  <div class="content">
    <img title="ANP" height="532" width="800" class="media-element file-default" src="https://7dagen.netlify.app/sites/default/files/ANP-46766678.jpg" alt="">  </div>

  
</div>
</div><em>Boze inwoners van Venezuela gaan de straat op om te demonstreren tegen Maduro</em><br><br><strong>Föhnen</strong><br>Gevolg: de economie zit in het slop want er wordt weinig geld verdiend. En de basisvoorraden raken op. Tel daarbij op de aanhoudende droogte, die voor nog meer problemen zorgt. Venezuela wekt een groot deel van de elektriciteit op met waterkracht. Minder water betekent minder stroom. Vandaar dus dat Maduro een poosje terug vrouwen opriep hun haar niet meer te föhnen om energie te sparen.<br><br>‘Ik vind dat vrouwen er mooier uitzien als ze met hun handen door hun haar gaan en hun haar natuurlijk laten drogen’, probeerde hij zijn woorden kracht bij te zetten. Een paar dagen eerder gaf hij ambtenaren vrijdag vrij. Want een dag extra geen draaiende fabrieken en brandende tl-balken bespaart ook stroom. 
<p><strong>In duigen</strong><br>De rechtse meerderheid in het parlement is het helemaal beu en vindt dat Maduro's regering weg moet. Ze willen een referendum waarin gestemd wordt over de president. Hiervoor zijn een boel handtekeningen nodig. Deze week haalden ze in alle staten van het land het vereiste aantal krabbels zodat een nieuwe stap kan worden gezet in de richting van een referendum. </p>
<p>Als dat referendum er uiteindelijk komt - dat is nog niet zeker - zal de president hoogstwaarschijnlijk worden weggestemd. Lijkt die <em>American dream</em> van Maduro toch in duigen te vallen... </p>
<p><div class="media media-element-container media-default"><div id="file-20936" class="file file-image file-image-jpeg">

        
  
  <div class="content">
    <img title="ANP" height="533" width="800" style="font-size: 13.008px; line-height: 20.0063px;" class="media-element file-default" src="https://7dagen.netlify.app/sites/default/files/tegenstander.jpg" alt="">  </div>

  
</div>
</div><em>Oppositieleider Henrique Capriles gaf vorige week een speech en roept de bevolking op om in een referendum tegen Maduro te stemmen.</em>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
