---
id: 9146862af52a4b1b846f0a921888ea59
type: nieuws
layout: post
title: "Met een bom naar school"
permalink: /nieuws/met-een-bom-naar-school/
date: 2022-05-11T19:16:41.067Z
author: 7biA1WiYB
excerpt: "Een jongen uit de Amerikaanse staat Utah is er gloeiend bij. Hij smokkelde maandag in zijn rugzak een bom zijn school binnen. Gelukkig kwam het ding niet tot ontploffing.  "
seo:
  description: "Met een bom naar school"
  title: "Met een bom naar school"
---
Een jongen uit de Amerikaanse staat Utah is er gloeiend bij. Hij smokkelde maandag in zijn rugzak een bom zijn school binnen. Gelukkig kwam het ding niet tot ontploffing.  

    <p>De jongen had de rugzak stiekem achter de frisdrankautomaat gezet in zijn school, de Pine View High School in St. George. Andere scholieren zagen dat er rook uit de rugzak kwam en waarschuwden de schoolleiding. Die haalde de politie erbij. De school werd ontruimd en de explosievenopruimingsdienst kwam om de rugzak te inspecteren. Er bleek een explosief in te zitten. Gelukkig werkte de bom niet goed en kwam er alleen een smeulende rook vanaf. De <em>bomb squad</em> heeft de boel onschadelijk gemaakt.<br><br><strong>Vlag van IS</strong><br>De politie wist al snel te achterhalen van wie de rugzak was en arresteerde de bommenmaker. Hij bleek allemaal spullen in huis te hebben om explosieven mee te maken. Ook lag er allerlei informatie over terreurgroep <a href="https://7dagen.netlify.app/nieuws/terreurgroep-voor-beginners">Islamitische Staat</a> (IS). De jongen bleek ook positieve posts over IS op internet te hebben gezet. De scholier is nu ook hoofdverdachte in een andere zaak. Op een middelbare school in Hurricane, vlakbij St. George, is laatst de Amerikaanse vlag die buiten hing vervangen door een vlag van IS. De politie van St. George gaf de oplettende scholieren die de rokende rugzak zagen een compliment. 'Dankzij hen is dit met een sisser afgelopen', zei een woordvoerder volgens lokale media.</p>  
