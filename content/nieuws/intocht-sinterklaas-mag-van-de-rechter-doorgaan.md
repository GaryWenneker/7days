---
id: 740d38420f454cbbbedb215946744e20
type: nieuws
layout: post
title: "Intocht Sinterklaas mag van de rechter doorgaan"
permalink: /nieuws/intocht-sinterklaas-mag-van-de-rechter-doorgaan/
date: 2022-05-11T19:16:41.067Z
author: 7biA1WiYB
excerpt: "De landelijke Sinterklaasintocht komende zaterdag kan doorgaan volgens plan. Dat besloot de rechter in Haarlem gisteren nadat tegenstanders van Zwarte Piet een zaak hadden aangespannen. De zaak liep tegen onder andere gemeente Zaanstad en de NTR, de omroep die het Sinterklaasjournaal uitzendt. De eis? Dat de pieten in de optocht geen zwart geschminkte gezichten of roetvegen hebben.   "
seo:
  description: "Intocht Sinterklaas mag van de rechter doorgaan"
  title: "Intocht Sinterklaas mag van de rechter doorgaan"
---
De landelijke Sinterklaasintocht komende zaterdag kan doorgaan volgens plan. Dat besloot de rechter in Haarlem gisteren nadat tegenstanders van Zwarte Piet een zaak hadden aangespannen. De zaak liep tegen onder andere gemeente Zaanstad en de NTR, de omroep die het Sinterklaasjournaal uitzendt. De eis? Dat de pieten in de optocht geen zwart geschminkte gezichten of roetvegen hebben.   

    <p>De rechtszaak werd aangespannen door de stichting <em>Majority Perspective</em>. Leden ervan protesteerden eerder deze week al tijdens de eerste uitzending van het <em>Sinterklaasjournaal</em>. Zwarte Piet vinden ze een 'racistische stereotypering'.</p>
<h3>Regels</h3>
<p>De rechter in Haarlem zei gisteren dat hij geen inhoudelijke uitspraak over de zaak kon doen. De stichting had zich volgens hem niet gehouden aan de wettelijke regels. Zo moet je voor een kort geding (spoedprocedure bij de rechtbank), vooraf overleggen met de partij die je beschuldigt. Dat had de stichting niet gedaan. De rechter zei ook dat de brief met de eisen bij een aantal beschuldigde partijen te laat was aangekomen. </p>
<h3>Mensenrechten</h3>
<p>Volgens de<a href="https://nos.nl/artikel/2259258-intocht-sinterklaas-hoeft-niet-te-worden-aangepast.html" target="_blank"> <em>NOS </em></a>stelde de rechter wel dat in deze zaak twee grondrechten botsen: het verbod op discriminatie tegenover het recht op vrije meningsuiting. Verder stelde hij dat er alleen kan worden ingegrepen vóórdat de tocht zou plaatsvinden, als het vrijwel zeker is dat er fundamentele mensenrechten bedreigd worden. Dat was volgens de rechter niet het geval.</p>
<h3>Gesprek</h3>
<p>Tot slot zei de rechter dat de tegenstanders hem publicaties hadden gegeven waarin staat dat de manier waarop Nederland met Zwarte Piet omgaat, een uiting is van racisme. 'Als dit zo is, en het zijn niet de minsten die hen daarin bijvallen, dan is dat des te meer reden met elkaar het gesprek te blijven voeren. Ik wens u allen een vredig Sinterklaasfeest.' </p>
<p>Beelden van de uitspraak kun je <a href="https://nos.nl/artikel/2259258-intocht-sinterklaas-hoeft-niet-te-worden-aangepast.html" target="_blank">hier</a> bekijken.</p>  
