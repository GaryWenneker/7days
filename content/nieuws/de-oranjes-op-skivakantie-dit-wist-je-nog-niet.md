---
id: d6b9007fa84e46bca2b5e93949e568b3
type: nieuws
layout: post
title: "De Oranjes op skivakantie: dit wist je nog niet"
permalink: /nieuws/de-oranjes-op-skivakantie-dit-wist-je-nog-niet/
date: 2022-05-11T19:16:41.067Z
author: 7biA1WiYB
excerpt: "'Amalia, deze kant op kijken!' 'Majesteit, wilt u even op de buik gaan liggen?' Vandaag poseerde de koninklijke familie weer braaf voor klikkende camera’s in het Oostenrijkse plaatsje Lech. Zeven dingen die je niet wist over de skiënde Oranjes.  "
seo:
  description: "De Oranjes op skivakantie: dit wist je nog niet"
  title: "De Oranjes op skivakantie: dit wist je nog niet"
---
'Amalia, deze kant op kijken!' 'Majesteit, wilt u even op de buik gaan liggen?' Vandaag poseerde de koninklijke familie weer braaf voor klikkende camera’s in het Oostenrijkse plaatsje Lech. Zeven dingen die je niet wist over de skiënde Oranjes.  

    <p><strong>1. </strong>Dik <strong>vijftig jaar geleden gingen de vroegere koningin Juliana en prins Bernard al skiën in Lech</strong>. Het dorpje is na al die jaren gewend geraakt aan het hoge bezoek en laat de Oranjes met rust. Heerlijk vinden ze dat. Daarom zal je ze waarschijnlijk nooit in Tirol of ander populair wintersportgebied zien.<br><br><strong>2. </strong>En er is meer:<strong> de familie logeert elk jaar in een vleugel van het vijfsterren hotel Gasthof Post</strong> van de familie Moosbrugger. Juliana was vroeger dikke vriendinnen met de inmiddels overleden Irma Moosbrugger. Sindsdien zijn de banden altijd hecht gebleven.<br><br><strong>3. </strong>Een gemiddelde kamer in Gasthof Post kost zevenhonderd euro per nacht. Toch beweren de Oranjes altijd dat ze het verder simpel houden: <strong>ze doen boodschappen bij de buurtsuper</strong> en Máxima kookt zelf. Vooral pasta, want daar kun je lekker lang op skiën.<br><br><div class="media media-element-container media-default"><div id="file-415993" class="file file-image file-image-jpeg">

        
  
  <div class="content">
    <img alt="koninklijke familie in Lech" title="Foto ANP" height="1748" width="2786" class="media-element file-default" data-delta="1" src="https://original.sevendays.nl/sites/default/files/ANP-49990038.jpg">  </div>

  
</div>
</div><br><strong>4.</strong> In 2012 veranderde het Lechsprookje in een nachtmerrie: <strong>prins Friso kwam onder een lawine terecht</strong>. Hij overleed uiteindelijk aan de gevolgen daarvan. Toch bleven de Oranjes er komen. In de kerk van Lech brandt nog altijd een kaarsje bij de foto van Friso.<br><br><strong>5.</strong> Het ‘<strong>vrolijke-fotomoment-op-maandag</strong>’ is inmiddels ook een heuse traditie geworden. Het maakt onderdeel uit van de mediacode die de Oranjes in 2005 bedachten. Het idee: de pers mag een uurtje onbeschaamd klikken en filmen, maar daarna moeten ze de familie met rust laten.<br><br><strong>6.</strong> <em><strong>De</strong> </em><strong><em>Telegraaf</em> is één keer stout geweest</strong>: in 2015 publiceerden ze foto’s van Beatrix in het wild. Voor straf mochten ze dat jaar niet bij de fotosessie zijn.<br><br><strong>7. </strong>Het groepje op de foto was dit jaar kleiner dan anders: <strong>Beatrix was alweer naar huis</strong>. Ze was eerder deze maand al in Lech, met prinses Mabel en haar dochters. Ook het gezin van prins Constantijn was niet bij de sneeuw-shoot.
<p><em>Altijd op de hoogte blijven van tips die voor jongeren interessant zijn? Meld je aan voor onze <a href="https://original.sevendays.nl/whatsapp">gratis WhatsApp-dienst</a>, download onze <a href="https://original.sevendays.nl/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
