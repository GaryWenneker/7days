---
id: 9f8af8b822cc425cb7dabf2abf843d32
type: nieuws
layout: post
title: "Natte voeten voor de Britten"
permalink: /nieuws/natte-voeten-voor-de-britten/
date: 2022-05-11T19:16:41.067Z
author: 7biA1WiYB
excerpt: "Wat overstromingen betreft, zijn de Britten wel wat gewend. Maar zo erg als nu is het in jaren niet geweest. Na hevige regen staat het water in het noorden op veel plekken op recordhoogte. Hele dorpen en woonwijken zijn overstroomd. De Britse waterramp in cijfers:  "
seo:
  description: "Natte voeten voor de Britten"
  title: "Natte voeten voor de Britten"
---
Wat overstromingen betreft, zijn de Britten wel wat gewend. Maar zo erg als nu is het in jaren niet geweest. Na hevige regen staat het water in het noorden op veel plekken op recordhoogte. Hele dorpen en woonwijken zijn overstroomd. De Britse waterramp in cijfers:  

    <p><strong>3500</strong><br>Zo veel huizen worden in het overstromingsgebied bedreigd door het hoge water. Vooral de streken Yorkshire en Lancashire hebben het zwaar.</p>
<p><div class="media media-element-container media-default"><div id="file-14698" class="file file-image file-image-jpeg">

        
  
  <div class="content">
    <img title="Water wordt uit een gebouw in York gepompt  Foto  AFP" height="567" width="850" class="media-element file-default" src="https://7dagen.netlify.app/sites/default/files/britten1.jpg" alt="">  </div>

  
</div>
</div><br><strong>Vele honderden</strong><br>Zo veel mensen hebben advies gekregen hun huis te verlaten en naar veiliger gebieden te gaan. Auto’s, huizen, winkels, straten… Alles staat onder water. En dan te bedenken dat volgens de BBC sommige rivieren hun hoogste niveau nog niet eens bereikt hebben. En dat het voorlopig nog blijft regenen…<br><br><strong>Zo’n 10.000</strong><br>Zo veel huishoudens zitten zonder stroom. Een koude, natte en donkere kerstvakantie dus voor veel inwoners van het noorden van Engeland, Wales en Schotland. Elektriciens doen hun best de schade zo snel mogelijk te herstellen.<br><div class="media media-element-container media-default"><div id="file-14699" class="file file-image file-image-jpeg">

        
  
  <div class="content">
    <img title="Een meisje in York speelt in een overstroomde straat  Foto AFP" height="565" width="850" class="media-element file-default" src="https://7dagen.netlify.app/sites/default/files/britten2.jpg" alt="">  </div>

  
</div>
</div><br><strong>5000</strong><br>Zo veel zandzakken gaat de stad York neerleggen om te voorkomen dat het oude centrum overstroomt. York ligt aan twee rivieren die beide buiten hun oevers zijn gestroomd.
<p>Ook op andere plaatsen proberen vrijwilligers en hulpverleners de schade zo veel mogelijk te beperken door muurtjes te maken van zandzakken. Soms tevergeefs, dan stroomt het water er gewoon overheen of onderdoor.<br><br><strong>1000</strong><br>Zo veel militairen en agenten helpen om bewoners van de sterkst getroffen gebieden veilig weg te krijgen. Ook reddingswerkers en brandweermensen zijn ingezet bij de reddingsoperatie. Helikopters cirkelen boven de overstroomde gebieden op zoek naar mensen in nood.</p>
<p>De hulpverleners gaan ook dammen aanleggen langs de rivieren die overstromen. En nog eens duizend militairen staan op <em>stand-by.</em> Mocht de situatie nog erger worden, dan moeten ook zij aan de bak.<br><div class="media media-element-container media-default"><div id="file-14700" class="file file-image file-image-jpeg">

        
  
  <div class="content">
    <img title="Ook in Leeds staat het water hoog  Foto AFP" height="546" width="850" class="media-element file-default" src="https://7dagen.netlify.app/sites/default/files/britten3.jpg" alt="">  </div>

  
</div>
</div><br><strong>3,12 miljard</strong><br>Zoveel euro gaat de Britse regering de komende jaren besteden aan watermanagement. Dat belooft de Britse premier Cameron die maandag aan het rampgebied bezocht. Hij noemt de situatie ‘buitengewoon ernstig’. Zondag had Cameron een spoedoverleg met een deel van zijn kabinet. Daarna beloofde hij al alles te doen om de mensen in het overstroomde gebied te helpen.
<p>‘Het lijkt erop dat we door klimaatverandering steeds vaker te maken zullen krijgen met zulk extreem weer. Dus we moeten meer dan ooit geld steken in het voorkomen van overstromingen’, voegde hij toe. Ook experts zeggen dat de Britten meer moeten doen aan het onderhouden van hun rivieren, dijken, waterkeringen en afvoerstelsels. En aan het <em>waterproof</em> maken van hun huizen.</p>  
