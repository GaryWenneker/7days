---
id: 4b29844481c8415d99af43133190874b
type: nieuws
layout: post
title: "Simone Biles (22) is succesvolste turnster ooit"
permalink: /nieuws/simone-biles-22-is-succesvolste-turnster-ooit/
date: 2022-05-11T19:16:41.067Z
author: 7biA1WiYB
excerpt: "Met haar 1,42 meter komt ze niet ver boven de evenwichtsbalk uit, maar vergis je niet. Simone Biles (22) pakte afgelopen week tijdens het WK in de Duitse stad Stuttgart haar achtiende en negentiende wereldtitel. Ze is daarmee de beste turnster ooit. Maar wie is dit kleine grote turnfenomeen eigenlijk?  "
seo:
  description: "Simone Biles (22) is succesvolste turnster ooit"
  title: "Simone Biles (22) is succesvolste turnster ooit"
---
Met haar 1,42 meter komt ze niet ver boven de evenwichtsbalk uit, maar vergis je niet. Simone Biles (22) pakte afgelopen week tijdens het WK in de Duitse stad Stuttgart haar achtiende en negentiende wereldtitel. Ze is daarmee de beste turnster ooit. Maar wie is dit kleine grote turnfenomeen eigenlijk?  

    <p>Simone Biles straalt nu succes uit, maar dat was niet altijd vanzelfsprekend. Haar moeder was verslaafd aan drugs en kon niet voor haar zorgen. Haar vader heeft ze nooit gekend. Na een korte tijd in een pleeggezin werden Biles en haar broer en zussen opgevangen door hun opa en stiefoma in Texas, 1800 kilometer van haar geboorteplaats. Biles was toen drie. Sindsdien ziet ze haar opa en oma als haar ouders.</p>
<h3>Thuis les</h3>
<p>Tijdens een schoolreisje op haar zesde maakte Biles kennis met turnen. In een sporthal sprong ze op een trampoline en zag zo aan de andere kant van de muur een groep meisjes trainen. Ze ging hen nadoen en voor ze het wist vond de coach dat ze ook moest komen trainen. Biles was al snel te goed voor de beginnersklas. Na een jaar werd ze ontdekt door coach Aimee Boorman. Onder haar leiding werd Biles nog beter en in 2010 stopte ze met school om thuis les te krijgen, tussen de trainingen door.</p>
<p>In 2013, ze was net zestien, mocht ze bij het nationale team. Maar dat ging niet meteen soepel. Bij een van de eerste wedstrijden maakte ze fouten en viel. Gesprekken met een sportpsycholoog hielpen haar er bovenop. Daarna deed ze voor het eerst mee aan een WK en pakte ze meteen twee gouden, een zilveren en een bronzen medaille.</p>
<p><div class="media media-element-container media-default"><div id="file-538596" class="file file-image file-image-jpeg">

        
  
  <div class="content">
    <img alt="Simone Biles" title="Foto: AFP" height="2863" width="4295" class="media-element file-default" data-delta="2" src="https://7dagen.netlify.app/sites/default/files/ANP-78239062.jpg">  </div>

  
</div>
</div>
<h3>Prijzen</h3>
<p>Met de nieuwste medailles erbij, heeft Biles negentien keer goud, drie keer zilver en drie keer brons gewonnen op een WK: meer dan welke turner dan ook. In 2016 werd ze vier keer kampioen op de Olympische Spelen. Biles’ favoriete onderdeel is de vloer. Daar liet ze vorige week als eerste vrouw ooit een dubbele salto met drievoudige schroef zien. Dat is zo moeilijk, dat het de hoogste moeilijkheidsgraad kreeg. En omdat Biles de eerste ter wereld is die deze techniek uitvoerde, krijgt het element haar naam. Ook haar dubbele salto met dubbele schroef vanaf de balk was nieuw. In totaal heeft Biles nu vier elementen op haar naam staan.</p>
<p><div class="media media-element-container media-default"><div id="file-538595" class="file file-video file-video-youtube">

        <h2 class="element-invisible"><a href="/files/simone-biles-stuns-new-triple-double-floor-champions-series-presented-xfinity">Simone Biles Stuns With New Triple Double on Floor | Champions Series Presented By Xfinity</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Simone Biles Stuns With New Triple Double on Floor | Champions Series Presented By Xfinity" src="https://www.youtube.com/embed/2fdp8SVOSF4?wmode=opaque&controls=" name="Simone Biles Stuns With New Triple Double on Floor | Champions Series Presented By Xfinity" frameborder="0" allowfullscreen="">Video van Simone Biles Stuns With New Triple Double on Floor | Champions Series Presented By Xfinity</iframe>
</div>
  </div>

  
</div>
</div>  
