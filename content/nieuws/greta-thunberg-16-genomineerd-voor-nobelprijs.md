---
id: b3d0dd05ff0040838ef3629e4d70e12c
type: nieuws
layout: post
title: "Greta Thunberg (16) genomineerd voor nobelprijs"
permalink: /nieuws/greta-thunberg-16-genomineerd-voor-nobelprijs/
date: 2022-05-11T19:16:41.067Z
author: 7biA1WiYB
excerpt: "De Zweedse klimaatactiviste Greta Thunberg is genomineerd voor de Nobelprijs voor de Vrede. Dat heeft ze verdiend omdat ze duizenden jongeren heeft geïnspireerd om te strijden voor een beter klimaat.  "
seo:
  description: "Greta Thunberg (16) genomineerd voor nobelprijs"
  title: "Greta Thunberg (16) genomineerd voor nobelprijs"
---
De Zweedse klimaatactiviste Greta Thunberg is genomineerd voor de Nobelprijs voor de Vrede. Dat heeft ze verdiend omdat ze duizenden jongeren heeft geïnspireerd om te strijden voor een beter klimaat.  

    <p>De zestienjarige Greta besloot afgelopen augustus dat het tijd was voor verandering. Ze gaat sindsdien op vrijdag niet meer naar school, maar protesteert dan voor het Zweedse parlement in Stockholm.</p>
<p>Met deze actie inspireerde ze jongeren over heel de wereld om hetzelfde te doen. Vrijdag 15 maart staan daardoor in 1659 steden in 105 verschillende landen demonstraties op de planning. De jongeren vragen aandacht voor het milieu en eisen een beter klimaatbeleid.</p>
<h3>Een speciale prijs</h3>
<p>De Nobelprijs voor de Vrede is niet zomaar een prijs. De titel werd al eens gewonnen door historische personen als Barack Obama en Martin Luther King. Greta Thunberg is dan ook heel blij met haar nominatie. ‘Ik ben vereerd en dankbaar voor deze nominatie’, zegt ze <a href="https://twitter.com/gretathunberg/status/1106070793732132864">op Twitter</a>.</p>
<h3>Veel concurrentie</h3>
<p>Greta is niet de enige die kans maakt op de bijzondere prijs. Er zijn namelijk nog 301 andere kandidaten. De kans dat ze uiteindelijk de prijs wint, is niet heel groot.</p>  
