---
id: 1047bf660a3b45b888fc9fce46d4d6f8
type: nieuws
layout: post
title: "Prachtig Palmyra in gevaar"
permalink: /nieuws/prachtig-palmyra-in-gevaar/
date: 2022-05-11T19:16:41.067Z
author: 7biA1WiYB
excerpt: "Grote zorgen om Palmyra. Volgens meerdere berichten heeft terreurgroep IS een groot gedeelte van de Syrische stad ingenomen. Dat betekent dat de eeuwenoude Romeinse gebouwen er groot gevaar lopen, want de nietsontziende vernielzucht van de terroristen is inmiddels berucht. Vier vragen over Palmyra.  "
seo:
  description: "Prachtig Palmyra in gevaar"
  title: "Prachtig Palmyra in gevaar"
---
Grote zorgen om Palmyra. Volgens meerdere berichten heeft terreurgroep IS een groot gedeelte van de Syrische stad ingenomen. Dat betekent dat de eeuwenoude Romeinse gebouwen er groot gevaar lopen, want de nietsontziende vernielzucht van de terroristen is inmiddels berucht. Vier vragen over Palmyra.  

    <p><div class="media media-element-container media-default"><div id="file-3545" class="file file-image file-image-jpeg">

        
  
  <div class="content">
    <img title="Vorige week bewaakte deze Syrische agent nog Palmyra Foto AFP" height="595" width="899" class="media-element file-default" src="https://7dagen.netlify.app/sites/default/files/14%20mei%20AFP.jpg" alt="">  </div>

  
</div>
</div>
<p><strong>Hoe kon het zover komen?</strong><br>De laatste tijd heeft de islamitische terreurbeweging IS stukje bij beetje meer macht gekregen in Syrië. Een Syrische mensenrechtenorganisatie laat vandaag weten dat IS nu ongeveer de helft van het land, waar al vier jaar een hevige burgeroorlog heerst, in handen heeft. De afgelopen tijd werd al gevreesd dat ook Palmyra zou vallen. Het Syrische leger verdedigde de antieke ruïnes dagenlang. Er stegen dikke rookwolken boven de stad op. Maar de strijders van IS bleken stukken sterker met hun zware en moderne wapens. Er zouden zeker honderd pro-regeringsstrijders en soldaten zijn omgekomen en op het centrale plein van Palmyra zouden lichamen liggen. Een deel van de inwoners kon gelukkig naar veiliger gebied vluchten. Maar er zouden ook nog mensen zijn achtergebleven. Hoe het met hen is, is nog niet duidelijk. Maar de VN maakt zich grote zorgen over hen nu het gewelddadige IS de hele stad en omgeving heeft veroverd. En dan is Palmyra ook nog eens een groot strategisch verlies.</p>
<p><div class="media media-element-container media-default"><div id="file-3546" class="file file-image file-image-jpeg">

        
  
  <div class="content">
    <img title="Palmyra bij zonsondergang in 2010 Foto EPA" height="1956" width="3500" style="width: 902px; height: 503px;" class="media-element file-default" src="https://7dagen.netlify.app/sites/default/files/in%202010%20EPA.jpg" alt="">  </div>

  
</div>
</div>
<p><strong>Waarom dan?</strong><br>Met de verovering van Palmyra heeft IS ook de plaatselijke luchtmachtbasis, de gevangenis, de olie- en gasvelden en het hoofdkwartier van de Syrische inlichtingendiensten in handen gekregen. Bovendien ligt de stad op een belangrijke bevoorradingsroute van het Syrische regime. Tussen de westelijke steden Damascus en Homs en de oostelijke stad Deir ez-Zor die nog in handen zijn van de Syrische overheid. Het contact tussen die steden is nu afgesneden. Met Palmyra heeft IS ook weer nieuwe bronnen van inkomsten. Het gas en de olie kunnen ze als brandstof verkopen. Bovendien kunnen de rebellen hun toch al goed gevulde schatkist – zeker twee miljard volgens het Amerikaanse International Business Times – nog verder spekken met de verkoop van geroofde kunstschatten uit Palmyra op de illegale markt.</p>
<p><div class="media media-element-container media-default"><div id="file-3547" class="file file-image file-image-jpeg">

        
  
  <div class="content">
    <img title="Palmyra op 17 mei 2015 Foto AFP" height="599" width="902" class="media-element file-default" src="https://7dagen.netlify.app/sites/default/files/17%20mei%20AFP.jpg" alt="">  </div>

  
</div>
</div>
<p><strong>Kunstschatten?</strong><br>Palmyra was in de Romeinse tijd een rijke oase in de woestijn en de stad zit propvol prachtige oudheden. Tempels, Romeinse baden, grote graven, een openluchttheater... Vooral de ruim een kilometer lange galerij van statige pilaren is indrukwekkend. Daar heeft Palmyra de bijnaam 'Stad van Duizend Zuilen' aan te danken. De historische stad staat op de lijst van werelderfgoederen en was voor de oorlog één van de meest bezochte bezienswaardigheden in het land. Palmyra is uniek en onvervangbaar. Oudheidkundigen en de VN maken zich grote zorgen nu IS er de baas is. Want de kans is groot dat de rebellen alles met mokers kort en klein slaan. Zij vinden dat de oudheden uitingen zijn van het aanbidden van andere goden dan Allah en dat mag volgens hun extreme opvatting van de islam niet. Zo vernielde IS eerder al andere archeologische schatten in Syrië en Irak. Mosul, Nimrud, Nineveh, Hatra... Een droevige lijst die langer en langer wordt.</p>
<p><br><div class="media media-element-container media-default"><div id="file-3549" class="file file-image file-image-jpeg">

        
  
  <div class="content">
    <img title="De filmposter" height="214" width="287" class="media-element file-default" src="https://7dagen.netlify.app/sites/default/files/index.jpg" alt="">  </div>

  
</div>
</div>
<p><strong>Is er nog een beetje goed nieuws?</strong><br>Jawel. Een glimpje. Honderden standbeelden en andere kostbare voorwerpen uit Palmyra zijn de afgelopen tijd stiekem in veiligheid gebracht door een groep dappere Syriërs die zich de Monuments Men noemen. Naar de op ware feiten gebaseerde film van George Clooney waarin Amerikaanse soldaten kunstschatten proberen te redden uit de handen van de nazi's.</p>
<p> </p>  
