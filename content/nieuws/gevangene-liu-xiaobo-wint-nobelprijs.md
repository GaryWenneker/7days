---
id: aaceba4f35dc4b1fb34dccc389d49af0
type: nieuws
layout: post
title: "Gevangene Liu Xiaobo wint Nobelprijs"
permalink: /nieuws/gevangene-liu-xiaobo-wint-nobelprijs/
date: 2022-05-11T19:16:41.067Z
author: 7biA1WiYB
excerpt: "Geen krant ter wereld die de afgelopen week niet over Liu Xiaobo (54) schreef. Nou ja, behalve in China dan. Liu’s moederland doet namelijk het liefst alsof de Nobelprijswinnaar niet bestaat.  "
seo:
  description: "Gevangene Liu Xiaobo wint Nobelprijs"
  title: "Gevangene Liu Xiaobo wint Nobelprijs"
---
Geen krant ter wereld die de afgelopen week niet over Liu Xiaobo (54) schreef. Nou ja, behalve in China dan. Liu’s moederland doet namelijk het liefst alsof de Nobelprijswinnaar niet bestaat.  

    <p>Liu is een crimineel, vindt China. Nee, hij is hét symbool van de strijd voor mensenrechten, vindt het Nobelcomité. Daarom kroonde de jury hem tot winnaar van de Nobelprijs voor de Vrede 2010. China is woest.<br><br>Al jaren maakt Liu zich sterk voor de mensenrechten in zijn land. In 2008 werd hij opgepakt nadat hij had meegewerkt aan een pamflet, Charta 08. Daarin werd gepleit voor hervormingen in het communistische China. Meer vrijheid voor burgers! Minder macht voor de Communistische Partij! En een onafhankelijke rechtspraak graag!, stond erin. Liu belandde in de cel en zit daar nu een straf van elf jaar uit. Officieel voor ‘aanzetten tot ondermijning van de staatsmacht’.<br><br><strong>Miljoen</strong><br>Terwijl de wereldpers deze week niet uitgepraat raakte over Liu, repten Chinese media met geen woord over hem. En als er al iets in het nieuws verscheen, was dat de mening van de Chinese overheid: ‘Het is belachelijk dat het Nobelcomité een crimineel prijst.’ De prijs van een miljoen euro wordt in december in Noorwegen uitgereikt. Liu zelf kan daar niet bij zijn. Daarom vroeg hij zijn vrouw of ze de prijs voor hem in ontvangst wil nemen. Maar of zij wél in het vliegtuig mag stappen, is ook nog onduidelijk. Ze heeft huisarrest sinds bekend werd dat haar man de Nobelprijs won.</p>  
