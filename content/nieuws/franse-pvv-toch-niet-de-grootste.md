---
id: 362a643f3b904ec799f215c44211fb12
type: nieuws
layout: post
title: "Franse PVV toch niet de grootste"
permalink: /nieuws/franse-pvv-toch-niet-de-grootste/
date: 2022-05-11T19:16:41.067Z
author: 7biA1WiYB
excerpt: "Het Front National is toch niet de grootste partij van Frankrijk geworden. Dat blijkt na de tweede ronde van de regioverkiezingen. Tijdens de eerste ronde leek de rechtse partij de winst haast niet te kunnen ontgaan. Toch besloten veel Fransen zondag niet voor Marine Le Pen te kiezen. Maar de FN-partijleider ziet het verlies niet als een verlies.    "
seo:
  description: "Franse PVV toch niet de grootste"
  title: "Franse PVV toch niet de grootste"
---
Het Front National is toch niet de grootste partij van Frankrijk geworden. Dat blijkt na de tweede ronde van de regioverkiezingen. Tijdens de eerste ronde leek de rechtse partij de winst haast niet te kunnen ontgaan. Toch besloten veel Fransen zondag niet voor Marine Le Pen te kiezen. Maar de FN-partijleider ziet het verlies niet als een verlies.    

    <p>Na de eerste stemronde was het Front National (FN) de grootste partij in maar liefst zes van de dertien regio's in Frankrijk. In het noorden stemden veel Fransen op partijleider <a href="https://original.sevendays.nl/nieuws/giga-winst-voor-franse-pvv">Marine Le Pen</a> en in het zuiden op dat andere populaire FN-kopstuk, Marines nichtje <a href="https://original.sevendays.nl/nieuws/het-n%C3%B3g-rechtsere-nichtje-van">Marion</a>. Geen wonder dus dat alle ogen zich de afgelopen week richtten op de FN-frontvrouw. Zou ze haar zege in de tweede ronde van afgelopen zondag definitief kunnen verzilveren?</p>
<p><div class="media media-element-container media-default"><div id="file-14042" class="file file-image file-image-jpeg">

        
  
  <div class="content">
    <img title="Marine Le Pen (rechtsboven) poseerde zondag voor een selfie met een kiezer in Henin-BeaumontFoto EPA" height="974" width="1219" class="media-element file-default" src="https://original.sevendays.nl/sites/default/files/ANP-35397728.jpg" alt="">  </div>

  
</div>
</div>
<p>Nee dus. Sterker nog: het FN trok weliswaar een record aantal stemmen, maar werd in geen één regio de grootste. Blijkbaar heeft de tactiek van socialistische partijen geholpen. Kandidaten van kleinere partijen hadden zich voor de tweede stemronde teruggetrokken om versnippering te voorkomen. En ze hadden de stemmers opgeroepen om liever op een van de gematigdere rechtse partijen te stemmen dan op het conservatieve FN. NOS-correspondent Ron Linker legde het zo uit: 'De Fransen stemmen in de eerste ronde altijd met hun hart en in de tweede met hun hoofd.'</p>
<p><strong>Vechten</strong><br>Marine Le Pen nam haar verlies als een winnaar. 'We hebben nu drie keer zoveel zetels in de regio's als na de vorige verkiezingen', juichte ze. Ze bedankt de kiezers voor hun moed en beloofde te zullen blijven vechten om haar partij nog groter te maken. 'Niets kan ons stoppen!'</p>  
