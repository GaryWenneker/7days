---
id: 502e3453a69c42f0814c36d3a20dd249
type: nieuws
layout: post
title: "Wist je dit al over Nelson Mandela?"
permalink: /nieuws/wist-je-dit-al-over-nelson-mandela/
date: 2022-05-11T19:16:41.067Z
author: 7biA1WiYB
excerpt: "Het is vandaag Nelson Mandela Dag, een dag voor vrijheid en democratie. Nelson Mandela werd precies honderd jaar geleden geboren. Dat hij de eerste gekozen zwarte president was van Zuid-Afrika en dat hij de apartheid afschafte, weet je waarschijnlijk wel. Maar wist je dit ook?   "
seo:
  description: "Wist je dit al over Nelson Mandela?"
  title: "Wist je dit al over Nelson Mandela?"
---
Het is vandaag Nelson Mandela Dag, een dag voor vrijheid en democratie. Nelson Mandela werd precies honderd jaar geleden geboren. Dat hij de eerste gekozen zwarte president was van Zuid-Afrika en dat hij de apartheid afschafte, weet je waarschijnlijk wel. Maar wist je dit ook?   

    <h3>Nelson Mandela ...</h3>
<p><strong>1. ... groeide op in een klein dorpje</strong></p>
<p>Zijn ouders noemen hem Rolihlahla. Dat betekent ‘onruststoker’. Op zijn eerste schooldag geeft de lerares hem de naam Nelson. Mandela was de eerste van zijn familie die naar school ging. Als kleine jongen had Mandela al een sterk gevoel voor wat eerlijk is. Hij ziet dat de <a href="https://nl.wikipedia.org/wiki/Apartheid" target="_blank">apartheid</a>, waarin donkere Zuid-Afrikanen minder rechten hebben dan blanke Zuid-Afrikanen, onrechtvaardig is.</p>
<p><strong>2. ... begon als eerste een advocatenkantoor voor zwarte Zuid-Afrikanen</strong></p>
<p>Daar gaf hij juridisch advies aan mensen die in de problemen waren gekomen omdat ze de regels van de apartheid hadden gebroken. </p>
<p><strong>3. ... was een meester in zich vermommen</strong></p>
<p>Soms als taxichauffeur, dan weer als fabrieksbeider wist Nelson Mandela tijdens zijn acties tegen het apartheidsregime regelmatig te ontsnappen.</p>
<p><strong>4. ... hield na zijn laatste arrestatie in 1964 een beroemde speech</strong></p>
<p>Tijdens zijn strafproces hield Mandela een beroemde <a href="http://www.historyplace.com/speeches/mandela.htm" target="_blank">speech</a> in de rechtbank. Mandela werd daarna veroordeeld tot levenslange gevangenisstraf. Zijn toespraak kreeg later de titel <em>I am Prepared to Die. </em></p>
<p><strong>5. ... stuurde in het geheim briefjes naar andere gevangen</strong></p>
<p>In de gevangenis op het beruchte en zwaarbewaakte Robbeneiland, communiceerde Nelson Mandela met andere gevangenen door briefjes in lucifersdoosjes te stoppen en die te verstoppen.</p>
<p><strong>6. ... streed ook na zijn vrijlating tegen apartheid</strong></p>
<p>Meteen na zijn vrijlating uit de gevangenis in 1990 riep Mandela zijn aanhangers in en buiten Zuid-Afrika op om de blanke regering onder druk te blijven zetten.</p>
<p><strong>7. ... redde met zijn werk als president ontelbaar veel mensenlevens</strong></p>
<p>Volgens Anthony Sampson die een biografie over Mandela schreef, zorgde Mandela ervoor dat drie miljoen mensen telefoonlijnen en veilig drinkwater kregen. Zo'n 1,5 miljoen kinderen gingen naar school, 500 ziekenhuizen werden geopend, 2 miljoen mensen kregen electriciteit en er werden 750.000 huizen gebouwd die onderdak boden aan bijna 3 miljoen mensen.</p>
<p><strong>8. ... zag sport als manier om mensen bij elkaar te brengen</strong></p>
<p>Nadat de apartheid was afgeschaft, vond Mandela dat als president zijn taak was om te zorgen voor verzoening. Sport vond hij daarvoor heel geschikt.</p>
<p><strong>9. ... kreeg meer onderscheidingen dan wie ook </strong></p>
<p>In 1993 kreeg Mandela de Nobelprijs voor de Vrede. Daarnaast ontving hij nog ruim 250 andere onderscheidingen, waaronder ook titels van meer dan 50 universiteiten wereldwijd.</p>
<p><strong>10. ... gaf toe dat hij ook fouten had gemaakt.</strong></p>
<p>Mandela erkende bijvoorbeeld dat hij als president niet genoeg gedaan had om <a href="https://7dagen.netlify.app/nieuws/de-feiten-en-fabels-over-aidshiv" target="_blank">hiv en aids</a> in zijn land te bestrijden. Later wilde hij dat goedmaken en richtte een organisatie op voor bewustwording rondom aids. In 2005 vertelde Mandela dat zijn oudste zoon Makgatho (54) gestorven was aan deze ziekte. Hij zei toen: 'Laten we open zijn over aids, laten we het niet verstoppen.'</p>  
