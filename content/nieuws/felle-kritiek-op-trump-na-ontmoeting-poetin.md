---
id: 9896a03a90d94329827ffe840e6ac077
type: nieuws
layout: post
title: "Felle kritiek op Trump na ontmoeting Poetin"
permalink: /nieuws/felle-kritiek-op-trump-na-ontmoeting-poetin/
date: 2022-05-11T19:16:41.067Z
author: 7biA1WiYB
excerpt: "'Beschamend' en 'dom'. Zo noemen de Republikeinen en Democraten in de Verenigde Staten het optreden van president Trump tijdens zijn eerste officiële ontmoeting met Russische president Poetin. De twee spraken elkaar gisteren voor het eerst in Helsinki, in Finland.  "
seo:
  description: "Felle kritiek op Trump na ontmoeting Poetin"
  title: "Felle kritiek op Trump na ontmoeting Poetin"
---
'Beschamend' en 'dom'. Zo noemen de Republikeinen en Democraten in de Verenigde Staten het optreden van president Trump tijdens zijn eerste officiële ontmoeting met Russische president Poetin. De twee spraken elkaar gisteren voor het eerst in Helsinki, in Finland.  

    <p>De twee leiders hadden gisteren een boel belangrijke onderwerpen te bepreken. De <a href="https://original.sevendays.nl/nieuws/wat-hebben-trump-en-zijn-team-toch-met-die-russen" target="_blank">invloed van Rusland</a> op de uitslag van de presidentsverkiezingen in 2016 bijvoorbeeld. Volgens de Amerikaanse geheime dienst is er bewijs dat de Russen de verkiezingen hebben beïnvloed, waardoor hun 'vriend' Donald Trump won van zijn Democratische tegenstander Hillary Clinton.</p>
<h3>Heksenjacht</h3>
<p>Trump zelf noemde het onderzoek de ergste heksenjacht op een Amerikaanse politicus in de geschiedenis. Ook Poetin ontkent alle beschuldigingen van <a href="https://original.sevendays.nl/nieuws/alles-over-de-gehackte-amerikaanse-verkiezingen">Russische inmenging</a>. Trump bewondert zijn Russische collega en wil graag vrienden met hem zijn. Het is daarom niet zo gek dat hij Poetin geen kritische vragen over dit onderwerp stelde. Tijdens de persconferentie na hun ontmoeting zei Trump dat hij geloofde dat Rusland zich niet heeft bemoeid met de verkiezingen.</p>
<h3>Verraad</h3>
<p>Het feit dat Trump met deze woorden zijn eigen geheime dienst afvalt, roept grote woede op in de VS. Zelfs Republikeinse partijgenoten noemen zijn optreden schandalig. Een oud-CIA directeur spreekt zelfs van hoogverraad omdat Trump de kant van Poetin kiest. Hij suggereert dat de president afgezet zou moeten worden. </p>
<h3>Verantwoordelijkheid</h3>
<p>Ook andere 'pijnlijke' onderwerpen werden door Trump genegeerd: de inval van Poetin op de Krim (een deel van Oekraïne), het neerhalen van de <a href="https://original.sevendays.nl/nieuws/mh17-neergeschoten-door-raket-uit-rusland" target="_blank">MH17</a> of de poging tot moord met gif op een Russische <a href="https://original.sevendays.nl/nieuws/russische-ex-spion-vergiftigd" target="_blank">ex-spion in Engeland</a>. Trump legt daarvoor geen enkele verantwoordelijkheid bij Rusland.</p>
<h3>Toekomst</h3>
<p>Onderweg naar huis in het regeringsvliegtuig <em>Air Force One</em> leek Trump zich, zoals vaker, niet zoveel aan te trekken van de felle reacties. Hij twitterde: 'Ik heb het volste vertrouwen in mijn geheime dienst, maar als we een betere toekomst willen bouwen kunnen we niet in het verleden blijven hangen. De twee nucleaire grootmachten van de wereld [Rusland en Amerika] moeten samen door!'</p>  
