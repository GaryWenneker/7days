---
id: 7f72665c17b84406ab58d81f5e96ca88
type: nieuws
layout: post
title: "Eindelijk: er is een Brexit-deal!"
permalink: /nieuws/eindelijk-er-is-een-brexit-deal!/
date: 2022-05-11T19:16:41.067Z
author: 7biA1WiYB
excerpt: "Het is zover. De Europese Unie (EU) en het Verenigd Koninkrijk hebben een akkoord bereikt over hoe de Britten de EU kunnen verlaten. Maar het is nog onzeker of het plan ook echt doorgaat.  "
seo:
  description: "Eindelijk: er is een Brexit-deal!"
  title: "Eindelijk: er is een Brexit-deal!"
---
Het is zover. De Europese Unie (EU) en het Verenigd Koninkrijk hebben een akkoord bereikt over hoe de Britten de EU kunnen verlaten. Maar het is nog onzeker of het plan ook echt doorgaat.  

    <p>De afgelopen jaren is er al vaker een deal gesloten tussen de EU en het Verenigd Koninkrijk. Maar die werden steeds afgewezen door het Britse parlement. Nu ligt er opnieuw een akkoord, zo maakte de voorzitter van de Europese Commissie, Jean-Claude Juncker, vanochtend bekend. De Britse premier Johnson is enthousiast. We hebben een 'nieuw en geweldig akkoord', zei hij. Premier Rutte noemt het 'heel bemoedigend nieuws' dat er een akkoord is bereikt. 'We zijn er blij mee. Nu moeten we de details bestuderen', zei hij.</p>
<h3>Geen backstop</h3>
<p>De deal is voor een groot deel hetzelfde als de deal die met de vorige premier, Theresa May, is gesloten. In dit akkoord staat bijvoorbeeld ook dat er een overgangsperiode komt tot zeker december 2020, tot die tijd verandert er niks. Een groot verschil met de vorige deals gaat over de zogenaamde <em>backstop</em>, een groot struikelblok voor veel Britse politici. De <em>backstop</em> is een regeling om de grens tussen Noord-Ierland (onderdeel van het Verenigd Koninkrijk) en Ierland (geen onderdeel van het Verenigd Koninkrijk) open te houden. Dat wordt in dit akkoord vervangen door een andere regeling. De grens tussen de landen zal daarmee open blijven. Maar Noord-Ierland zal zich wel moeten houden aan de douaneregels van de EU. Dat betekent dat er wel controles komen op de grens van Noord-Ierland met de rest van het Verenigd Koninkrijk.</p>
<h3>Nog niet zeker</h3>
<p>Er is dus een akkoord bereikt, maar de EU en het Britse parlement moeten er nog mee instemmen. Dat laatste is nog onzeker. De Noord-Ierse partij DUP vindt het akkoord namelijk onacceptabel. De partij wil dat Noord-Ierland niet anders wordt behandeld dan de rest van het Verenigd Koninkrijk na de Brexit. Maar in het akkoord staat nu dat Noord-Ierland wel een aparte status krijgt. Ze zullen zich volgens de deal ook aan meer regels moeten houden.</p>
<h3>Grenscontrole</h3>
<p>De partij is niet blij met het plan dat Noord-Ierland een grenscontrole krijgt met het Verenigd Koninkrijk. Premier Johnson heeft de steun van de DUP-partij nodig om een meerderheid in het parlement te krijgen. Zaterdag zal er worden gestemd over de deal. Naast de DUP-partij zullen waarschijnlijk ook de Labour-partij en een aantal partijgenoten van Johnson tegen dit plan stemmen. Het is dus nog afwachten of deze Brexit-deal echt doorgaat.</p>  
