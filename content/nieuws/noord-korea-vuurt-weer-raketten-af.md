---
id: 25da4f6bffcf40bbbd62813896e81d60
type: nieuws
layout: post
title: "Noord-Korea vuurt weer raketten af"
permalink: /nieuws/noord-korea-vuurt-weer-raketten-af/
date: 2022-05-11T19:16:41.067Z
author: 7biA1WiYB
excerpt: "Er is weer iets de lucht in geschoten vanaf Noord-Korea. Tenminste, dat zeggen hoge piefen van het Zuid-Koreaanse leger. Waarschijnlijk waren het twee korte-afstands-raketten.  "
seo:
  description: "Noord-Korea vuurt weer raketten af"
  title: "Noord-Korea vuurt weer raketten af"
---
Er is weer iets de lucht in geschoten vanaf Noord-Korea. Tenminste, dat zeggen hoge piefen van het Zuid-Koreaanse leger. Waarschijnlijk waren het twee korte-afstands-raketten.  

    <p>De projectielen werden afgevuurd vanuit het noordwesten van het land. De twee vliegende dingen vlogen honderden kilometers richting het oosten. Waar ze 'geland' zijn is niet bekend. Afgelopen zaterdag vuurde Noord-Korea ook al meerdere korte-afstands-raketten af. Die waren volgens het land bedoeld als een gewone militaire oefening. Op de foto bovenaan dit artikel zie je dat de Noord-Koreaanse leider Kim Jong-un de oefening bekijkt.</p>
<h3>Topoverleg</h3>
<p>Het was de eerste keer sinds november 2017 dat Noord-Korea zulke raketten heeft afgevuurd. In mei 2018 had Kim nog een topoverleg met de Amerikaanse president Trump. Zij ondertekenden toen een document waarin staat dat Noord-Korea zal stoppen met kernwapens. Het was wereldnieuws. De twee landen lagen al zestig jaar met elkaar overhoop. Of Kim echt zijn wapens zou opgeven, moest nog wel blijken.</p>
<h3>Druk</h3>
<p>De twee landen hielden in februari een tweede top over het afzweren van kernwapens door Noord-Korea. Maar die gesprekken mislukten, omdat Kim in de ogen van Trump niet genoeg deed om met zijn kernwapens te stoppen. Het zou kunnen dat Kim Amerika nu onder druk wil zetten om de eisen die hij heeft alsnog voor elkaar te krijgen.</p>
<h3>Handel</h3>
<p>Amerika voert al lange tijd geen handel meer met Noord-Korea. En dat wil Kim anders, want veel mensen in zijn land zijn arm. En door die handels-stop loopt het land veel geld mis. Deskundigen zien de actie van Kim als een waarschuwing dat Noord-Korea zich weer vijandig op zal gaan stellen als Amerika geen water bij de wijn doet. Het Witte Huis houdt de situatie goed in de gaten, heeft een woordvoerder van Trump gezegd.</p>  
