---
id: e49f6187aab440ed9dea405b33a6074d
type: nieuws
layout: post
title: "Nog geen perfecte anti-pestmethode"
permalink: /nieuws/nog-geen-perfecte-anti-pestmethode/
date: 2022-05-11T19:16:41.067Z
author: 7biA1WiYB
excerpt: "Welke anti-pestmethode wordt er bij jou op school gebruikt? Dikke kans dat-ie door de overheid is afgekeurd. Van de 61 bestaande methodes kwamen er maar 13 door de keuring. En als het aan 'pestprofessor' René Veenstra ligt is er eigenlijk nog geen één goed genoeg voor de middelbare school. 'Sommige programma's werken zelfs averechts.'  "
seo:
  description: "Nog geen perfecte anti-pestmethode"
  title: "Nog geen perfecte anti-pestmethode"
---
Welke anti-pestmethode wordt er bij jou op school gebruikt? Dikke kans dat-ie door de overheid is afgekeurd. Van de 61 bestaande methodes kwamen er maar 13 door de keuring. En als het aan 'pestprofessor' René Veenstra ligt is er eigenlijk nog geen één goed genoeg voor de middelbare school. 'Sommige programma's werken zelfs averechts.'  

    <p>Vanaf volgend schooljaar moeten alle scholen een goed anti-pestprogramma hebben. Dat was een <a href="http://www.nu.nl/politiek/3786757/elke-school-anti-pestprogramma.html">tijdje terug</a> al in het nieuws. Het ministerie van Onderwijs stelde daarom een lijst op van dertien programma's die goed lijken te werken. Maar liefst 48 andere methoden werden afgekeurd en gevraagd om verbetering.<br><br><strong>Sociale veiligheid</strong><br>Maar scholen slaan het advies (dat dus geen officieel verbod is) veelvuldig in de wind, blijkt nu: verreweg de meeste scholen werken <a href="http://nos.nl/artikel/2015087-scholen-gebruiken-volop-afgekeurde-anti-pestprogramma-s.html">nog steeds</a> met de afgewezen methoden. Hierdoor komt de sociale veiligheid van kinderen in de problemen, zei kinderombudsman Marc Dullaert deze week in Trouw. <br>Ook pestdeskundige Veenstra is sceptisch. 'In het voortgezet onderwijs zitten we echt met de handen in het haar', vertelt hij aan 7Days. Een van de anti-pestprogramma's, de zogeheten M5-aanpak, bestempelde hij twee jaar geleden als 'piraterij', geen betrouwbare methode en ethisch onverantwoord. 'Maar er zijn wel allerlei programma's met belangrijke elementen in ontwikkeling,' vult hij aan. Er is dus hoop, maar een perfecte methode bestaat nog niet.</p>
<p><strong>De ideale methode</strong><br>Hoe die ideale methode eruit zou zien? Dat begint, volgens Veenstra, bij een goed contact met een mentor of contactpersoon. 'Het beste zou zijn om leerlingen iedere dag te laten beginnen bij hun mentor. Die krijgt dan een veel beter beeld van een klas. Daarbij zou je in de introductieweek en na iedere vakantie een speciale dag moeten organiseren waarop er geen lessen worden gegeven, maar leerlingen elkaar op een andere manier leren kennen.' </p>
<p>'Tussendoor kun je bijhouden hoe veilig leerlingen zich voelen. Daar zijn hele goede instrumenten voor. En tot slot moet er een vangnet zijn voor als het tóch verkeerd gaat. Een steungroep voor slachtoffers bijvoorbeeld, of extra training.'<br>Wat is er eigenlijk zo verkeerd aan de afgekeurde programma's? In <a href="http://admin.sevendays.nl/artikel/192864#.VOrc4BbF8tI">dit artikel</a> licht Veenstra vier afgewezen en één goedgekeurd antipestprogramma toe: Challenge day (bekend van het tv-programma Over de Streep), Zeven lessen in geluk, de M5-aanpak, Pestkoppen stoppen en Kanjertraining.</p>  
