---
id: b63b135a3abf436599a864651b36f458
type: nieuws
layout: post
title: "'Filipijnse kinderen vanaf hun negende naar gevangenis'"
permalink: /nieuws/filipijnse-kinderen-vanaf-hun-negende-naar-gevangenis/
date: 2022-05-11T19:16:41.067Z
author: 7biA1WiYB
excerpt: "Als het aan Filipijnse politici ligt, kunnen kinderen van negen jaar straks een gevangenisstraf krijgen. En omdat de doodstraf misschien opnieuw wordt ingevoerd, zou dat ook kunnen betekenen dat kinderen ter dood veroordeeld kunnen worden.  "
seo:
  description: "'Filipijnse kinderen vanaf hun negende naar gevangenis'"
  title: "'Filipijnse kinderen vanaf hun negende naar gevangenis'"
---
Als het aan Filipijnse politici ligt, kunnen kinderen van negen jaar straks een gevangenisstraf krijgen. En omdat de doodstraf misschien opnieuw wordt ingevoerd, zou dat ook kunnen betekenen dat kinderen ter dood veroordeeld kunnen worden.  

    <p>Unicef trekt daarom aan de bel. In de Britse krant<em> <a href="https://www.theguardian.com/world/2017/feb/13/philippine-bid-to-jail-nine-year-olds-is-a-great-child-violation-unicef-says" target="_blank">The Guardian</a> </em>verklaart het hoofd van de Filipijnse afdeling van de kinderrechtenorganisatie dat de maatregel de criminaliteitsproblemen in het land waarschijnlijk alleen maar erger maakt. 'Als kinderen hun tienerjaren in de gevangenis doorbrengen, groeien ze juist op tot goed getrainde criminelen omdat ze daar omringd worden met andere misdadigers.'</p>
<h3>Keiharde president</h3>
<p>Het wetsvoorstel komt van de medestanders van president Duterte. Sinds juni vorig jaar is hij aan de macht. Sindsdien pakt hij de drugscriminaliteit in het land bloedfanatiek aan; criminelen worden domweg doodgeschoten. Zonder eerlijke rechtszaak.</p>
<p>Omdat veel kinderen gebruikt worden als drugskoeriers, vindt Duterte dat zij daar ook voor gestraft moeten worden. Maar volgens cijfers van de politie is maar twee procent van de criminele kinderen jonger dan vijftien jaar, de huidige strafbare leeftijd.</p>
<h3>Doodstraf</h3>
<p>Dezelfde politici willen dus ook de doodstraf opnieuw invoeren. Dat zou in de praktijk kunnen betekenen dat kinderen ter dood veroordeeld kunnen worden.</p>
<p>Unicef benadrukt dat dit echt niet mag gebeuren. Jonge kinderen weten niet goed wat ze doen en worden bovendien vaak door ouderen aangespoord om criminele daden te verrichten. Zij mogen dus nooit dezelfde straf krijgen als een volwassene. Het is dus te hopen dat de politici zich bedenken voordat dit plan werkelijkheid wordt.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
