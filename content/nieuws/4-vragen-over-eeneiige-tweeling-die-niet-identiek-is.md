---
id: 7f130708af4b46b5a0691f215e650e2f
type: nieuws
layout: post
title: "4 vragen over eeneiige tweeling die niet identiek is"
permalink: /nieuws/4-vragen-over-eeneiige-tweeling-die-niet-identiek-is/
date: 2022-05-11T19:16:41.067Z
author: 7biA1WiYB
excerpt: "Voor het eerst is voor de geboorte ontdekt dat een eeneiige tweeling, ook wel semi-identiek genoemd, níet identiek is. En het is zelfs pas de tweede keer ooit dat zo'n tweeling überhaubt werd geboren. Hoe kan dat? Vier vragen (en antwoorden) over de Australische semi-identieke tweeling.  "
seo:
  description: "4 vragen over eeneiige tweeling die niet identiek is"
  title: "4 vragen over eeneiige tweeling die niet identiek is"
---
Voor het eerst is voor de geboorte ontdekt dat een eeneiige tweeling, ook wel semi-identiek genoemd, níet identiek is. En het is zelfs pas de tweede keer ooit dat zo'n tweeling überhaubt werd geboren. Hoe kan dat? Vier vragen (en antwoorden) over de Australische semi-identieke tweeling.  

    <h3>1. Wat voor soorten tweelingen bestaan er?</h3>
<p>Er zijn drie soorten tweelingen: eeneiige, twee-eiige en Siamese tweelingen. Ongeveer 65 procent van de tweelingen is twee-eiig en zo'n 35 procent is eeneiig. Per een miljoen kinderen worden er vier Siamese tweelingen geboren, dat zijn er ongeveer 3 per jaar in Nederland.</p>
<p>Eeneiige tweelingen hebben dezelfde genen, lijken bijna altijd erg veel op elkaar en zijn altijd van hetzelfde geslacht. Bij een twee-eiige tweelingen gaat het om twee verschillende personen met verschillende genen. Het zijn broertjes en zusjes die op dezelfde dag zijn geboren. Bij deze soort tweelingen kan het geslacht gelijk zijn, maar het kan ook verschillend zijn. Een Siamese tweeling is een tweeling waarbij de twee baby's bij de geboorte aan elkaar vast zitten. Zij zijn altijd van hetzelfde geslacht.</p>
<h3>2. Hoe kan het dat een eeneiige tweeling niet identiek is?</h3>
<p>Bij een eeneiige tweeling die niet identiek is, wordt het eitje bevrucht door twee spermacellen. Wanneer een eicel wordt bevrucht door twee spermacellen, ontstaan er drie setjes chromosomen; één van de moeder, en twee van de vader. Drie setjes chromosomen overleven het meestal niet. Bij de Australische tweeling zijn de drie setjes chromosomen eerlijk verdeeld over de bevruchte eicel. Die is daarna in tweeën gesplitst waardoor de cellen zich konden ontwikkelen tot een eeneiige tweeling, die dus niet identiek is.</p>
<h3>3. Hoe vaak is zo'n soort tweeling geboren?</h3>
<p>Voor zover bekend is het dus de tweede keer dat er een semi-identieke tweeling is geboren. Het enige andere geval dat bekend is, werd pas ná de bevalling bekend, in 2007 in Amerika. De artsen ontdekten toen na de geboorte dat één van de twee baby's een mannelijk én een vrouwelijk geslachtsdeel had.</p>
<p>Het tweede geval is een 28-jarige vrouw uit Australië die vier jaar geleden beviel van een semi-identieke tweeling. Dat was de eerste keer dat een semi-identieke tweeling al in de baarmoeder werd herkend. De moeder wist dat ze een identieke tweeling verwachtte, maar op de veertien weken echo was te zien dat de tweeling uit een jongen en een meisje bestond.</p>
<h3>4. Waarom wordt het nu pas bekend?</h3>
<p>Op dat moment dat bij de Australische vrouw bekend werd dat het om semi-identieke tweeling ging, zijn artsen meteen met een genetisch onderzoek begonnen. De reden dat het nu pas naar buiten komt is omdat het in een medisch blad wordt uitgelegd.</p>  
