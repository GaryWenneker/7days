---
id: 6fd423008e0741c288c9f3530e7f6c7a
type: nieuws
layout: post
title: "Waarom blijven toeristen weg bij Taj Mahal?"
permalink: /nieuws/waarom-blijven-toeristen-weg-bij-taj-mahal/
date: 2022-05-11T19:16:41.067Z
author: 7biA1WiYB
excerpt: "De toeristenindustrie in India heeft het zwaar. Door gewelddadige protesten tegen een dubieuze minderhedenwet zeggen veel toeristen hun reis naar de Taj Mahal af. Bij de demonstraties kwamen al zeker 25 mensen om het leven.  "
seo:
  description: "Waarom blijven toeristen weg bij Taj Mahal?"
  title: "Waarom blijven toeristen weg bij Taj Mahal?"
---
De toeristenindustrie in India heeft het zwaar. Door gewelddadige protesten tegen een dubieuze minderhedenwet zeggen veel toeristen hun reis naar de Taj Mahal af. Bij de demonstraties kwamen al zeker 25 mensen om het leven.  

    <p>In de afgelopen twee weken annuleerden zo'n 200.000 toeristen hun bezoek aan de wereldberoemde Taj Mahal. Het bezoekersaantal aan het marmeren monument in de Noord-Indiase stad Agra daalde - ten opzichte van december 2018 - met zo'n 60 procent. Normaal gesproken trekt de Taj Mahal zo'n 6,5 miljoen toeristen per jaar. Door de protesten tegen de omstreden wet, zijn dat er dit jaar waarschijnlijk minder.</p>
<h3>Indiase nationaliteit</h3>
<p>Het 17e-eeuwse monument ligt in de noordelijke staat Uttar Pradesh en daar vonden de afgelopen weken gewelddadige ontmoetingen plaats tussen demonstranten en politie-agenten. Er wordt geprotesteerd tegen een wet die het voor minderheden uit Afghanistan, Pakistan of Bangladesh, die vóór 2015 India zijn binnengekomen, makkelijker maakt om de Indiase nationaliteit te krijgen.</p>
<p>Deze wet geldt niet voor gevluchte moslims. Volgens de Indiase regering kunnen zij niet worden gezien als onderdrukte minderheden. Dit omdat moslims een meerderheid vormen in de drie landen.</p>
<h3>Reiswaarschuwing</h3>
<p>Het Nederlandse ministerie van Buitenlandse Zaken heeft reiswaarschuwingen voor India afgegeven. Reizen naar het uiterste noorden en de westgrens van India wordt zelfs helemaal afgeraden.</p>  
