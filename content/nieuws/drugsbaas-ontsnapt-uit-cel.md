---
id: f542b9bf53a44b2bbd064c986babd0d7
type: nieuws
layout: post
title: "Drugsbaas ontsnapt uit cel"
permalink: /nieuws/drugsbaas-ontsnapt-uit-cel/
date: 2022-05-11T19:16:41.067Z
author: 7biA1WiYB
excerpt: "Hij is de beroemdste en beruchtste drugsbaas van Mexico: Joaquin ‘El Chapo’ Guzmán (58). Veilig achter slot en grendel in een zwaarbewaakte gevangenis vlakbij Mexico-Stad. Tot zondagavond. Toen ontsnapte-ie opnieuw uit zijn cel via een tunnel van maar liefst 1,5 kilometer lang.    "
seo:
  description: "Drugsbaas ontsnapt uit cel"
  title: "Drugsbaas ontsnapt uit cel"
---
Hij is de beroemdste en beruchtste drugsbaas van Mexico: Joaquin ‘El Chapo’ Guzmán (58). Veilig achter slot en grendel in een zwaarbewaakte gevangenis vlakbij Mexico-Stad. Tot zondagavond. Toen ontsnapte-ie opnieuw uit zijn cel via een tunnel van maar liefst 1,5 kilometer lang.    

    <p>Iets voor negen uur 's avonds was El Chapo nog te zien op de beveiligingscamera's, die hem scherp in de gaten hielden. Het leek erop dat hij een douche wilde gaan nemen in zijn cel, maar niets was minder waar. In plaats van onder de stralen, dook hij in een tunnel die hem zijn cel uit leidde.</p>
<p>'In die tunnel van 1 meter 70 hoog lag een rails met daarop een wagentje met een motor. Daarmee kon hij naar het einde van de tunnel rijden', <a href="http://nos.nl/artikel/2046587-hoe-ontsnapte-el-chapo-opnieuw-uit-zijn-cel.html">vertelt</a> NOS-correspondent Marc Bessems. 'De tunnel eindigde in een huis waar bouwvakkers aan het werk waren. Maar de bouwvakkers waren niet met het huis bezig, in werkelijkheid waren ze met de aanleg van de gang bezig.'</p>
<p><div class="media media-element-container media-default"><div id="file-5154" class="file file-image file-image-jpeg">

        
  
  <div class="content">
    <img title="ANP" height="1357" width="2100" class="media-element file-default" src="https://original.sevendays.nl/sites/default/files/ANP-33437580.jpg" alt="">  </div>

  
</div>
</div><br><strong>Klopjacht</strong><br>De Mexicaanse autoriteiten zijn in alle staten. De politie is een klopjacht begonnen om El Chapo in de kraag te vatten. Snelwegen zijn afgezet, het vliegverkeer in de buurt is stilgelegd, achttien medewerkers van de gevangenis zijn opgepakt voor verhoor. De drugsbaron is namelijk geen lieverdje. Hij is de oprichter en baas van het Sinaloa-kartel, de grootste en machtigste drugsbende van het land. Sinaloa heeft controle over een aantal belangrijke drugsroutes naar de VS. 
<p>Ook staat de club bekend om het gebruik van geweld. Zo worden de mannen verantwoordelijk gehouden voor ruim 10.000 brute moorden. Guzmán sliep er geen nacht minder om. Met zijn criminele zaakjes heeft hij heel wat geld verdiend. Drie jaar geleden stond hij zelfs op de bekende <a href="http://www.forbes.com/profile/joaquin-guzman-loera/">Forbes-lijst</a> van rijkste mensen ter wereld. Zijn vermogen werd geschat op dik een miljard dollar. </p>
<p><div class="media media-element-container media-default"><div id="file-5155" class="file file-image file-image-jpeg">

        
  
  <div class="content">
    <img title="ANP" height="3280" width="4928" class="media-element file-default" src="https://original.sevendays.nl/sites/default/files/ANP-33430604.jpg" alt="">  </div>

  
</div>
</div>
<p><strong>'Kleintje'</strong><br>El Chapo dankt zijn bijnaam aan zijn lengte: een schamele 1 meter 52. Zijn bijnaam betekent De Korte. Die lengte komt en kwam goed van pas bij het ontsnappen. Want het is niet de eerste keer dat hij uit een gevangenis weet te glippen. In 2001 lukte het hem door zich te verschansen tussen de vuile was. Pas in 2014 werd hij weer gearresteerd. De politie kreeg hem toentertijd niet te pakken omdat hij onder meer gebruik maakte van een ondergronds vluchtgangenstelsel. Net als nu...</p>
<p><div class="media media-element-container media-default"><div id="file-5157" class="file file-image file-image-jpeg">

        
  
  <div class="content">
    <img title="ANP" height="1559" width="2624" class="media-element file-default" src="https://original.sevendays.nl/sites/default/files/ANP-33432802.jpg" alt="">  </div>

  
</div>
</div>
<p> </p>  
