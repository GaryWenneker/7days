---
id: 1267a67ad3434b3083ca08da5d0ab077
type: nieuws
layout: post
title: "Boef moet betalen"
permalink: /nieuws/boef-moet-betalen/
date: 2022-05-11T19:16:41.067Z
author: 7biA1WiYB
excerpt: "Anderhalf jaar geen auto besturen. En een boete van 6500 euro. Dit is de definitieve uitspraak in de zaak rond gevaarlijk rijgedrag van Boef. En daar moet de rapper het mee doen.  "
seo:
  description: "Boef moet betalen"
  title: "Boef moet betalen"
---
Anderhalf jaar geen auto besturen. En een boete van 6500 euro. Dit is de definitieve uitspraak in de zaak rond gevaarlijk rijgedrag van Boef. En daar moet de rapper het mee doen.  

    <p>De straf valt lager uit dan wat de officier van justitie twee weken geleden heeft geëist. Die wilde dat Boef tweeëneneenhalf jaar niet achter het stuur zou kruipen. En dat de rapper 7000 euro zou storten in een fonds voor verkeersslachtoffers. Boef moest bij de rechter komen omdat hij in 2016 met bijna driehonderd kilometer per uur over de snelweg bij Tilburg had gereden. En binnen de bebouwde kom reed hij 165. Het filmpje dat hij ervan op internet zette werd massaal bekeken.</p>
<h3>Positief ontwikkeld</h3>
<p>'Levensgevaarlijk', zo noemde de officier van justitie het race-gedrag van Boef. En hij zei dat het een wonder was dat er geen ongelukken zijn gebeurd. Daar is de rechter die vandaag de definitieve uitspraak deed het helemaal mee eens. 'Hij gebruikte de weg als een racebaan. Buitengewoon gevaarlijk', zegt hij. Bovendien vindt hij dat Boef een voorbeeldfunctie heeft omdat hij populair is bij kinderen en jongeren. Dat de straf nu toch wat lager uitvalt, komt omdat de rechter rekening heeft gehouden met de leeftijd van Boef. 'Hij was in 2016 nog erg jong en heeft zich de afgelopen jaren in positieve zin ontwikkeld. Dat pleit voor hem.' Aldus de rechter.</p>  
