---
id: 3a4e5bffc5cd44bb950bccd9e0a40655
type: nieuws
layout: post
title: "Veel honden en katten te dik door luxe snacks"
permalink: /nieuws/veel-honden-en-katten-te-dik-door-luxe-snacks/
date: 2022-05-11T19:16:41.067Z
author: 7biA1WiYB
excerpt: "Alcoholvrije prosecco of rosé voor de kat, een biertje zonder prik voor de hond. Deze 'diervriendelijke' drankjes liggen hier nog niet in de winkel, maar nu het economisch beter gaat geven ook Nederlanders steeds meer geld uit aan producten voor hun huisdier.  "
seo:
  description: "Veel honden en katten te dik door luxe snacks"
  title: "Veel honden en katten te dik door luxe snacks"
---
Alcoholvrije prosecco of rosé voor de kat, een biertje zonder prik voor de hond. Deze 'diervriendelijke' drankjes liggen hier nog niet in de winkel, maar nu het economisch beter gaat geven ook Nederlanders steeds meer geld uit aan producten voor hun huisdier.  

    <p>De <a href="https://nos.nl/artikel/2253280-ook-kat-en-hond-ervaren-economische-bloei-met-prosecco-en-rose.html" target="_blank">NOS</a> sprak met eigenaren van dierenwinkels die vertellen dat mensen hun dier steeds vaker zien als een volwaardig lid van het gezin. Als ze zich het kunnen veroorloven, geven ze daarom veel geld uit aan exclusief honden- en kattenvoer: van biologisch tot gluten- of graanvrij.</p>
<h3>Vlees</h3>
<p>Volgens Nestlé, een van de grootste producenten van diervoeding, gaven Nederlanders vorig jaar aan honden- en kattenvoer zo'n 670 miljoen euro uit. De <em>NOS</em> schrijft dat het daarbij opvallend is dat er steeds meer vlees in het voer zit, want Nederlanders zelf zijn de laatste jaren juist minder vlees gaan eten.</p>
<h3>Tussendoortjes</h3>
<p>Voor het milieu is al dat vlees in dierenvoer een ramp, zegt een eigenaar van een dierenwinkel. En ook voor de huisdieren zelf is al die overdaad niet goed. Door te veel eten, luxe tussendoortjes en te weinig beweging krijgen ze overgewicht. En dat is in Nederland een steeds groter wordend probleem, vertelt een dierenarts van de dierenkliniek van Universiteit Utrecht.</p>  
