---
id: 5a647b265e2a407883183ab01a626b94
type: nieuws
layout: post
title: "Prinsjesdag: het gaat goed, maar…"
permalink: /nieuws/prinsjesdag-het-gaat-goed-maar…/
date: 2022-05-11T19:16:41.067Z
author: 7biA1WiYB
excerpt: "Het gaat goed met Nederland, zei koning Willem-Alexander vanmiddag in zijn Troonrede. Maar tegelijkertijd nemen de onrust en het onbehagen volgens hem toe.  "
seo:
  description: "Prinsjesdag: het gaat goed, maar…"
  title: "Prinsjesdag: het gaat goed, maar…"
---
Het gaat goed met Nederland, zei koning Willem-Alexander vanmiddag in zijn Troonrede. Maar tegelijkertijd nemen de onrust en het onbehagen volgens hem toe.  

    <p>Nou ja, volgens hem… De troonrede is natuurlijk geschreven door het kabinet. Wat er verder in stond? Dat Nederland weer grond onder de voeten heeft gekregen. En dat de economische crisis achter ons ligt. Daar mogen we volgens de regering allemaal trots op zijn.<br><br><strong>Boze buitenwereld</strong><br>Maar er zijn ook zorgen. Want in de wereld rommelt het. ‘De internationale dreiging van terrorisme, de instabiliteit aan de buitengrenzen van Europa, het vluchtelingenvraagstuk en de economische onzekerheden op de wereldmarkt zijn immers reële problemen met een grote impact op het dagelijks leven’, aldus Willem-Alexander.<br><br><strong>Geld, geld, geld</strong><br>In de troonrede ging het veel over de economie. De werkloosheid daalt, zei de koning. Gezinnen krijgen meer te besteden. En het minimumjeugdloon wordt afgeschaft ‘omdat jongeren ook een volwaardig loon verdienen.’<br><br><div class="media media-element-container media-default"><div id="file-21943" class="file file-image file-image-jpeg">

        
  
  <div class="content">
    <img title="foto ANP" height="3462" width="4177" class="media-element file-default" src="https://7dagen.netlify.app/sites/default/files/ANP-47593037.jpg" alt="">  </div>

  
</div>
</div><br><strong>Integreren</strong><br>Ook het vluchtelingenprobleem kreeg veel aandacht in de Ridderzaal. Opvallend was dat de koning erop hamerde dat asielzoekers die naar Nederland komen, zich moeten aanpassen: ‘Iedereen krijgt in Nederland de kans om te integreren, maar moet daar wel actief aan meewerken.’
<p>In de Tweede Kamer sloot minister Dijsselbloem (Financiën) zich helemaal aan bij de toon van de troonrede: ‘Het gaat goed, maar…’ De overheidsfinanciën zijn volgens de minister nog altijd niet op orde. ‘We hebben nog steeds een tekort’, was de boodschap toen hij het koffertje met daarin de geldplannen voor het volgende jaar aanbood.<br><br><strong>Uit de kloten gegroeid</strong><br>Waar de koning een vlekkeloos verhaal hield, struikelde Dijsselbloem aan het begin van zijn speech over zijn woorden. Hij had het over een ‘uit de kloten gegroeide bankensector’. Toen iedereen was uitgelachen, vervolgde hij zijn verhaal.</p>
<p>Dat komt hierop neer: vanaf 2017 is er maar liefst anderhalf miljard euro te besteden. Een deel van dat geld gaat naar onderwijs. Zo is er tweehonderd miljoen beschikbaar voor het bijspijkeren van asielkinderen en kinderen met een achterstand.<br><br><strong>Campagnetijd</strong><br>Ook voor jongeren en kinderen die in armoede leven, komen extra euro’s beschikbaar. Verder krijgen de zorg, defensie, de politie, cultuur en topsport flinke bedragen. En, zo belooft het kabinet, bijna iedereen heeft in 2017 meer geld te besteden.</p>
<p>Maar let op: al die blije hoofden hebben óók te maken met de verkiezingen. Die worden al over een half jaar gehouden. Vrolijk nieuws komt de regering nu heel goed uit. Je kunt de miljoenennota dus ook een beetje zien als de start van de campagne.  </p>
<p><em>Prinsjesdag draaide natuurlijk niet alleen maar om de troonrede en het koffertje. Uiterlijk vertoon was ook best belangrijk. Zoals <a href="https://7dagen.netlify.app/lifestyle-nieuws/stijlstatements-op-prinsjesdag">deze zeven stijlstatements</a>.</em></p>  
