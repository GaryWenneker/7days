---
id: 698db24673b74d138fdf3d43b7419b98
type: nieuws
layout: post
title: "Nieuwe Efteling-attractie: duur, donker en magisch"
permalink: /nieuws/nieuwe-efteling-attractie-duur-donker-en-magisch/
date: 2022-05-11T19:16:41.067Z
author: 7biA1WiYB
excerpt: "De allernieuwste darkride van De Efteling heeft geen wielen, wordt magisch en krijgt drie verschillende routes vol verborgen kamers en avonturen. Maar meer dan dit tipje van de sluier wil het pretpark nog niet oplichten.  "
seo:
  description: "Nieuwe Efteling-attractie: duur, donker en magisch"
  title: "Nieuwe Efteling-attractie: duur, donker en magisch"
---
De allernieuwste darkride van De Efteling heeft geen wielen, wordt magisch en krijgt drie verschillende routes vol verborgen kamers en avonturen. Maar meer dan dit tipje van de sluier wil het pretpark nog niet oplichten.  

    <p>Efteling-fans en achtbaanfanaten zijn al een tijdje heel nieuwsgierig naar de nieuwe attractie die midden in het park (zie kaartje) gebouwd wordt. Tot nu toe wilde het pretpark er nog niet veel over zeggen, maar gisteren stond er op <a href="https://www.efteling.com/nl/park/attracties/symbolica">de website van de Efteling</a> ineens een informatiepagina over Symbolica, Paleis der Fantasie.</p>
<p><strong>Pardoes</strong><br>De attractie draait om Pardoes, de mascotte van de Efteling. 'Hij zorgt ervoor dat je bezoek allesbehalve saai en stijfjes zal zijn', staat in een mysterieuze omschrijving te lezen. Op de site is verder te lezen dat er drie verschillende routes komen die allemaal een eigen avontuur hebben. 'Zo ontdekken gasten de magische, verborgen kamers van Symbolica.'</p>
<p><div class="media media-element-container media-default"><div id="file-18392" class="file file-image file-image-jpeg">

        
  
  <div class="content">
    <img height="423" width="750" class="media-element file-default" src="https://7dagen.netlify.app/sites/default/files/Symbolica_%28beeld_Efteling%29.jpg" alt="">  </div>

  
</div>
</div>
<p><strong>Fantasievaarders</strong><br>De 'familie-attractie en tevens darkride' zal bestaan uit verschillende ruimtes en 'magische gangen'. Bezoekers zitten in 'fantasievaarders' met zes zitplaatsen. Symbolica is een overdekte attractie en net als Droomvlucht, Fata Morgana en Carnaval Festival een zogenoemde darkride. De wagentjes rijden niet over een stalen rails, maar glijden over de vloer langs verschillende scenes.  </p>
<p><strong>Grootste én duurste</strong><br>Twee maanden geleden is er begonnen met de bouw. Het hele project gaat 35 miljoen euro kosten en wordt de grootste en duurste Efteling-attractie ooit. Kun je niet wachten tot je Symbolica kunt testen? Nog even geduld, want de attractie gaat pas in de zomer van 2017 open.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant! </em>  </p>  
