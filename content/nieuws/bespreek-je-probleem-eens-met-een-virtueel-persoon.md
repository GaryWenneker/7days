---
id: 7d0b03ebc9224e20a328b87d5d1b8c3a
type: nieuws
layout: post
title: "'Bespreek je probleem eens met een virtueel persoon'"
permalink: /nieuws/bespreek-je-probleem-eens-met-een-virtueel-persoon/
date: 2022-05-11T19:16:41.067Z
author: 7biA1WiYB
excerpt: "Je hebt een toets niet gehaald, dat sollicitatiegesprek ging slecht of je relatie was voor de ander toch nét iets minder leuk dan voor jou. Zoek in zo'n situatie eens een virtueel persoon op om mee te praten, adviseerst psycholoog Lisanne Pauw. Ze deed er onderzoek naar.  "
seo:
  description: "'Bespreek je probleem eens met een virtueel persoon'"
  title: "'Bespreek je probleem eens met een virtueel persoon'"
---
Je hebt een toets niet gehaald, dat sollicitatiegesprek ging slecht of je relatie was voor de ander toch nét iets minder leuk dan voor jou. Zoek in zo'n situatie eens een virtueel persoon op om mee te praten, adviseerst psycholoog Lisanne Pauw. Ze deed er onderzoek naar.  

    <p>Praten met een vriend of vriendin kan voor opluchting zorgen, maar werkt niet altijd. Soms schaam je je ergens voor en wil je niet alles vertellen. Of je gesprekspartner heeft zijn of haar oordeel al klaar en daar zit je eigenlijk helemáál niet op te wachten. Een interessant onderwerp, vindt Lisanne Pauw, psycholoog en onderzoeker aan de Universiteit van Amsterdam. Zij dook erin en kwam erachter dat virtuele personen erg geschikt zijn om onze verhalen aan te horen. 'Van een virtueel iemand verwacht je minder empathie dan van een echt mens', legt ze uit aan <em><a href="https://www.rtlnieuws.nl/editienl/artikel/4988241/uithuilen-bij-avatar-onderzoek-uvaliisanne-pauw" target="_blank">RTL Nieuws</a></em>.</p>
<h3>Geen oordeel en een positiever beeld</h3>
<p>En dat kan fijn zijn, want van een avatar krijg je geen oordeel en ben je eerder geneigd om rationele steun te accepteren. En daar zou je op de lange termijn vaak meer aan hebben. Van een vriend of vriendin verwacht je steun en daar heb je in het begin vaak wel iets aan, maar op lange termijn zou je daardoor negatiever blijven denken. Een chatbox zou bijvoorbeeld sneller met een oplossing komen om de situatie op te lossen of zou een opmerking geven waardoor je de situatie meer kunt relativeren. 'Je hebt nu wel weer ervaring opgedaan met solliciteren', bijvoorbeeld.</p>
<h3>Wat vinden jullie? 7Days-lezers vertellen.</h3>
<p><strong>Bo (14):</strong> 'Ik denk dat het verschilt per persoon. Ik zou het zelf wel fijn vinden omdat ik snel het gevoel heb dat mensen over mij oordelen. Als ik mijn problemen even niet meer overzie helpt dat bij mij wel om erover te praten. Maar ik snap het ook als mensen het fijner vinden om in het echt met iemand te praten. Ik denk dat dat ook wel effectiever kan zijn, omdat je dan veel kunt opmaken uit lichaamstaal.'</p>
<p><strong>Maud (16)</strong>: 'Ik praat veel liever met een vriendin of met mijn ouders. Zij kunnen me bijvoorbeeld ook een knuffel geven. Een virtueel persoon kan dat niet. Je moet wel goed weten wie je echte vrienden zijn en op wie je altijd kan vertrouwen. Dat heeft bij mij even geduurd, maar ik heb nu twee vriendinnen tegen wie ik alles kan zeggen. Zij helpen me ook om te relativeren. Als ik me bijvoorbeeld aanstel zeggen ze dat ook. Ik vind het fijn dat zij eerlijk tegen mij zijn, hoe onaardig ook.'</p>
<p><strong>Meike (15): </strong>'Ik denk dat het kan helpen, maar ook weer niet. Het kan helpen omdat de virtuele persoon geen mening heeft en je de situatie positief in laat zien. Maar ik denk ook dat het minder goed helpt, want ik zou me daardoor ook minder begrepen voelen. Vrienden en vriendinnen leven eerst met je mee en troosten je daarna ook door positieve dingen te zetten.'</p>
<p><strong>Lotus (16): </strong>'De reden waarvoor ik met mensen praat is omdat ik hun mening wil, en soms hun medeleven. Ik wil niet slechts rationele antwoorden. Ik zou zelf nooit zomaar met robots gaan praten tenzij ik echt ten einde raad ben en voor die gevallen is het misschien toch wel fijn, als backup. Maar het emotionele van de mens moet niet zomaar vervangen worden.'</p>  
