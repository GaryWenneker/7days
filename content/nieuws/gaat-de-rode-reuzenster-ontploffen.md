---
id: 4e8e2feb7ef54e7483590be975b9add0
type: nieuws
layout: post
title: "Gaat de rode reuzenster ontploffen?"
permalink: /nieuws/gaat-de-rode-reuzenster-ontploffen/
date: 2022-05-11T19:16:41.067Z
author: 7biA1WiYB
excerpt: "Het was altijd één van de helderste lichten aan de hemel. De gigantische ster Betelgeuze. Maar de laatste tijd schijnt-ie minder fel. Dat zou best eens het begin van zijn einde kunnen zijn. Betelgeuze die uit elkaar barst in een grote sterexplosie. Zeven weetjes.  "
seo:
  description: "Gaat de rode reuzenster ontploffen?"
  title: "Gaat de rode reuzenster ontploffen?"
---
Het was altijd één van de helderste lichten aan de hemel. De gigantische ster Betelgeuze. Maar de laatste tijd schijnt-ie minder fel. Dat zou best eens het begin van zijn einde kunnen zijn. Betelgeuze die uit elkaar barst in een grote sterexplosie. Zeven weetjes.  

    <p><strong>1.</strong> Betelgeuze is <strong><span style="color:#F23C38;">8 miljoen</span></strong> jaar oud (dat is voor een ster betrekkelijk jong) en staat zo’n 600 lichtjaar van de aarde af. Zijn licht doet er eeuwen over om ons te bereiken. Een lichtjaar is ongeveer <strong><span style="color:#F23C38;">9,46 biljoen</span></strong> kilometer.<br><br><strong>2.</strong> Zijn oppervlakte is sissend heet, rond de <strong><span style="color:#F23C38;">4000</span></strong> graden. Ter vergelijking: op de zon (4,5 miljard jaar oud) is het bijna 6000 graden. Betelgeuze is zo’n <strong><span style="color:#F23C38;">680</span></strong> maal groter dan de zon en daar past de aarde weer meer dan een miljoen keer in.<br><br><strong>3.</strong> De ster straalt een roodoranje licht uit dat <strong><span style="color:#F23C38;">100.000 keer</span></strong> helderder is dan de zon. Rode superreus, wordt hij ook wel genoemd. De oorspronkelijke naam komt uit het Arabisch: yad al-djoeza, de hand van de reus.<br><div class="media media-element-container media-default"><div id="file-539788" class="file file-image file-image-jpeg">

        
  
  <div class="content">
    <img alt="Foto Rogelio Bernal Andreo/Wikipedia" title="Foto Rogelio Bernal Andreo/Wikipedia" height="2657" width="4096" class="media-element file-default" data-delta="1" src="https://original.sevendays.nl/sites/default/files/RBA_Orion_HeadToToes_1.jpg">  </div>

  
</div>
</div><em>Betelgeuze is die felle oranje ster linksonder. <a href="http://deepskycolors.com/astro/JPEG/RBA_Orion_HeadToToes.jpg" target="_blank">Foto: Rogelio Bernal Andreo/Wikipedia</a>.</em><br><br><strong>4.</strong> Sinds eind vorig jaar straalt-ie veel minder licht uit. Ook de vorm lijkt te veranderen. Dat blijkt uit nieuwe opnamen van een sterke telescoop die op een berg in de <strong><span style="color:#F23C38;">Atacama-woestijn</span></strong> in Chili staat.<br><br><strong>5.</strong> Astronomen vermoeden dat de veranderingen betekenen dat de ster aan het eind van zijn leven komt. Een ster die sterft maakt zijn brandstof op, kan zonder die energie niet meer vechten tegen de zwaartekracht en zal uiteindelijk uit elkaar ploffen.<br><br><strong>6.</strong> Zo’n enorme sterexplosie heet een <strong><span style="color:#F23C38;">supernova</span></strong>. Die zal zelfs op een klaarlichte dag vanaf aarde te zien zijn. Gevaarlijk is het niet. Daarvoor staat Betelgeuze te ver weg.<br><br><strong>7.</strong> Het heeft geen zin om nu al naar de sterrenwacht te racen voor deze lichtshow van de natuur. Wanneer het precies gebeurt valt niet te voorspellen. Kan volgende week zijn (en dan heeft het dus eigenlijk al pak ‘m beet in de veertiende eeuw plaatsgevonden zo lang duurt het namelijk voordat het licht ons bereikt). Maar het kan ook zomaar nog <strong><span style="color:#F23C38;">tienduizenden jaren</span></strong> duren. 
  
