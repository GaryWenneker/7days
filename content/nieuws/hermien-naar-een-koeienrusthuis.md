---
id: d42b0752fe914347a37e15e4e2348606
type: nieuws
layout: post
title: "Hermien naar een koeienrusthuis"
permalink: /nieuws/hermien-naar-een-koeienrusthuis/
date: 2022-05-11T19:16:41.067Z
author: 7biA1WiYB
excerpt: "Koe Hermien heeft eindelijk rust. Zondagavond werd ze gevangen. Na haar wekenlange zwerftocht heeft ze nu een plaatsje in het koeienrusthuis.   "
seo:
  description: "Hermien naar een koeienrusthuis"
  title: "Hermien naar een koeienrusthuis"
---
Koe Hermien heeft eindelijk rust. Zondagavond werd ze gevangen. Na haar wekenlange zwerftocht heeft ze nu een plaatsje in het koeienrusthuis.   

    <p>Hermien (op de foto rechts) ontsnapte in december tijdens een transport naar het slachthuis. Pogingen om haar te vangen mislukten allemaal. Zondag werd toch geprobeerd om Hermien te vangen, omdat ze een gevaar was voor auto's op de weg. Ook had ze omheiningen in de buurt kapotgemaakt.</p>
<h3>Verdoving</h3>
<p>Voor de actie waren vijftien mensen en een uitgebreide voorbereiding nodig. Hermien werd in een veld geraakt met een verdovingspijl. Het middel was zo zwaar, dat de koe bijna niet meer ademhaalde. Na het toedienen van een tegenmiddel ging het snel beter. </p>
<h3><b>Inzamelingsactie</b></h3>
<p>Nadat het verhaal over Hermiens leven in de bossen bekend werd, zette de Partij voor de Dieren een inzamelingsactie op om Hermien en haar maatje Zus van de slacht te redden. Door het ingezamelde geld kunnen de twee dieren nu rustig oud worden. Hermien maakt het goed, vertelt Bert Hollander van koeienrusthuis de Leemweg op <a href="https://www.nu.nl/dieren/5129660/koe-hermien-zit-twee-maanden-zwerven-eindelijk-in-rusthuis.html" target="_blank">nu.nl</a></p>
<p> </p>  
