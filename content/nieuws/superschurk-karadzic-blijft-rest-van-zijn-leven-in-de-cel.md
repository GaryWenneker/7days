---
id: e60a1e3dd2094e65afaf330bc2306a3f
type: nieuws
layout: post
title: "Superschurk Karadzic blijft rest van zijn leven in de cel"
permalink: /nieuws/superschurk-karadzic-blijft-rest-van-zijn-leven-in-de-cel/
date: 2022-05-11T19:16:41.067Z
author: 7biA1WiYB
excerpt: "Oorlogsmisdadiger Radovan Karadzic (73) moet levenslang de cel in. Dat besloot de rechter in hoger beroep vandaag. De Serviër maakte zich begin jaren '90 schuldig aan volkerenmoord. Wie is deze superschurk?  "
seo:
  description: "Superschurk Karadzic blijft rest van zijn leven in de cel"
  title: "Superschurk Karadzic blijft rest van zijn leven in de cel"
---
Oorlogsmisdadiger Radovan Karadzic (73) moet levenslang de cel in. Dat besloot de rechter in hoger beroep vandaag. De Serviër maakte zich begin jaren '90 schuldig aan volkerenmoord. Wie is deze superschurk?  

    <p>Karadzic is nu definitief veroordeeld voor <em>etnische zuiveringen in de Servische Republiek</em>. 'Etnisch zuiveren' betekent dat één volk alle andere volken in een gebied uitmoordt of wegjaagt. Op en rond het Balkangebergte vormden Serviërs, Kroaten, Albanezen en andere volken tot 1989 één land: Joegoslavië.</p>
<p>Toen dat land uit elkaar viel, begonnen veel van die volken een eigen land. Alleen woonden ze soms door elkaar heen en daardoor ontstonden ruzies. De Bosnische oorlog (1991 – 1995) was een van de grootste conflicten. Karadzic was de leider van de Serviërs die al in Bosnië woonden en hij noemde het gebied de Servische Republiek. Alle Bosniërs moesten verdwijnen, vonden Karadzic en zijn aanhangers. </p>
<h3>Srebrenica</h3>
<p>Gevolg: duizenden Bosnische Kroaten en moslims werden door de legers van Karadzic en zijn generaal Ratko Mladic weggejaagd of meegenomen en vermoord. Een van de ergste incidenten was de <a href="https://7dagen.netlify.app/nieuws/wat-gebeurde-er-20-jaar-geleden-srebrenica">moord op zo'n 7500 mannen en jongens in het dorp Srebrenica</a>.Dat dorp werd beschermd door Nederlandse troepen die voor de Verenigde Naties werkten. Maar ze konden het leger van Mladic niet tegenhouden en kregen geen hulp van andere VN-troepen. Karadzic zou het bevel hebben gegeven voor deze massamoord.</p>
<p><div class="media media-element-container media-default"><div id="file-17191" class="file file-image file-image-jpeg">

        
  
  <div class="content">
    <img title="Foto: EPA" height="622" width="850" style="font-size: 13.008px; line-height: 20.0063px;" class="media-element file-default" data-delta="1" src="https://7dagen.netlify.app/sites/default/files/7D%20Karadzic%20Oorlog%20EPA%20ANP-32737860.jpg" alt="">  </div>

  
</div>
</div><em>Karadzic (rechts) met generaal Mladic tijdens de Bosnië-oorlog in 1993. Mladic werd in 2011 opgepakt.</em>
<h3>Joegoslavië-tribunaal</h3>
<p>De Bosnische oorlog eindigde in 1995 en sindsdien werd Karadzic gezocht door het Joegoslavië-Tribunaal. Dat is een internationale rechtbank in Den Haag waar alle misdaden worden uitgezocht die zijn begaan tijdens de zogenoemde Balkan-oorlogen. </p>
<p><div class="media media-element-container media-default media-float-left"><div id="file-17190" class="file file-image file-image-jpeg">

        
  
  <div class="content">
    <img title="Foto: EPA" height="567" width="425" style="font-size: 13.008px; line-height: 20.0063px; float: left; margin-left: 5px; margin-right: 5px;" class="media-element file-default" data-delta="2" src="https://7dagen.netlify.app/sites/default/files/7D%20Karadzic%20EPA%20ANP-7891654_0.jpg" alt="">  </div>

  
</div>
</div>Na een maandenlange speurtocht werd Karadzic in 2009 opgepakt. De zoektocht leidde naar een privékliniek in de Bosnische hoofdstad Sarajevo. Daar bleek Karadzic (afgestudeerd als psychiater) te werken als arts, onder de naam Dragan Dabic.
<p>Om geheim te blijven, had hij zijn weelderige haardos verruild voor kort wit haar en een lange witte baard (zie foto).</p>
<h3>Proces</h3>
<p>Na Karadzic' arrestatie begon een lange rechtszaak. In 2014 eiste de aanklager een levenslange celstraf. De rechter maakte daar veertig jaar cel van. Hij ging in hoger beroep en kreeg daar nu dus nog een hogere straf: levenslang. De kans dat hij ooit nog vrijkomt, is nu dus helemaal klein.</p>  
