---
id: 5ec76c1b084642158671fa96153c0df8
type: nieuws
layout: post
title: "5 vragen over uitspraak Mark van den Oever"
permalink: /nieuws/5-vragen-over-uitspraak-mark-van-den-oever/
date: 2022-05-11T19:16:41.067Z
author: 7biA1WiYB
excerpt: "De uitspraak van Farmers Defence Force-voorman, Mark van den Oever, zorgt voor nogal wat commotie. De actiegroep heeft laten weten zijn uitspraak niet terug te nemen. Wat is er gezegd en hoe werd er op gereageerd? 5 vragen (en antwoorden) over de uitspraak van Van den Oever.  "
seo:
  description: "5 vragen over uitspraak Mark van den Oever"
  title: "5 vragen over uitspraak Mark van den Oever"
---
De uitspraak van Farmers Defence Force-voorman, Mark van den Oever, zorgt voor nogal wat commotie. De actiegroep heeft laten weten zijn uitspraak niet terug te nemen. Wat is er gezegd en hoe werd er op gereageerd? 5 vragen (en antwoorden) over de uitspraak van Van den Oever.  

    <h3>1. Wat is er precies gezegd en door wie?</h3>
<p>Vrijdagmorgen in het provinciehuis in Den Bosch werd gesproken over de problemen rondom stikstof. In dat debat omschreef Van den Oever de boeren als een kleine minderheid en zei: '75 jaar geleden hebben we ook gezien waar het decimeren van een kleine bevolkingsgroep toe leidt. Heden ten dage een schandvlek in de geschiedenis. Ik wil jullie deze spiegel voorhouden zodat jullie niet zeggen naderhand "Wir haben es nicht gewusst".'</p>
<p>Later op de dag trok de voorman zijn woorden niet in. In plaats daarvan was zijn antwoord: 'Het lijkt er toch een beetje op? Ook nu is het een kleine bevolkingsgroep die systematisch in een hoek wordt gedreven en die van haar land wordt verdreven. Grote woorden zijn soms nodig'.</p>
<h3>2. Hoe werd gereageerd op deze uitspraak?</h3>
<p>De uitspraken hebben geleid tot diepe verontwaardiging. De directeur van Nationaal Monument Kamp Vught, Jeroen van den Eijnde, sprak tegenover <a href="https://www.omroepbrabant.nl/nieuws/3122039/Kamp-Vught-verbijsterd-over-jodenuitspraak-van-voorman-Farmers-Defence-Force" target="_blank">Omroep Brabant</a> over 'een onvoorstelbaar domme uitspraak'. 'Deze uitspraak getuigt van nul procent verstand, nul procent historisch besef en nul procent empathie. Dit doet de boerenzaak duidelijk geen goed', stelt de directeur. </p>
<p>'Laat ik voorop stellen dat elke boerenorganisatie recht heeft om te protesteren', zegt D66-leider Rob Jetten erover tegen <a href="https://www.rtlnieuws.nl/nieuws/politiek/artikel/4956991/farmers-defence-force-boeren-holocaust-joden-uitspraak-rob-jetten" target="_blank"><em>RTL Nieuws</em></a>. 'De vergelijking tussen de positie van boeren nu en de situatie van joden in de jaren '30 en tijdens de Holocaust vind ik afgrijselijk slecht gekozen. Volledig ongepast. We moeten de herinnering aan het verschrikkelijke leed dat de joden in de Tweede Wereldoorlog is aangedaan levend houden, en dat doen we niet met dit soort ongepaste vergelijkingen.'</p>
<p>Hanna Luden, directeur van het Centrum Informatie en Documentatie Israël (CIDI), komt op voor het recht van Israel en Joodse volken. Volgens haar is Van den Oever totaal de weg kwijt, zo laat ze weten op Twitter.</p>
<h3>3. Hoe reageerden andere boeren en boerenorganisaties?</h3>
<p>Verschillende boerenorganisaties nemen afstand van de woorden van Van den Oever. Zo ook Bart Kemp van de protestgroep Agractie. Hij liet aan <em>RTL Nieuws</em> weten dat zij dit niet voor hun rekening nemen.</p>
<p>Een andere voorzitter, Marc Calon van LTO Nederland, stelt dat deze vergelijking nergens op slaat en alle perken te buiten gaat. De boerenorganisatie met 35.000 leden zegt op een andere manier actie te voeren dan Farmers Defence Force. Hij vindt dat boeren de sympathie moeten behouden. En dat doe je niet met dit soort uitspraken.</p>
<h3>4. Zijn er mensen die de uitspraak en Van den Oever steunen?</h3>
<p>Volgens Sieta van Keimpena van Farmers Defence Force zijn de uitspraken verkeerd opgevat maar kunnen ze niet worden teruggenomen. 'Je kunt niet zo doen van "we doen net of het niet gezegd is"', zegt ze. Volgens haar kun je beter uitleggen hoe je het wel bedoeld hebt.</p>
<p>In groepen op Facebook- en Telegram met boeren en aanhangers van Farmers Defence Force krijgt Van den Oever veel steun. Daar laat de voorman weten behoorlijk wat shit over zich heen te krijgen. Ook schrijft hij: 'Jullie reacties zijn zeer ontroerend. Ik zal alles geven voor jullie.'</p>
<h3>5. En nu?</h3>
<p>Premier Mark Rutte en minister Carola Schouten van Landbouw gaan vandaag in gesprek met vertegenwoordigers van de boeren over de toekomst van het landbouwbeleid. Of Rutte ze aan gaat spreken op deze uitspraak en vraagt deze terug te nemen? Dat is afwachten...</p>
<p>Komende woensdag staan weer nieuwe protestacties gepland. Wat de boeren precies van plan zijn is nog niet duidelijk.</p>  
