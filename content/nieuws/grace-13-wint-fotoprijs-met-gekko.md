---
id: aeac8baf4d2848a7b2721c4a2754c179
type: nieuws
layout: post
title: "Grace (13) wint fotoprijs met gekko"
permalink: /nieuws/grace-13-wint-fotoprijs-met-gekko/
date: 2022-05-11T19:16:41.067Z
author: 7biA1WiYB
excerpt: "Bij een mooie foto komt veel kijken. Is het licht goed, heb je je onderwerp scherp in beeld en zit je vinger niet voor de lens? Dan kom je al een heel eind. Maar het belangrijkste is misschien nog wel timing. Grace Chung (13) heeft dat goed begrepen. Met haar gekkofoto won ze de 2014 National Geographic International Photography Contest for Kids.  "
seo:
  description: "Grace (13) wint fotoprijs met gekko"
  title: "Grace (13) wint fotoprijs met gekko"
---
Bij een mooie foto komt veel kijken. Is het licht goed, heb je je onderwerp scherp in beeld en zit je vinger niet voor de lens? Dan kom je al een heel eind. Maar het belangrijkste is misschien nog wel timing. Grace Chung (13) heeft dat goed begrepen. Met haar gekkofoto won ze de 2014 National Geographic International Photography Contest for Kids.  

    <p class="newsheading" id="newsheading">Jongeren uit elf landen konden meedoen aan de wedstrijd. Dat leverde 16.752 foto’s op in vier categorieën: Waanzinnige Dieren, Durf Te Ontdekken, Raar Maar Waar en Wilde Vakanties. Acht jongeren zijn beloond met een prijs. Wij zetten hun foto’s voor je op een rijtje: </p>

<p><br><img src="http://admin.sevendays.nl/getimage.php?id=11469&amp;l=image&amp;w=0&amp;h=0&amp;t=scl"><br>Met deze foto won de Amerikaanse Grace Chung (13) de hoofdprijs: een mini-vakantie naar de Amerikaanse hoofdstad Washington en een rondleiding over de redactie van National Geographic. Aan <a href="http://www.mercurynews.com/saratoga/ci_27500265/saratoga-teen-wins-grand-prize-national-geographic-photography?source=infinite"><em>Mercury News</em></a> vertelt Grace dat de gekko haar eigen huisdier Tijger is. 'Ik wilde eigenlijk gewoon een simpele foto van de gekko maken. Toen ik naar zijn oog keek, besloot ik daar de nadruk op te leggen. Toen stak hij zijn tong uit. Ik probeerde echt een dynamische foto te maken van deze gekko.' Omdat Grace ook de beste foto van alle Amerikaanse deelnemers had, won ze ook nog eens een reis naar Costa Rica, een fototoestel en vier boeken. (Foto: Grace Chung/National Geographic) <br><br><img src="http://admin.sevendays.nl/getimage.php?id=11470&amp;l=image&amp;w=0&amp;h=0&amp;t=scl"><br>Ben Duursma (13) uit Groot-Brittannië won in de categorie Durf te Ontdekken<i> </i>met dit mysterieuze plaatje. (Foto: Ben Duursma/National Geographic) <br><br><img src="http://admin.sevendays.nl/getimage.php?id=11471&amp;l=image&amp;w=0&amp;h=0&amp;t=scl"><br>Hoeveel appels zou deze aap in zijn mond kunnen proppen? Met deze grappige foto won Olivia Bertie (14) uit Groot-Brittannië de eerste plaats in de categorie Raar Maar Waar. (Foto: Olivia Bertie/National Geographic) <br><br><img src="http://admin.sevendays.nl/getimage.php?id=11472&amp;l=image&amp;w=0&amp;h=0&amp;t=scl"><br>Van deze foto krijg je meteen zin om op vakantie te gaan. Een terechte winnaar dus in de categorie Wilde vakanties, die Olivia Moll Pinnell (11) uit Groot-Brittannië! (Foto: Olivia Moll Pinnell/National Geographic) <br><br><img src="http://admin.sevendays.nl/getimage.php?id=11473&amp;l=image&amp;w=0&amp;h=0&amp;t=scl"><br>Niet iedereen kon de eerste prijs winnen. Daarom werden er ook nog vier foto’s aangewezen die bijna nummer één waren geworden. Deze foto van een octopus die verstoppertje speelt won net niet in de categorie Waanzinnige Dieren. Marija Okršlar (14) uit Slovenië mag er toch trots op zijn. (Foto: Marija Okršlar/National Geographic) <br><br><img src="http://admin.sevendays.nl/getimage.php?id=11474&amp;l=image&amp;w=0&amp;h=0&amp;t=scl"><br>Heb jij weleens achter een waterval langs gelopen? Damla Nermin Ince (13) uit Turkije ontdekte deze spannende plek en zette 'm op de foto. (Foto: Damla Nermin Ince/National Geographic) <br><br><img src="http://admin.sevendays.nl/getimage.php?id=11475&amp;l=image&amp;w=0&amp;h=0&amp;t=scl"><br>Is dit nou een paspop op of een meisje van vlees en bloed? Je moet goed kijken om erachter te komen. Daarom krijgt de fotograaf, Jack Girton (12) uit de Verenigde Staten, een eervolle vermelding in de categorie Raar Maar Waar. (Foto: Jack Girton/National Geographic) <br><br><img src="http://admin.sevendays.nl/getimage.php?id=11476&amp;l=image&amp;w=0&amp;h=0&amp;t=scl"><br>Wauw, sneeuw en regenbogen op één foto! Dat willen wij ook wel zien op vakantie… De foto is gemaakt door Mihail Nikolaev Kamenov (12) uit Bulgarije. (Foto: Mihail Nikolaev Kamenov/National Geographic)</p>  
