---
id: 83fec9815fca4fc787ad7bad19a09d2e
type: nieuws
layout: post
title: "Een verplichte filmlijst: zin of onzin?"
permalink: /nieuws/een-verplichte-filmlijst-zin-of-onzin/
date: 2022-05-11T19:16:41.067Z
author: 7biA1WiYB
excerpt: "Bekentenis: ik doe bijna niks liever dan films kijken. Nou ja, koken en eten scoren ook hoog, en dansen. En vooruit, ook een boek lezen doe ik graag, maar dat komt er gewoon minder van. Het gaat mij net iets makkelijker af om op de fiets te springen naar de bios, een avondje op de bank te bingewatchen of mezelf een paar dagen onder te dompelen op een festival. Vier films achter elkaar? Eitje.  "
seo:
  description: "Een verplichte filmlijst: zin of onzin?"
  title: "Een verplichte filmlijst: zin of onzin?"
---
Bekentenis: ik doe bijna niks liever dan films kijken. Nou ja, koken en eten scoren ook hoog, en dansen. En vooruit, ook een boek lezen doe ik graag, maar dat komt er gewoon minder van. Het gaat mij net iets makkelijker af om op de fiets te springen naar de bios, een avondje op de bank te bingewatchen of mezelf een paar dagen onder te dompelen op een festival. Vier films achter elkaar? Eitje.  

    <p>De liefde zat er al vroeg in. Als kind keek ik op zaterdagmiddag oude zwart-witfilms op de Belgische televisiezender. In mijn middelbare schooltijd ging ik in een dubbel tussenuur naar bioscoop Tuschinski. En voor mijn studie volgde ik filmcolleges over de regels van Hitchcock of de geheime - vaak seksuele - boodschappen in Disneyfilms.</p>
<p>Een verplichte filmlijst zou ík dus niet nodig hebben. Toch vind ik het wel een heel goed idee, dat deze week geopperd werd door de directeur van Cinekid. Naast een boekenlijst voor Nederlands, zou iedere middelbare scholier in zijn schoolcarrière verplicht een aantal films moeten bekijken.</p>
<h3>Begrijpend kijken</h3>
<p>Nu kun je film in het onderwijs op verschillende manieren gebruiken: voor een groter historisch besef, meer zelfkennis, of het bespreekbaar maken van bepaalde onderwerpen. Maar dat is niet helemaal wat hier bedoeld wordt. Bij de verplichte kijklijst gaat het vooral om het leren kijken, snappen van beeldtaal. Een lesje ‘begrijpend kijken’ zeg maar, zoals je bij Nederlands begrijpend lezen hebt. Ik ben voor.</p>
<h3>10 films die je moet zien</h3>
<p>Maar welke films zouden er dan op zo’n lijst moeten staan? Dat vind ik wel een hele lastige. Toch wil ik jullie wel een lijstje meegeven, namelijk tien films waar ik zo van ondersteboven was dat ik vind dat iedereen ze zou moeten zien:<br>- <em>Novecento </em><br>- <em>De Noorderlingen </em><br>- <em>The Big Lebowski </em><br>- <em>Festen </em><br>- <em>Wind River </em><br>- <em>Heavenly Creatures </em><br>- <em>Crouching Tiger </em><br>- <em>Hidden Dragon </em><br>- <em>Blackkklansman </em><br>- <em>What’s eating Gilbert Grape </em><br>- <em>The Bad Lieutenant</em></p>  
