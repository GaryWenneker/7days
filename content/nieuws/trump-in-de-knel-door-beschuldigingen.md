---
id: fcaa9b8f884345c7a873e8ffdcc1b95f
type: nieuws
layout: post
title: "Trump in de knel door beschuldigingen"
permalink: /nieuws/trump-in-de-knel-door-beschuldigingen/
date: 2022-05-11T19:16:41.067Z
author: 7biA1WiYB
excerpt: "Slecht nieuws voor Donald Trump. Zijn vroegere advocaat bekende dat hij zwijggeld betaalde aan vrouwen met wie Trump affaires had. En dat is niet het enige. Trumps voormalig campagneleider stond tegelijkertijd terecht voor fraude. 5 vragen (en antwoorden) over hoe het zit.  "
seo:
  description: "Trump in de knel door beschuldigingen"
  title: "Trump in de knel door beschuldigingen"
---
Slecht nieuws voor Donald Trump. Zijn vroegere advocaat bekende dat hij zwijggeld betaalde aan vrouwen met wie Trump affaires had. En dat is niet het enige. Trumps voormalig campagneleider stond tegelijkertijd terecht voor fraude. 5 vragen (en antwoorden) over hoe het zit.  

    <h3>1. Wat is de beschuldiging?</h3>
<p>Trumps vroegere advocaat Michael Cohen verklaarde dat hij 150.000 dollar en 130.000 dollar betaalde aan twee vrouwen om te zorgen dat ze zouden zwijgen over hun relaties met Trump. Het geld moest voorkomen dat Trumps <a href="https://7dagen.netlify.app/blog/7-redenen-om-als-de-wiedeweerga-de-amerikaanse-verkiezingen-te-gaan-volgen" target="_blank">verkiezingscampagne</a> in gevaar kwam. Een 'campagnebijdrage' dus. Maar volgens de regels mogen bedragen die tijdens campagnes betaald worden niet hoger zijn dan 2.700 dollar. De betalingen waren dus illegaal.</p>
<p>De schuldbekentenis van Michael Cohen is onderdeel van de deal die Cohen sloot met de openbaar aanklager Robert Mueller. Oud FBI-directeur Mueller zit al een tijd achter de president aan. Hij doet onderzoek naar <a href="https://7dagen.netlify.app/nieuws/alles-over-de-gehackte-amerikaanse-verkiezingen" target="_blank">Russische inmenging </a>bij de presidentsverkiezingen in 2016 om aan te tonen dat Trump onder één hoedje met de Russen speelde. Trump zelf noemt Muellers onderzoek een 'heksenjacht'.</p>
<p>Omdat Cohen zoveel weet over Trump, kan Mueller het de president nog wel eens flink moeilijk gaan maken.</p>
<h3>2. Wat is er nog meer aan de hand?</h3>
<p>En dan was er ook nog de zaak rondom Paul Manafort, Trumps voormalige campagneleider. Hij bleek schuldig aan fraude en belastingontduiking. Daarvoor kan hij een jarenlange, misschien wel levenslange gevangenisstraf krijgen. </p>
<h3>3. Hoe reageerde Trump?</h3>
<p>Trump zelf lijkt niet erg onder de indruk. Hij verdedigde zich door te zeggen dat het geld dat de vrouwen kregen niet uit de campagnekas kwam, maar van hemzelf. De betalingen zouden daarom niet illegaal zijn. Hij viel Cohen aan ('Heb je een goede advocaat nodig? Kies niet Michael Cohen') en verdedigde Manafort ('Veel respect voor een dappere man'). Bovendien zei hij dat Barack Obama de regels van het campagne voeren in 2008 'veel ernstiger' had overtreden.</p>
<h3>4. Kan hij berecht worden?</h3>
<p>Nee, niet zolang hij president is. Dat zijn de regels van het Amerikaanse ministerie van Jusititie.</p>
<h3>5. En afgezet?</h3>
<p>In theorie kan het Congres dat doen, maar de kans dat het gebeurt is klein. De Republikeinen hebben een meerderheid in het Huis van Afgevaardigden (dat lijkt op onze Tweede Kamer). Ze zullen zich niet snel tegen Trump keren omdat ze zijn aanhangers nodig hebben om herkozen te worden. Geen enkele Amerikaanse president is trouwens ooit afgezet. <a href="https://7dagen.netlify.app/nieuws/kan-donald-trump-worden-afgezet-als-president" target="_blank">Hier</a> lees je dat het twee keer wel bijna gebeurde.</p>
<p>Wil je precies weten wat het Congres of het Huis van Afgevaardigden is? Je leest het in <a href="https://7dagen.netlify.app/nieuws/de-amerikaanse-verkiezingen-voor-beginners" target="_blank">De Amerikaanse verkiezingen voor Beginners</a>.</p>  
