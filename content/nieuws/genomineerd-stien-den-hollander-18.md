---
id: b005674a202745dd8190ad925b2b6287
type: nieuws
layout: post
title: "Genomineerd: Stien den Hollander (18)"
permalink: /nieuws/genomineerd-stien-den-hollander-18/
date: 2022-05-11T19:16:41.067Z
author: 7biA1WiYB
excerpt: "Hoe verschillend de genomineerden voor de 7Days Jongere van het Jaar ook zijn, ze presteerden dit jaar allemaal iets bijzonders. Stien den Hollander (18) stond als rapper S10 op grote podia en brengt een eigen album uit.  "
seo:
  description: "Genomineerd: Stien den Hollander (18)"
  title: "Genomineerd: Stien den Hollander (18)"
---
Hoe verschillend de genomineerden voor de 7Days Jongere van het Jaar ook zijn, ze presteerden dit jaar allemaal iets bijzonders. Stien den Hollander (18) stond als rapper S10 op grote podia en brengt een eigen album uit.  

    <h3>Hoe heb jij 2019 ervaren?</h3>
<p>‘Als heel positief. Ik heb heel veel muziek gemaakt en leuke optredens gehad. In heb in Carré mogen staan, had twee eigen grote shows in de Melkweg en Paradiso en stond in AFAS Live in het voorprogramma van Kraantje Pappie. Volgende week komt mijn album <em>Snowsniper</em> uit, op mijn verjaardag. Daar kijk ik heel erg naar uit. En ik ga op tour.’</p>
<h3>Wat zijn je plannen voor 2020?</h3>
<p>‘Ik verwacht heel veel te gaan leren. Ik ben best wel gegroeid en wil dat voortzetten door met anderen samen te werken. Ik wil ook graag een boek schrijven over <em>mental health</em> en zou daarover graag in gesprek gaan met jongeren op scholen. Ik denk dat ik daarin veel kan betekenen, omdat ik zelf ook jong ben en al wat stormachtige jaren achter de rug heb.’</p>
<h3>Welke boodschap wil je andere jongeren meegeven?</h3>
<p>‘Het is heel erg belangrijk dat je weet dat heel veel dingen heel ingewikkeld zijn, maar dat je op jezelf kunt bouwen. Dat je in deze hectische tijd weet wat je eigen waarde is.’</p>
<h3>Waarom moeten jongeren op jou stemmen?</h3>
<p>‘Omdat ik in de toekomst veel wil doen voor jongeren. Ik vind dit een heel belangrijke generatie. En als ik win is dat een mooie bevestiging van wat ik de afgelopen jaren heb gedaan.’</p>  
