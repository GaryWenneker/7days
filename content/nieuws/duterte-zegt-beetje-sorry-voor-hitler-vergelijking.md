---
id: 56f54672d37b4e5d99b98731fa2df609
type: nieuws
layout: post
title: "Duterte zegt beetje sorry voor Hitler-vergelijking"
permalink: /nieuws/duterte-zegt-beetje-sorry-voor-hitler-vergelijking/
date: 2022-05-11T19:16:41.067Z
author: 7biA1WiYB
excerpt: "De Filipijnse president Rodrigo Duterte houdt van pittige uitspraken en duidelijke vergelijkingen. Zo vergeleek hij zichzelf afgelopen vrijdag met de Duitse dictator Adolf Hitler: 'Hitler heeft drie miljoen Joden afgeslacht. Wij hebben drie miljoen drugsverslaafden in ons land. Ik verheug me erop ze allemaal af te slachten'. Veel mensen vonden dat hij daar te ver mee ging. In een speech vandaag verontschuldigde hij zich een beetje voor die uitspraak.  "
seo:
  description: "Duterte zegt beetje sorry voor Hitler-vergelijking"
  title: "Duterte zegt beetje sorry voor Hitler-vergelijking"
---
De Filipijnse president Rodrigo Duterte houdt van pittige uitspraken en duidelijke vergelijkingen. Zo vergeleek hij zichzelf afgelopen vrijdag met de Duitse dictator Adolf Hitler: 'Hitler heeft drie miljoen Joden afgeslacht. Wij hebben drie miljoen drugsverslaafden in ons land. Ik verheug me erop ze allemaal af te slachten'. Veel mensen vonden dat hij daar te ver mee ging. In een speech vandaag verontschuldigde hij zich een beetje voor die uitspraak.  

    <p>'Het was nooit mijn bedoeling om afbreuk te doen aan de nagedachtenis van de drie miljoen Joden die door de Duitsers zijn vermoord. Ik bied daarom mijn excuses aan de Joodse gemeenschap aan', zo zei hij vandaag. Wel voegde de president eraan toe dat hij niks verkeerds heeft gezegd. 'Het was nooit mijn bedoeling, ik reageerde op de vergelijking door critici van mij met Hitler. Ik had het nadrukkelijk over de drie miljoen verslaafden die ik wil doden.'</p>
<p><strong>Hoerenzoon</strong><br>Uitspraken van Duterte zorgen vaker voor ophef. In september noemde hij de Amerikaanse president Obama een hoerenzoon omdat die kritiek had op de gang van zaken in de Filipijnen. Obama zegde vervolgens een officiële ontmoeting met zijn ambtsgenoot af. Daarna zei Duterte dat hij het allemaal niet zo kwaad bedoeld had.</p>
<p><div class="media media-element-container media-default"><div id="file-22235" class="file file-image file-image-jpeg">

        
  
  <div class="content">
    <img height="373" width="560" class="media-element file-default" src="https://original.sevendays.nl/sites/default/files/ANP-47724257.jpg" alt="">  </div>

  
</div>
</div>
<p>Duterte won tijdens de verkiezingen afgelopen voorjaar vooral steun omdat hij beloofde keihard de strijd aan te gaan met criminaliteit. De Filipijnen kennen veel armoede en corruptie. De steden hebben bovendien last van criminaliteit, vaak door drugshandel. Veel Filipino’s hebben daar meer dan genoeg van en vestigen hun hoop maar wat graag op iemand die belooft daar met harde hand een eind aan te maken. En daar heeft Duterte  als burgemeester van de stad Davao ervaring mee. Dat was ooit een van de crimineelste steden van Azië. Maar in de twintig jaar dat Duterte er de baas was, zijn de misdaadcijfers drastisch gedaald. Duterte voert sinds hij in mei president werd ook landelijk een harde strijd tegen drugsverslaafden en -criminelen. De afgelopen maanden zijn 3500 mensen vermoord, vooral drugsgebruikers. </p>
<p><strong>Bloedig</strong><br>Volgens mensenrechtenorganisaties bestrijdt Duterte de misdaad vooral door huurmoordenaars hun gang te laten gaan. Ook kruimeldieven en straatkinderen zouden daarbij zijn vermoord. Tijdens zijn verkiezingscampagne zei hij ook al dat hij het doden van criminelen op zich een prima idee vindt. ‘We moeten geen gevangenissen bouwen, maar mortuaria. Mijn presidentschap zal bloedig zijn’, zo beloofde hij. En die belofte komt hij dus na. </p>
<p><div class="media media-element-container media-default"><div id="file-22234" class="file file-image file-image-jpeg">

        
  
  <div class="content">
    <img height="373" width="560" class="media-element file-default" src="https://original.sevendays.nl/sites/default/files/ANP-47752606.jpg" alt="">  </div>

  
</div>
</div>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
