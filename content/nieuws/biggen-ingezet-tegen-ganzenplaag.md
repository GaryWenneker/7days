---
id: 9d62128134da4a94a8d16a46e6cf45aa
type: nieuws
layout: post
title: "Biggen ingezet tegen ganzenplaag"
permalink: /nieuws/biggen-ingezet-tegen-ganzenplaag/
date: 2022-05-11T19:16:41.067Z
author: 7biA1WiYB
excerpt: "Hoe voorkom je een ganzenplaag? Met varkens! In de Utrechtse gemeente Houten worden sinds deze week tien biggen de wei in gestuurd om eieren op te peuzelen. ‘Alsof ze worden losgelaten in een snoepwinkel.’  "
seo:
  description: "Biggen ingezet tegen ganzenplaag"
  title: "Biggen ingezet tegen ganzenplaag"
---
Hoe voorkom je een ganzenplaag? Met varkens! In de Utrechtse gemeente Houten worden sinds deze week tien biggen de wei in gestuurd om eieren op te peuzelen. ‘Alsof ze worden losgelaten in een snoepwinkel.’  

    <p>Ganzen die straten onder poepen. En weilanden kaalvreten. En zomaar de snelweg opduiken. Grauwe ganzen zijn op veel plekken in Nederland een plaag.</p>
<p>Ook in Houten worden ze er knettergek van. Maar hoe jaag je ze weg? Doodschieten vinden veel mensen zielig. De afgelopen jaren gingen mensen van de gemeente de weilanden in om eieren lek te prikken en zo te voorkomen dat er ganzenkuikens geboren werden. Maar dat is veel werk en de eieren zijn soms lastig te vinden. Dus werd er iets nieuws bedacht. Varkens nemen het eierzoek-klusje nu over.</p>
<h3>Trainen met kippeneieren </h3>
<p>Varkensherder Josse Haarhuis stuurde deze week voor het eerst tien biggen de Houtense weilanden in. Voorlopig alleen nog als training. Dat doet hij met kippeneieren die hij in het weiland verstopt. ‘Eerst maken we de eieren kapot, zodat de varkens eraan kunnen ruiken’, vertelt hij. ‘Als ze dan geproefd hebben hoe lekker dat is, gaan ze zelf op zoek naar meer.’ </p>
<p>Volgens de varkensherder zijn varkens hartstikke slim én dol op eieren. ‘Als ze het eenmaal goed gedaan hebben, zetten ze daarna het gas erop om meer te vinden. Ze voelen zich dan alsof ze worden losgelaten in een snoepwinkel.’ Josse is tevreden over de eerste training. ‘Ze hadden razendsnel door dat ze de eieren zelf kapot kunnen bijten.’ </p>
<p>Over een week of twee gaan de varkens echt aan het werk. Dan beginnen de grauwe ganzen met leggen. </p>  
