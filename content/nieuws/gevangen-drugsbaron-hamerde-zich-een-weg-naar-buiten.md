---
id: 73a1339cd81c490891a31b16bd90e76e
type: nieuws
layout: post
title: "Gevangen drugsbaron hamerde zich een weg naar buiten"
permalink: /nieuws/gevangen-drugsbaron-hamerde-zich-een-weg-naar-buiten/
date: 2022-05-11T19:16:41.067Z
author: 7biA1WiYB
excerpt: "In juni is de beruchte drugsbaron El Chapo ontsnapt uit een zwaarbewaakte gevangenis in Mexico. Nu is er een filmpje verschenen waarop te horen is dat hij er vlak voor zijn ontsnapping flink op los hamerde in zijn cel. Ondanks deze herrie kon hij gewoon zijn gang gaan…  "
seo:
  description: "Gevangen drugsbaron hamerde zich een weg naar buiten"
  title: "Gevangen drugsbaron hamerde zich een weg naar buiten"
---
In juni is de beruchte drugsbaron El Chapo ontsnapt uit een zwaarbewaakte gevangenis in Mexico. Nu is er een filmpje verschenen waarop te horen is dat hij er vlak voor zijn ontsnapping flink op los hamerde in zijn cel. Ondanks deze herrie kon hij gewoon zijn gang gaan…  

    <p><strong>Wat is er zo bijzonder aan dit filmpje?</strong><br>Op het filmpje is te horen hoe El Chapo de tv heel hard aanzet, om het geluid van zijn gehamer te verbergen. Daarna is er hard getimmer te horen in zijn douche. Ondanks de camera die in El Chapo's cel hangt, hebben de bewakers niks in de gaten en ook zijn celburen slaan geen alarm. In het filmpje zie je namelijk ook beelden van de controlekamer. Daarop is te zien dat de bewakers niet reageren op wat er in de cel gebeurt. </p>
<p>Pas na 22 minuten hebben ze door dat er wat aan de hand is en pas na een half uur gaan ze bij de cel kijken. El Chapo is dan allang ontsnapt. De beelden waren al eerder door de Mexicaanse overheid gepubliceerd, maar daar was het geluid weggehaald. Nu heeft een tv-zender het filmpje opnieuw geplaatst, maar dit keer mét geluid.</p>
<p><div class="media media-element-container media-default"><div id="file-12289" class="file file-video file-video-youtube">

        <h2 class="element-invisible"><a href="/files/hammering-audible-drug-lord-el-chapos-cell-prison-escape">Hammering audible in drug lord El Chapo&#039;s cell before prison escape</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Hammering audible in drug lord El Chapo&#039;s cell before prison escape" src="https://www.youtube.com/embed/kfB0P2dTh8w?wmode=opaque&controls=" name="Hammering audible in drug lord El Chapo&#039;s cell before prison escape" frameborder="0" allowfullscreen="">Video van Hammering audible in drug lord El Chapo&amp;#039;s cell before prison escape</iframe>
</div>
  </div>

  
</div>
</div>
<p><strong>Hoe is El Chapo vervolgens ontsnapt?</strong><br>De drugsbaron timmerde een gat in zijn douche. Daaronder lag een tunnel van anderhalve kilometer lang. De tunnel was 1 meter 70 hoog en er zat een trap en ventilatie in. En zelfs rails met een wagentje, zodat El Chapo sneller de tunnel uit zou komen. De tunnel kwam uit in een huis waar bouwvakkers  zogenaamd 'aan het huis werkten'. In werkelijkheid klusten ze al weken aan de tunnel.</p>
<p>Na zijn ontsnapping begon de Mexicaanse politie een enorme klopjacht. Al het vliegverkeer werd stilgelegd, de snelwegen werden afgesloten en achttien medewerkers van de gevangenis werden opgepakt voor verhoor. Want El Chapo heeft hulp gekregen vanuit de gevangenis, zo bleek uit onderzoek. Een oud-directeur is daarom aangehouden. Sinds zijn ontsnapping is er niets meer van de drugsbaron vernomen.</p>
<p><div class="media media-element-container media-default"><div id="file-12361" class="file file-image file-image-jpeg">

        
  
  <div class="content">
    <img alt="Drugsbaron El Chapo ontsnapte uit een Mexicaanse gevangenis" title="Foto EPA" height="1357" width="2100" class="media-element file-default" src="https://7dagen.netlify.app/sites/default/files/el%20chapo.jpg">  </div>

  
</div>
</div>
<p><strong>Wat heeft die El Chapo precies op z'n kerfstok?</strong><br>El Chapo is de beroemdste en beruchtste drugsbaas van Mexico. Hij heet eigenlijk Joaquín Guzmán (58), maar zijn bijnaam is ‘El Chapo’ wat ‘De korte’ betekent. Hij is namelijk maar 1 meter 52! Hij is de oprichter en baas van het Sinaloa-kartel, de grootste en machtigste drugsbende van het land. Sinaloa heeft een aantal van de belangrijkste drugsroutes naar de VS in handen. Ook gebruikt het kartel veel geweld: het wordt verantwoordelijk gehouden voor 10.000 brute moorden. El Chapo en zijn bende zijn geen lieverdjes dus. Met de drugshandel verdiende hij trouwens veel geld: zijn vermogen wordt geschat op dik een miljard dollar. </p>
<p><strong>Hoe is El Chapo in dit vak gerold?</strong><br>Die bankrekening van hem was vroeger wel anders. El Chapo groeide in bittere armoede op in de Sinaloa-regio, waar hij sinaasappels verkocht. Als tienerjongen trad hij in dienst van El Padrino, een gevreesde drugsbaron, om aan de armoede te ontsnappen. El Chapo volgde hem op, met succes. El Chapo is geliefd bij het gewone volk, omdat hij geld aan de armen geeft. Zo gaf hij trailerwagens aan boeren en betaalde hij voor iedereen in een restaurant. Hij kan dus eigenlijk ontzettend aardig zijn. Maar als je aan de verkeerde kant staat, word je bruut vermoord.</p>
<p>De autoriteiten willen El Chapo weer dolgraag achter de tralies hebben, maar ze krijgen hem maar niet te pakken. In 2001 is hij een keer eerder uit de cel ontsnapt, door zich te verstoppen tussen de vuile was. En nu lijkt hij opnieuw van de aardbodem verdwenen...</p>  
