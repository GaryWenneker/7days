---
id: 3a5442400df54be5994dd8be6dd91e35
type: nieuws
layout: post
title: "Sulawesi zwaar getroffen door aardbeving en tsunami "
permalink: /nieuws/sulawesi-zwaar-getroffen-door-aardbeving-en-tsunami-/
date: 2022-05-11T19:16:41.067Z
author: 7biA1WiYB
excerpt: "Het Indonesische eiland Sulawesi is afgelopen vrijdag getroffen door een aardbeving en een tsunami. Officieel kwamen tot nu 844 mensen om, maar Indonesische media spreken over zo'n 1.200 slachtoffers. Mogelijk zijn het er nog meer. In de zwaar getroffen afgelegen gebieden kunnen hulpverleners moeilijk komen omdat veel wegen vernield zijn.  "
seo:
  description: "Sulawesi zwaar getroffen door aardbeving en tsunami "
  title: "Sulawesi zwaar getroffen door aardbeving en tsunami "
---
Het Indonesische eiland Sulawesi is afgelopen vrijdag getroffen door een aardbeving en een tsunami. Officieel kwamen tot nu 844 mensen om, maar Indonesische media spreken over zo'n 1.200 slachtoffers. Mogelijk zijn het er nog meer. In de zwaar getroffen afgelegen gebieden kunnen hulpverleners moeilijk komen omdat veel wegen vernield zijn.  

    <p>Eerst vond op het eiland een aardbeving plaats die een winkelcentrum, een hotel, een moskee, een ziekenhuis, een vliegveld en heel veel huizen verwoestte. Tientallen mensen kwamen om door instortende gebouwen. De sterke beving met een kracht van 7,4 op de schaal van Richter, was op zich al een grote ramp, maar de tsunami die daarna kwam, maakte nog veel meer slachtoffers.</p>
<h3>Zes meter</h3>
<p>Meteen na de aardbeving had de meteorologische dienst een waarschuwing voor de tsunami gegeven. Duizenden mensen vluchtten naar hoger gelegen plekken zoals bruggen of de verdieping van een parkeergarage, maar ook naar de bergen. Kort daarna trok de dienst de waarschuwing weer in, maar de tsunami kwam toch. Een vloedgolf van zes meter hoog spoelde over de huisjes op het strand en stroomde door heel Palu, de hoofdstad van het midden van Sulawesi.</p>
<h3>Vernield</h3>
<p>Toen de zee zich terugtrok waren wegen, huizen en bruggen vernield en de straten waren vol met modder en puin. Door de chaos is het voor reddingswerkers moeilijk om hun werk te doen. Overlevenden hebben weinig te eten en te drinken. Ook zijn er niet genoeg veilige plekken om te slapen. Mensen plunderden afgelopen weekend winkels om toch nog iets te eten te hebben.</p>
<h3>Kritiek</h3>
<p>Dat de waarschuwing weer ingetrokken werd, leidde tot veel kritiek op de Indonesische meteorologische en geografische dienst. Na de verwoestende tsunami van 2004, die in Indonesië ongeveer 160.000 mensen het leven kostte, was juist extra veel geïnvesteerd in het waarschuwingssysteem. </p>
<p>Sulawesi (of Celebes) is een van de grotere eilanden van Indonesië. Hier zie je waar het ligt.<div class="media media-element-container media-default"><div id="file-534770" class="file file-image file-image-jpeg">

        
  
  <div class="content">
    <img alt="Sulawesi" title="Beeld: Google Maps" height="617" width="1017" class="media-element file-default" data-delta="1" src="https://7dagen.netlify.app/sites/default/files/Sulawesi.JPG">  </div>

  
</div>
</div>  
