---
id: 15d1d9a1ae794bc28fcb1468d35628e5
type: nieuws
layout: post
title: "Plagiaat: wat is dat eigenlijk?"
permalink: /nieuws/plagiaat-wat-is-dat-eigenlijk/
date: 2022-05-11T19:16:41.067Z
author: 7biA1WiYB
excerpt: "Russell Horning (17) aka de Backpack Kid, klaagt de makers van Fortnite aan. De Amerikaanse jongen zegt dat hij het dansje 'The Floss' uit de wereldwijd populaire game heeft bedacht. Hij vindt dat de gamemakers hem daarvoor moeten betalen.   "
seo:
  description: "Plagiaat: wat is dat eigenlijk?"
  title: "Plagiaat: wat is dat eigenlijk?"
---
Russell Horning (17) aka de Backpack Kid, klaagt de makers van Fortnite aan. De Amerikaanse jongen zegt dat hij het dansje 'The Floss' uit de wereldwijd populaire game heeft bedacht. Hij vindt dat de gamemakers hem daarvoor moeten betalen.   

    <p>Ook anderen, waaronder <a href="https://www.theguardian.com/games/2018/dec/19/teenager-behind-flossing-dance-craze-the-latest-to-sue-fortnite-creators" target="_blank">rappers en een acteur</a>, zeggen dat het bedrijf achter Fortnite er met hun dansjes vandoor is gegaan. Een Amerikaanse rechter gaat nu kijken of er sprake is van 'diefstal'. Maar hoe zit dit eigenlijk? 3 vragen (en antwoorden) over plagiaat.</p>
<h3><strong>1. Wat is plagiaat? </strong></h3>
<p>Plagiaat is het letterlijk overnemen van (delen van) andermans werk zonder te vermelden van wie het is of waar je het vandaan hebt. 'Het cruciale element is dat je doet alsof je andermans werk eigenlijk zelf hebt gemaakt of bedacht', schrijven <a href="https://www.iusmentis.com/auteursrecht/plagiaat/" target="_blank">juristen</a>.</p>
<p>Volgens hen is het lastig één algemene regel te geven voor wanneer iets plagiaat is: 'Bij het knippen en plakken van een hele tekst of foto is het duidelijk. Maar bij samenvatten of parafraseren [iets weergeven in je eigen woorden] van een tekst, kan dat een stuk moeilijker liggen. Dat mag op zich wel, maar als het niet duidelijk is dat het een samenvatting van andermans werk is, kan het toch best plagiaat zijn.'</p>
<h3><strong>2. Waar komt plagiaat voor?</strong></h3>
<p>In de journalistiek, literatuur, beeldende kunst en muziek- en filmindustrie waren afgelopen jaren zaken rondom plagiaat. <a href="https://qmusic.nl/nieuws/gevalletje-plagiaat-10-zaken-op-een-rij" target="_blank">Deze popartiesten</a> werden bijvoorbeeld van plagiaat beschuldigd omdat hun liedje wel heel erg zou lijken op dat van iemand anders. </p>
<p>Bij plagiaat is vaak sprake van inbreuk op <a href="https://www.iusmentis.com/auteursrecht/spoedcursus/rechten/" target="_blank">auteursrecht</a>. In het Engels noemen ze dit <em>copyright. </em>Voor een tekst betekent dat bijvoorbeeld dat niemand - behalve de auteur - de tekst mag kopiëren of publiceren zonder zijn of haar toestemming. Er zijn natuurlijk uitzonderingen, bijvoorbeeld als de schrijver <a href="https://www.iusmentis.com/auteursrecht/spoedcursus/duur/" target="_blank">lang geleden</a> overleden is. </p>
<p>Wil je bepaalde teksten checken op plagiaat? Op internet staan daarvoor allerlei <a href="https://academy.hostnet.nl/2017/08/03/handige-tools-voor-checken-plagiaat/" target="_blank">tools</a>.  <div class="media media-element-container media-default"><div id="file-535704" class="file file-image file-image-png">

        
  
  <div class="content">
    <img alt="Plagiaat" title="Beeld: Wikimedia" height="747" width="2400" class="media-element file-default" data-delta="2" src="https://7dagen.netlify.app/sites/default/files/ME_109_Thief.png">  </div>

  
</div>
</div><strong>3. Wie bepaalt of iets plagiaat is? </strong>
<p>Bijna elke tekst, foto, film of liedje is gebaseerd op een bepaald thema of idee. Dat is geen probleem zeggen <a href="https://www.iusmentis.com/innovatie/idee-abstract-concreet/" target="_blank">deskundigen</a>, want 'thema's concepten en algemene ideeën zijn niet beschermd'. Iedereen mag daaraan een eigen invulling aan geven, zolang het maar 'origineel' is, schrijven ze. Toch komt het regelmatig voor dat schrijvers, wetenschappers, muzikanten en kunstenaars elkaar beschuldigen van plagiaat. Ze kunnen dan naar de rechter stappen. Die pakt het wetboek erbij om uit te zoeken of het lied of artikel een 'eigen karakter' heeft. Als dat niet zo is, kan de beschuldigde een boete krijgen.</p>  
