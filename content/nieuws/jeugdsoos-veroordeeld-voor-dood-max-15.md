---
id: 3c305ecde36741d692e021e3b43ea613
type: nieuws
layout: post
title: "Jeugdsoos veroordeeld voor dood Max (15)"
permalink: /nieuws/jeugdsoos-veroordeeld-voor-dood-max-15/
date: 2022-05-11T19:16:41.067Z
author: 7biA1WiYB
excerpt: "Jeugdsoos ’t Waeske in het Limburgse dorp Guttencoven is verantwoordelijk voor de dood van  Max uit Born. Dat besloot de rechtbank in Maastricht dinsdag. Ze hebben hem te veel alcohol geschonken en daarna niet geholpen veilig thuis te komen. De soos kreeg meerdere boetes.   "
seo:
  description: "Jeugdsoos veroordeeld voor dood Max (15)"
  title: "Jeugdsoos veroordeeld voor dood Max (15)"
---
Jeugdsoos ’t Waeske in het Limburgse dorp Guttencoven is verantwoordelijk voor de dood van  Max uit Born. Dat besloot de rechtbank in Maastricht dinsdag. Ze hebben hem te veel alcohol geschonken en daarna niet geholpen veilig thuis te komen. De soos kreeg meerdere boetes.   

    <p>Max ging in oktober 2016 met zijn vriendin naar een Halloween-feest in de jeugdsoos. Hij was die nacht te laat thuis en nam zijn telefoon niet op. Na een tijdje kreeg zijn moeder een ambulancebroeder aan de lijn die vertelde dat Max een ongeluk had gehad. Max had te veel gedronken, raakte gedesoriënteerd en liep de snelweg op. Daar is hij verongelukt.</p>
<h3>Rechtszaak</h3>
<p>Zijn ouders vinden dat medewerkers van de soos het veel te ver hebben laten komen. ‘Het was overduidelijk dat hij dronken was. Hij heeft nog overgegeven in die zaak. In plaats van dat ze ons waarschuwden, hebben ze hem zijn eigen braaksel laten opruimen en hem alleen naar huis laten gaan’, zegt zijn moeder in een slachtofferverklaring. Daarom spanden zij een rechtszaak aan tegen de soos.</p>
<h3>Boete</h3>
<p>Volgens de rechter had Max minstens vijf halve liters bier gedronken. Dat neemt hij de soos kwalijk. 't Waeske stond volgens hem bekend als the place to be voor minderjarigen die alcohol willen drinken. Bestuursleden die die avond aanwezig waren, werden aangepakt in de rechtszaal omdat ze Max niet hielpen en er niet voor zorgden dat hij veilig thuis kon komen. ’t Waeske kreeg hier een boete voor van 7500 euro. Als de soos binnen drie jaar weer de fout in gaat, moet er nog eens 7500 euro worden betaald. Daarnaast werd een boete uitgedeeld van duizend euro voor het schenken van alcohol aan minderjarigen. Gebeurt dat nog eens, dat moet de soos een half jaar dicht.</p>
<h3>Dubbel gevoel</h3>
<p>De moeder van Max blijft zitten met een dubbel gevoel. Ze is blij dat de soos is veroordeeld, maar ze krijgt haar zoon er niet mee terug. ‘Max had kunnen leven als er geen alcohol geschonken was’, zei ze tegen ANP.</p>  
