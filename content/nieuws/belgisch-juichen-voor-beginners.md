---
id: 43c996ccaccc40339143078b16dad8cf
type: nieuws
layout: post
title: "Belgisch juichen voor beginners"
permalink: /nieuws/belgisch-juichen-voor-beginners/
date: 2022-05-11T19:16:41.067Z
author: 7biA1WiYB
excerpt: "Vanavond speelt België tegen Frankrijk in de halve finale van het WK Voetbal in Rusland. En omdat de Rode Duivels net iets dichterbij wonen dan Les Bleus: zes tips om te juichen voor de Belgen.  "
seo:
  description: "Belgisch juichen voor beginners"
  title: "Belgisch juichen voor beginners"
---
Vanavond speelt België tegen Frankrijk in de halve finale van het WK Voetbal in Rusland. En omdat de Rode Duivels net iets dichterbij wonen dan Les Bleus: zes tips om te juichen voor de Belgen.  

    <p>Karim de Kool organiseerde twee jaar geleden al een feestje voor de Belgen toen Nederland niet meedeed met het Europees Kampioenschap. ‘Ik ben altijd de eerste in Zwijndrecht die zijn straat oranje versiert, dus ik baalde er enorm van’, vertelde hij toen. ‘Maar ik dacht: weet je wat? We gaan gewoon voor België juichen!’ Dit zijn zijn tips:<br><br><strong>1. Vlaams voetbalwoordenboek</strong><br><em>Brilstand</em>: als het 0-0 staat<br><em>De bus parkeren</em>: defensief spelen<br><em>Fopduik</em>: schwalbe<br><em>Scheenlappen</em>: scheenbeschermers<br><em>De bal in de winkelhaak schieten</em>: de bal in de kruising schieten<br><br><strong>2. Belgisch moppentappen</strong><br>Wat doen de Oranje Leeuwen als ze wereldkampioen worden?<br>De Playstation uitzetten.<br><br><strong>3. Luikse wafels happen</strong><br>‘Dit is eigenlijk hetzelfde als Oudhollands koekhappen. Koop wat wafels, maak daar een gaatje in en haal er een touwtje doorheen. Dat hang je ergens op, je doet een blinddoek om en happen maar! En het is nog lekkerder dan koekhappen ook.’<br><br><strong>4. Verf je oranje shirt rood</strong><br>Tip van De Kool: ‘Als je hier nou uitwasbare verf voor gebruikt, is je shirt eenmalig rood en kun je er daarna weer mee voor Oranje juichen.’<br><br><strong>5. Schmink de Belgische vlag op je wang</strong><br>‘Van links naar rechts: zwart, geel, rood. Wel even opletten dat je het niet horizontaal doet, want dan ben je voor Duitsland.’<br><br><strong>6. Vlaamse frieten snijden</strong><br>‘Dit is een van de dingen uit België die Nederlanders het meeste aanspreekt: de grote, grof gesneden patat. Koop de grootste aardappel die je kunt vinden, snijd ‘m in stukken en gooi ‘m in de frituur. En serveer er dan zure mayonaise bij. Daar houden ze in België van.’</p>  
