---
id: 17d9dea287294b6eb3c6b8c87b3b5a88
type: nieuws
layout: post
title: "Kranten in actie tegen Trumps aanvallen op de pers"
permalink: /nieuws/kranten-in-actie-tegen-trumps-aanvallen-op-de-pers/
date: 2022-05-11T19:16:41.067Z
author: 7biA1WiYB
excerpt: "Journalisten zijn slechte mensen, vijanden van het volk die niet van hun land houden en hun verhalen verzinnen. President Trump gaat met dit soort uitspraken al jaren tekeer tegen de media. Vaak noemt hij ze brengers van fake news, vooral als ze kritisch zijn over hem. Amerikaanse kranten lieten vandaag een tegengeluid horen. Vier vragen over deze actie.  "
seo:
  description: "Kranten in actie tegen Trumps aanvallen op de pers"
  title: "Kranten in actie tegen Trumps aanvallen op de pers"
---
Journalisten zijn slechte mensen, vijanden van het volk die niet van hun land houden en hun verhalen verzinnen. President Trump gaat met dit soort uitspraken al jaren tekeer tegen de media. Vaak noemt hij ze brengers van fake news, vooral als ze kritisch zijn over hem. Amerikaanse kranten lieten vandaag een tegengeluid horen. Vier vragen over deze actie.  

    <h3>1. Wat ging eraan vooraf?</h3>
<p>Ook voordat <a href="https://7dagen.netlify.app/trump" target="_blank">Donald Trump </a>president werd liet hij zich regelmatig negatief uit over de pers, maar sinds zijn presidentsschap laat hij bijna dagelijks beledigingen horen. In juli weigerde Trump tijdens een personferentie een verslaggever van <em><a href="https://money.cnn.com/2018/07/13/media/trump-fake-news-the-sun-rupert-murdoch/index.html" target="_blank">CNN </a> </em>aan het woord te laten. '<em>CNN is fake news',</em> zei hij. 'Ik beantwoord geen vragen van hen.' Met <em>FOX News</em>, een kabelzender die meestal positief bericht over Trump en zijn regering, wilde hij wel praten.</p>
<h3>2. Wie doen er mee?</h3>
<p>Amerikaanse journalisten van landelijke en lokale kranten, televisie- en radiostations. Ze hebben genoeg van Trumps voortdurende tirades en beledigende tweets. Ze vinden zijn uitspraken een bedreiging voor de Amerikaanse democratie, waarin een vrije pers onmisbaar is. <a href="https://www.bostonglobe.com/opinion/editorials/2018/08/15/editorial/Kt0NFFonrxqBI6NqqennvL/story.html" target="_blank"><em>The Boston Globe</em> </a>nam daarom het initiatief voor een landelijke actie. Honderden kranten en weekbladen plaatsten vandaag een eigen stuk waarin de hoofdredactie stelling neemt tegen Trumps aanvallen. </p>
<h3>3. Wat schrijven ze?</h3>
<p>Eén van de grootste Amerikaanse kranten <em><a href="https://www.nytimes.com/interactive/2018/08/15/opinion/editorials/free-press-local-journalism-news-donald-trump.html" target="_blank">The New York Times</a> </em>deed mee aan de actie en zette bijdragen van andere kranten uit het hele land op een rij. </p>
<p><em>- The New York Times: </em>'De media bekritiseren, als ze gebeurtenissen overdrijven of onderschatten of verkeerd beschrijven, is goed. Journalisten zijn mensen, ze maken fouten. [...] Maar beweren dat waarheden die je niet bevallen, '<i>fake news</i>' zijn, is gevaarlijk voor de democratie.'</p>
<p><em>- The Hillsboro Tribune and the News Times: '</em>Het nieuws is niet <em>'fake' </em>omdat jij dingen anders ziet.'</p>
<p><em>- The Beaver County Times and the Ellwood City Ledger: </em>'Journalisten zijn de ogen, oren en stem van de mensen die we dienen.'</p>
<p><em>- The Chronicle-Express: </em>'Ons werk is arbeid uit liefde, omdat we van ons land houden en geloven dat we een onmisbare rol spelen in onze democratie.'</p>
<p><em>- The Commons: '</em>Het ergst van Trumps gescheld op de pers is dat hij ervan uitgaat dat een Trump-aanhanger zelf niet kritisch en eerlijk over het nieuws kan nadenken. De supporters van de president verdienen beter.'</p>
<h3>4. Wat zijn de reacties?</h3>
<p>Behalve van Trump-aanhangers, kwam ook vanuit de media zelf <a href="https://www.sfchronicle.com/opinion/diaz/article/Why-the-San-Francisco-Chronicle-isn-t-joining-13159007.php" target="_blank">kritiek</a> op de campagne. Een landelijke samenwerking van de pers zou juist in Trumps straatje passen. Zijn idee dat alle media tegen hem samenspannen, zou er alleen maar door versterkt worden. Het gevaar kon bovendien zijn dat hij in de toekomst kritisch en feitelijk nieuws van kranten die meededen aan de actie, zou kunnen bestempelen als <em>fake.</em></p>
<p>Anderen mopperden dat de stukken vooral gelezen worden door mensen die toch al tegen Trump zijn. Als reactie op de kritiek zei initiatiefnemer Marjorie Pritchard van<em>The Boston Globe: </em>'Deze actie gaat over de rol van de media als waakhond.'</p>
<p>Trump zelf liet ook iets horen:<div class="media media-element-container media-default"><div id="file-534331" class="file file-document file-text-oembed">

        <h2 class="element-invisible"><a href="/files/donald-j-trump-1534427968">Donald J. Trump 1534427968</a></h2>
    
  
  <div class="content">
    
<blockquote class="twitter-tweet" data-width="550"><p lang="en" dir="ltr">THE FAKE NEWS MEDIA IS THE OPPOSITION PARTY. It is very bad for our Great Country....BUT WE ARE WINNING!</p>&mdash; Donald J. Trump (@realDonaldTrump) <a href="https://twitter.com/realDonaldTrump/status/1030074380397752320?ref_src=twsrc%5Etfw">August 16, 2018</a></blockquote>
<script async="" src="https://platform.twitter.com/widgets.js" charset="utf-8"></script>
  </div>

  
</div>
</div>  
