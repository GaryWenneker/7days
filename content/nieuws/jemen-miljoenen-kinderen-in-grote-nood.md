---
id: 8d5a7d58e45b4b0f8e02d8ec9ab64041
type: nieuws
layout: post
title: "Jemen: miljoenen kinderen in grote nood"
permalink: /nieuws/jemen-miljoenen-kinderen-in-grote-nood/
date: 2022-05-11T19:16:41.067Z
author: 7biA1WiYB
excerpt: "Triest nieuws uit Jemen. Na drie jaar van bombardementen heeft de oorlog daar een nieuw dieptepunt bereikt. Miljoenen kinderen hebben zo’n erge honger dat ze eraan kunnen overlijden. Dat zegt hulporganisatie Save the Children vandaag. Drie vragen over deze hongersnood.  "
seo:
  description: "Jemen: miljoenen kinderen in grote nood"
  title: "Jemen: miljoenen kinderen in grote nood"
---
Triest nieuws uit Jemen. Na drie jaar van bombardementen heeft de oorlog daar een nieuw dieptepunt bereikt. Miljoenen kinderen hebben zo’n erge honger dat ze eraan kunnen overlijden. Dat zegt hulporganisatie Save the Children vandaag. Drie vragen over deze hongersnood.  

    <p><strong>Hoe erg is het?</strong><br>Meer dan vijf miljoen kinderen worden met de hongerdood bedreigd. ‘Zij weten niet wanneer hun volgende maaltijd zal zijn. En of die er wel zal zijn. Het is hartverscheurend’, zei een woordvoerder van Save the Children. De ziekenhuizen liggen vol met kinderen die lange tijd veel te weinig te eten hebben gehad. Door de oorlog is het voedsel voor veel mensen onbetaalbaar geworden.<br><br><strong>Hoe komt het?</strong><br>De hongersnood is één van de gevolgen van ruim drie jaar oorlog. Sinds 2015 vechten rebellen in Jemen om de macht. Zij krijgen steun uit Iran. Jemenitische militairen proberen de rebellen te bestrijden. Zij krijgen daarbij hulp van Saoedi-Arabië, de Verenigde Arabische Emiraten en nog zeven andere Arabische landen die luchtaanvallen uitvoeren. De bevolking zit daartussen in de knel. Steden zijn kapotgebombardeerd. Belangrijke aanvoerroutes voor voedsel en brandstof zijn platgelegd. De strijd heeft inmiddels aan tienduizenden mensen het leven gekost. Tweederde daarvan zijn burgers. Veel kinderen kunnen al tijden niet naar school. En nu dreigt er ook nog die grote hongersnood.<br><div class="media media-element-container media-default"><div id="file-534657" class="file file-image file-image-jpeg">

        
  
  <div class="content">
    <img alt="Een meisje in een kamp in Al Hajjah  Foto AFP" title="Een meisje in een kamp in Al Hajjah  Foto AFP" height="1397" width="1994" class="media-element file-default" data-delta="1" src="https://7dagen.netlify.app/sites/default/files/ANP-61208154.jpg">  </div>

  
</div>
</div><br><strong>Is er een oplossing?</strong><br>Die lijkt niet in zicht. In augustus is er onder leiding van de VN nog geprobeerd een vredesplan te maken voor Jemen. Maar de onderhandelingen zijn mislukt. De rebellen kwamen niet opdagen. Deze week is in New York de algemene vergadering van de VN. Save the Children heeft de regeringsleiders opgeroepen een oplossing zoeken. ‘Wij moeten kinderen in Jemen weer toekomstperspectief bieden.’<br><br>De oorlog in Jemen is een loei-ingewikkeld conflict. Hoe het begon en wie de strijdende partijen zijn lees je <a href="https://7dagen.netlify.app/nieuws/raketten-op-stuurloos-jemen">hier</a>.  
