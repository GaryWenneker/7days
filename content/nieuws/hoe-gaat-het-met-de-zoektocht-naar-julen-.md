---
id: 348c21c4c24f43e491101014dbc5cbcd
type: nieuws
layout: post
title: "Hoe gaat het met de zoektocht naar Julen? "
permalink: /nieuws/hoe-gaat-het-met-de-zoektocht-naar-julen-/
date: 2022-05-11T19:16:41.067Z
author: 7biA1WiYB
excerpt: "Over de hele wereld leefden mensen mee met de zoektocht naar Julen (2), het Spaanse jongetje dat waarschijnlijk tijdens een familiefeest in een diepe put was gevallen. Vrijdagnacht vonden reddingswerkers hem. Zoals gevreesd was hij niet meer in leven. Dit is er bekend over de zoekactie.  "
seo:
  description: "Hoe gaat het met de zoektocht naar Julen? "
  title: "Hoe gaat het met de zoektocht naar Julen? "
---
Over de hele wereld leefden mensen mee met de zoektocht naar Julen (2), het Spaanse jongetje dat waarschijnlijk tijdens een familiefeest in een diepe put was gevallen. Vrijdagnacht vonden reddingswerkers hem. Zoals gevreesd was hij niet meer in leven. Dit is er bekend over de zoekactie.  

    <h3><strong>Wat was er precies gebeurd?</strong></h3>
<p>Dat is niet helemaal bekend. De Spaanse Justitie is nog bezig met het onderzoek. Zeker is wel dat Julen verdween op zondag 13 januari tijdens een familiefeest in het kleine bergplaatsje Totalán in de buurt van het Spaanse Malaga. Zijn vader ging hout pakken om een vuur te maken voor een barbecue zegt hij. Toen lette hij heel even niet op zijn zoontje. Toen hij weer omkeek zag hij Julen in de put vallen, vertelde hij de Spaanse media.<br><div class="media media-element-container media-default"><div id="file-535941" class="file file-image file-image-jpeg">

        
  
  <div class="content">
    <img alt="Een spandoek met de tekst: &#039;Houd vol Julen! Heel Totalán denkt aan jullie.&#039; Foto AFP" title="Een spandoek met de tekst: &#039;Houd vol Julen! Heel Totalán denkt aan jullie.&#039; Foto AFP" height="2898" width="4354" class="media-element file-default" data-delta="1" src="https://7dagen.netlify.app/sites/default/files/ANP-69203745.jpg">  </div>

  
</div>
</div>
<h3><strong>Wat is dat voor een put?</strong></h3>
<p>De put is heel diep: 110 meter. En heel smal: 25 centimeter breed. Uit onderzoek blijkt nu dat hij illegaal gegraven is, afgelopen december. Daarna zouden de gravers er een zware steen op hebben gelegd om 'm af te dekken. Tijdens werkzaamheden om in de buurt van de put een huis te bouwen zou die steen zijn gaan schuiven. De eigenaar van het terrein zegt dat hij geen toestemming heeft gegeven voor het graven van de put. De werkmannen spreken dat tegen. <br><div class="media media-element-container media-default"><div id="file-535942" class="file file-image file-image-jpeg">

        
  
  <div class="content">
    <img alt="Zwaar graafmaterieel op weg naar de put  Foto EPA" title="Zwaar graafmaterieel op weg naar de put  Foto EPA" height="2362" width="3543" class="media-element file-default" data-delta="2" src="https://7dagen.netlify.app/sites/default/files/ANP-68902120.jpg">  </div>

  
</div>
</div>
<h3><strong>Hoe ging het reddingswerk?</strong></h3>
<p>Moeizaam. De put is zo smal dat niemand erin kon om naar Julen te zoeken. Wel is er een camera een stukje naar beneden geweest. Die kwam een snoepzakje van Julen tegen. Ook zouden er haren van het jongetje gevonden zijn in de put. Daarna kwam de camera vast te zitten. Daarna probeerden honderden reddingswerkers dag en nacht uit alle macht om een grotere tunnel naar de onderkant van de put te graven. Maar ze stuitten telkens op problemen. Regen. Aardverschuivingen. Zwaar materieel dat de berg niet opkwam. En steenlagen keihard graniet die het boorwerk moeilijk maakten. Bij de operatie waren ook experts betrokken die in 2010 meehielpen om de ruim dertig Chileense mijnwerkers te redden die zo'n zeventig dagen vast zaten onder de grond.</p>
<p>Uiteindelijk is het de Spaanse reddingswerkers gelukt om bij Julen te komen. Vrijdagnacht rond 01.25 uur, vonden ze Julen zoals gevreesd dood terug. Dat meldt de Spaanse krant <em>El Pais</em>. </p>
<p><div class="media media-element-container media-default"><div id="file-535944" class="file file-image file-image-jpeg">

        
  
  <div class="content">
    <img alt="De graafwerkzaamheden gaan dag en nacht door  Foto AFP" title="De graafwerkzaamheden gaan dag en nacht door  Foto AFP" height="3145" width="4725" class="media-element file-default" data-delta="3" src="https://7dagen.netlify.app/sites/default/files/ANP-69202959.jpg">  </div>

  
</div>
</div>
<h3>Wake</h3>
<p>Reddingswerkers waren er al bang voor dat Julen niet meer zou leven. De peuter zat al vanaf 13 januari in deze put. Nadat reddingswerkers het lichaam van Julen vonden werd eerst de familie geïnformeerd. Tientallen omstanders hielden een wake bij de woning. De gemeente Malaga heeft drie dagen rouw afgekondigd.</p>  
