---
id: 071454c614c043d693204bb054e6f408
type: nieuws
layout: post
title: "Cijferhackers gearresteerd"
permalink: /nieuws/cijferhackers-gearresteerd/
date: 2022-05-11T19:16:41.067Z
author: 7biA1WiYB
excerpt: "Om goeie cijfers te halen, moet je gewoon hard leren. Zo simpel is het. Toch dachten twee Amerikaanse jongens dat het slim was om het anders aan te pakken. Ze hackten de cijferadministratie van hun school en je kunt wel raden wat ze toen deden. Maar het bedrog van de twee scoreknoeiers bleef niet onopgemerkt.  "
seo:
  description: "Cijferhackers gearresteerd"
  title: "Cijferhackers gearresteerd"
---
Om goeie cijfers te halen, moet je gewoon hard leren. Zo simpel is het. Toch dachten twee Amerikaanse jongens dat het slim was om het anders aan te pakken. Ze hackten de cijferadministratie van hun school en je kunt wel raden wat ze toen deden. Maar het bedrog van de twee scoreknoeiers bleef niet onopgemerkt.  

    <p>Ze zijn er gloeiend bij. Busted! De twee scholieren van de San Dimas High School in het kleine stadje San Dimas, vlakbij Los Angeles. Vorige week zijn ze gearresteerd door detectives van de afdeling Fraude en Cybercrimes van de politie in LA. De school en de politie willen niets zeggen over wie de cijferhackers zijn en hoe oud ze zijn. Wel is bekend dat het twee jongens zijn. Twee vrienden.</p>
<p><strong>Ingebroken</strong><br>De jongens hadden met gestolen wachtwoorden ingebroken op het computernetwerk van hun school. Het lukte hen om in de cijferdatabank te komen en toen veranderden ze lage scores van zichzelf en van vrienden in dikke voldoendes. Volgens de politie liet het cijfergoochelduo zich voor deze ‘vriendendienst’ betalen door medescholieren.</p>
<p>Om hun sporen te wissen, pasten de tieners ook nog her en der wat cijfers van willekeurige andere leerlingen aan. In totaal zouden de jongens geknoeid hebben met maar liefst 120 cijfers.</p>
<p><strong>Papier</strong><br>Hoogstwaarschijnlijk dachten ze ermee weg te komen. Maar dan hadden ze niet gerekend op hun oplettende docenten. De meeste leraren op San Dimas High School blijken er ook nog papieren cijferlijsten op na te houden. En zij sloegen alarm toen die verschilden met het online systeem. De school schakelde de politie in en na wat speurwerk kwamen zij uit bij de twee scoreknoeiers. ‘Heel erg teleurstellend dat een paar leerlingen van onze school hiertoe in staat zijn’, zei schooldirecteur Rapkin tegen de plaatselijke nieuwswebsite <a href="http://www.dailybulletin.com/general-news/20150605/san-dimas-teens-held-after-grade-changes-are-discovered">Daily Bulletin</a>.</p>
<p>De website van de school is even gesloten tot hij weer goed beveiligd is. En de jongens? Die worden verdacht van het inbreken op de schoolcomputer en het frauderen van gegevens. Welke straf de jongens daarvoor kunnen verwachten is nog niet bekend. Zeker is wel dat deze cijferprutsklus hen een dikke min heeft opgeleverd.</p>
<p><em>Op de hoogte blijven van al het onderwijsnieuws? <a href="https://original.sevendays.nl/onderwijsnieuws">Hier</a> vind je ons overzicht van al het schoolnieuws op onze site.</em></p>  
