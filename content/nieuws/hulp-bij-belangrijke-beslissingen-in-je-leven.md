---
id: 120b893bc4d1441f94374aa893f6e399
type: nieuws
layout: post
title: "Hulp bij belangrijke beslissingen in je leven"
permalink: /nieuws/hulp-bij-belangrijke-beslissingen-in-je-leven/
date: 2022-05-11T19:16:41.067Z
author: 7biA1WiYB
excerpt: "Soms nemen volwassenen belangrijke besluiten over jou. Dat kunnen je ouders of een leraar zijn, maar ook artsen, de rechter of de politie. Volgens Kinderombudsvrouw Margrite Kalverboer komen jongeren daarbij zélf vaak te weinig aan het woord. Daarom ontwikkelde ze een toolkit.  "
seo:
  description: "Hulp bij belangrijke beslissingen in je leven"
  title: "Hulp bij belangrijke beslissingen in je leven"
---
Soms nemen volwassenen belangrijke besluiten over jou. Dat kunnen je ouders of een leraar zijn, maar ook artsen, de rechter of de politie. Volgens Kinderombudsvrouw Margrite Kalverboer komen jongeren daarbij zélf vaak te weinig aan het woord. Daarom ontwikkelde ze een toolkit.  

    <p>De keuze voor een bepaalde school, medische hulp, of bij waar je gaat wonen als je ouders gaan scheiden of als je niet langer thuis kunt wonen. Het zijn allemaal besluiten waar je volgens het <a href="https://www.kinderrechten.nl/professionals/verdragstekst/" target="_blank">Kinderrechtenverdrag</a> ook zelf iets over te zeggen hebt. </p>
<p>Het Kinderrechtenverdrag bestaat uit 54 uitgangspunten en afspraken waaraan landen die het ondertekenen zich moeten houden. Ze gelden voor iedereen van 0 tot 18 jaar. </p>
<h3>Belangrijk</h3>
<p>Morgen bestaat het Kinderrechtenverdrag precies dertig jaar. Voor <a href="https://www.dekinderombudsman.nl/over-de-kinderombudsman" target="_blank">Kinderombudsvrouw Margrite Kalverboer</a> (2e van links op de foto hierboven) een mooi moment om een plan te presenteren waarin alles draait om de vraag wat het beste is voor kinderen en jongeren zelf. Ouders, leraren, artsen, agenten en hulpverleners bedoelen het meestal goed, zegt ze, maar vaak denken ze te weinig na over wat jongeren zèlf willen.</p>
<p>Daarom is er vanaf vandaag een <a href="https://www.dekinderombudsman.nl/toolkit-beste-besluit/beslissing-over-jou-weet-waar-je-recht-op-hebt" target="_blank">toolkit</a>. Daarin staat uitgelegd hoe volwassenen beslissingen nemen, maar ook wat je rechten zijn en hoe je kunt laten weten wat je belangrijk vindt. </p>
<h3>Kinderrechtenproof</h3>
<p>Tegelijk met het stappenplan voor jongeren en kinderen zelf, presenteerde de organisatie een <a href="https://www.dekinderombudsman.nl/nieuws/kinderombudsvrouw-lanceert-aanpak-voor-kinderrechtenproof-besluiten" target="_blank">plan </a>voor professionals. Ook helemaal kinderrechtenproof natuurlijk.</p>  
