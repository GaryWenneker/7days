---
id: 9f621b20f4d84722ab7a6a073b0cc39d
type: nieuws
layout: post
title: "'Wonderkind' Macron nieuwe president Frankrijk"
permalink: /nieuws/wonderkind-macron-nieuwe-president-frankrijk/
date: 2022-05-11T19:16:41.067Z
author: 7biA1WiYB
excerpt: "Emmanuel Macron is gekozen tot nieuwe president van Frankrijk. Dat blijkt uit de eerste exitpolls zondagavond. In de laatste ronde van de presidentsverkiezingen wist hij de veelbesproken Marine Le Pen te verslaan. Maar wie is die man, die de komende vijf jaar de baas van Frankrijk wordt?  "
seo:
  description: "'Wonderkind' Macron nieuwe president Frankrijk"
  title: "'Wonderkind' Macron nieuwe president Frankrijk"
---
Emmanuel Macron is gekozen tot nieuwe president van Frankrijk. Dat blijkt uit de eerste exitpolls zondagavond. In de laatste ronde van de presidentsverkiezingen wist hij de veelbesproken Marine Le Pen te verslaan. Maar wie is die man, die de komende vijf jaar de baas van Frankrijk wordt?  

    <p>Ondanks dat Emmanuel Macron aan kop ging in de peilingen, waren de verkiezingen nog best spannend. Want wat als de extreemrechtse Marine Le Pen tóch verrassend zou winnen - net als Donald Trump vorig jaar deed? Dat Macron ook nog <a href="http://nos.nl/artikel/2171743-onduidelijk-wie-achter-macron-hack-zit.html" target="_blank">gehackt</a> bleek te zijn, kwam ook niet heel gunstig uit.</p>
<h3>65% van de stemmen</h3>
<p>Maar toch: de 39-jarige Macron kreeg zondag 65% van de stemmen. Daarmee mag hij de komende vijf jaar de baas spelen in Frankrijk. Best knap, voor een politicus waar veel Fransen tot kort geleden nog niet van hadden gehoord. </p>
<p><div class="media media-element-container media-default"><div id="file-417115" class="file file-image file-image-png">

        
  
  <div class="content">
    <img alt="Emmanuel Macron nieuwe president Frankrijk" title="Beeld: AFP" height="668" width="1053" class="media-element file-default" data-delta="1" src="https://7dagen.netlify.app/sites/default/files/Schermafbeelding%202017-05-07%20om%2019.30.25.png">  </div>

  
</div>
</div>
<h3>Nieuwe fans</h3>
<p>Oké: Macron genoot enige bekendheid omdat-ie de afgelopen jaren minister van Economische Zaken was. Maar dat hij president zou kunnen worden? Dat geloofde niemand. Behalve Macron zelf. </p>
<p>In september vorig jaar begon hij zijn eigen beweging: <em>En Marche!</em> (vrij vertaald: hop, vooruit!). Hij voerde een campagne zonder een uitgebreid programma, maar met veel optimisme. Zonder vaste achterban, maar met veel nieuwe fans. Daar heeft-ie uiteindelijk de verkiezingen mee gewonnen.</p>
<p><div class="media media-element-container media-default"><div id="file-417116" class="file file-image file-image-png">

        
  
  <div class="content">
    <img alt="Emmanuel Macron en Brigitte Trogneux" title="Beeld: AFP" height="627" width="960" class="media-element file-default" data-delta="1" src="https://7dagen.netlify.app/sites/default/files/Schermafbeelding%202017-05-07%20om%2019.29.32.png">  </div>

  
</div>
</div>
<h3>Verliefd op de juf </h3>
<p>De afgelopen maanden is Macron vaak als 'wonderkind' omschreven. Een wonder, omdat-ie zo snel carrière heeft gemaakt – eerst in de zakenwereld, waar hij met slimme deals miljoenen verdiende, later in de politiek. En een kind, omdat hij voor politieke begrippen erg jong is. </p>
<p>Maar leeftijd, dat maakt Macron niets uit. Dat bewijst alleen al zijn liefde voor zijn vrouw Brigitte Trogneux, die 24 jaar ouder is. De twee hebben elkaar op de middelbare school ontmoet. Macron had als vijftienjarige de hoofdrol in een schooltoneelstuk, Trogneux was zijn lerares. ‘Wat er ook gebeurt, ik wil met je trouwen’, zou Macron tijdens zijn eindexamens tegen juf ‘Bibi’ hebben gezegd. En dat deden ze, tien jaar geleden. </p>
<h3>Samenwerken</h3>
<p>Zijn oude juf wordt nu <em>première dame</em> van Frankrijk. En Macron de nieuwe president. In tegenstelling tot zijn rivale Le Pen wil Macron de komende tijd binnen de Europese Unie juist veel samenwerken met andere landen – al moet het EU-clubje volgens hem wel flink worden veranderd. Hij wil discriminatie flink aanpakken, kleinere klassen en jongeren een cultuurpas cadeau doen van vijfhonderd euro. </p>
<p>Of Macron steun krijgt voor al zijn plannen, dat is nog maar de vraag. En veel Fransen vragen zich af of-ie niet te soft is voor het ambt van president. Dat zal de komende tijd duidelijk moeten worden.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
