---
id: f60b049228fd481bac7080845111d881
type: nieuws
layout: post
title: "Europese Unie pakt mensensmokkel aan"
permalink: /nieuws/europese-unie-pakt-mensensmokkel-aan/
date: 2022-05-11T19:16:41.067Z
author: 7biA1WiYB
excerpt: "De Europese Commissie heeft nieuwe plannen gepresenteerd om mensensmokkel aan te pakken. Ze willen de komende twee jaar minstens vijftigduizend vluchtelingen uit Afrika over te laten komen.  "
seo:
  description: "Europese Unie pakt mensensmokkel aan"
  title: "Europese Unie pakt mensensmokkel aan"
---
De Europese Commissie heeft nieuwe plannen gepresenteerd om mensensmokkel aan te pakken. Ze willen de komende twee jaar minstens vijftigduizend vluchtelingen uit Afrika over te laten komen.  

    <p>Veel vluchtelingen komen op illegale wijze naar Europa, hutje mutje op een gammel bootje of verstopt in vrachtwagens bijvoorbeeld. En dat is hartstikke gevaarlijk. Veel bootjes halen de oversteek niet en regelmatig overlijden mensen tijdens zo'n rit in een vrachtwagen. Toch wagen mensen de gok, omdat de situatie in hun land nog erger is. Mensensmokkelaars verdienen hier veel geld aan.</p>
<h3>Oplossing</h3>
<p>De Europese Commissie wil dit probleem nu aanpakken. Niet alleen door de grenzen strenger te bewaken, maar ook door de mensensmokkelaars voor te zijn. EU-landen mogen zich nu vrijwillig melden en krijgen geld waarmee ze vluchtelingen op een legale en veilige manier naar hun land kunnen halen. De EU heeft hiervoor vijfhonderd miljoen euro gereserveerd. Ook moeten de EU-lidstaten de landen Griekenland en Italië blijven helpen. Hier komen veel vluchtelingen aan.</p>
  
