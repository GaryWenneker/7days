---
id: 99a23d81b8d94854be9201173be34792
type: nieuws
layout: post
title: "10x de gekste eet-records van Joey Chestnut "
permalink: /nieuws/10x-de-gekste-eet-records-van-joey-chestnut-/
date: 2019-07-07T00:00:00.0000000Z
author: VeraBosch
auteur: Vera Bosch
avatar: /sites/default/files/styles/node_author/public/Vera.jpg?itok=2rBVlrSc
rubrieken:
  - nieuws
excerpt: "He did it again! De 35-jarige Amerikaan Joey Chestnut heeft voor de twaalfde keer het wereldkampioenschap hotdogs eten gewonnen. En dat is niet het enige gekke wereldrecord dat Chestnut op zijn naam heeft staan. De 10 gekste records op een rijtje:  "
seo:
  description: "10x de gekste eet-records van Joey Chestnut "
  title: "10x de gekste eet-records van Joey Chestnut "
---
He did it again! De 35-jarige Amerikaan Joey Chestnut heeft voor de twaalfde keer het wereldkampioenschap hotdogs eten gewonnen. En dat is niet het enige gekke wereldrecord dat Chestnut op zijn naam heeft staan. De 10 gekste records op een rijtje:  

    <h3><strong>1.</strong> Hotdogs</h3>
<p>Afgelopen donderdag at Chestnut 71 hotdogs in tien minuten tijdens de <em>Nathans Famous Fourth of July Hot Dog Eating Contest</em> in New York. Hij is daarmee wereldkampioen, maar het was geen recordaantal. Vorig jaar at de Amerikaan tijdens dezelfde wedstrijd namelijk 74 hotdogs in tien minuten!</p>
<h3><strong>2.</strong> Gekookte eieren</h3>
<p>Pasen is vast zijn lievelingsfeestdag, want in 2013 won Chestnut het wereldrecord gekookte eieren eten. Hij at maar liefst 141 gepelde eitjes in acht minuten! </p>
<h3><strong>3. </strong>Garnalen wontons</h3>
<p>Ooit van een wonton gehoord? Het is een aziatisch deeghapje met een lekkere vulling erin. In 2012 at de Amerikaan 390 garnalen wontons in acht minuten.</p>
<h3><strong>4. </strong>Donuts</h3>
<p>Chestnut komt vast vaak bij de <em>Dunkin Donuts</em>: In 2017 at hij tijdens een eet-wedstrijd maar liefst 55 donuts weg in acht minuten.</p>
<h3><strong>5.</strong> Gefrituurde asperges</h3>
<p>Heb jij ooit gefrituurde asperges gegeten? Chestnut wel. Hij werd in 2005 wereldkampioen toen hij ongeveer 5,5 kilo gefrituurde asperges at.</p>
<h3><strong>6.</strong> Spare-ribs</h3>
<p>Mensen eten soms bergen spare-ribs in <em>all-you-can-eat </em>restaurants. Maar Chestnut kan het honderd maal beter: in 2013 at hij in twaalf minuten iets meer dan vijf kilo spare-ribs.</p>
<h3><strong>7.</strong> Tacos</h3>
<p>In Amerika zijn ze gek op taco’s van de keten <em>Taco Bell</em>. Ook Chestnut. Hij at in 2011 53 taco’s in tien minuten.</p>
<h3><strong>8.</strong> Kippenvleugeltjes</h3>
<p>In 2007 had Chestnut zin in kippenvleugeltjes. Hij werd wereldkampioen toen hij maar liefst 182 vleugeltjes at in een halfuur.</p>
<h3><strong>9. </strong>Cheeseburgers </h3>
<p>Dat Chestnut gek is op vlees weten we inmiddels wel: in 2017 at hij 52 cheeseburgers op in tien minuten.</p>
<h3><strong>10. </strong>Kalkoen</h3>
<p>In Amerika is het traditie om met de feestdag Thanksgiving een kalkoen te eten. Chestnut werd in 2014 wereldkampioen toen hij een hele kalkoen op at in tien minuten. </p>  
