---
id: dee04748db4f4601803aa4a4e2646183
type: nieuws
layout: post
title: "Winnaar Kindervredesprijs: 'Deze is voor alle kinderen in Kameroen'"
permalink: /nieuws/winnaar-kindervredesprijs-deze-is-voor-alle-kinderen-in-kameroen/
date: 2022-05-11T19:16:41.067Z
author: 7biA1WiYB
excerpt: "In Den Haag wordt vandaag op de dertigste Internationale Kinderrechtendag, voor de vijftiende keer de Kindervredesprijs uitgereikt. Die gaat dit jaar zijn er niet één, maar twee winnaars: de Zweedse Greta Thunberg (16) en de Kameroense Divina Maloum (14). Wie is Divina?   "
seo:
  description: "Winnaar Kindervredesprijs: 'Deze is voor alle kinderen in Kameroen'"
  title: "Winnaar Kindervredesprijs: 'Deze is voor alle kinderen in Kameroen'"
---
In Den Haag wordt vandaag op de dertigste Internationale Kinderrechtendag, voor de vijftiende keer de Kindervredesprijs uitgereikt. Die gaat dit jaar zijn er niet één, maar twee winnaars: de Zweedse Greta Thunberg (16) en de Kameroense Divina Maloum (14). Wie is Divina?   

    <p>‘Echt jammer dat Greta er niet is. Ik had haar graag horen speechen, dat kan ze goed’, zegt Divina een dag voor de uitreiking. <a href="https://7dagen.netlify.app/nieuws/greta-op-catamaran-naar-klimaattop" target="_blank">Greta is met een catamaran onderweg</a> naar de klimaattop in Madrid en kan haar prijs niet komen ophalen. Maar Divina wel. Ze krijgt ‘m omdat ze zich al vier jaar keihard inzet voor de kinderen in haar land die het minder goed hebben dan zijzelf.</p>
<h3>Radicale gedachten</h3>
<p>'Ik beschouw de prijs als een enorme steun in de rug voor alle kinderen in Kameroen. Er is veel mis in mijn land. Vooral in het noorden waar grote armoede en veel geweld is. Toen ik tien was gingen we op bezoek bij familie en ontmoette ik Alimatou. Een meisje dat net zo oud was als ik, maar met een heel ander leven. Ze woonde in een hutje met een oude man met wie ze was getrouwd. Hij sloeg haar waar ik bij was. Alimatou vertelde me dat dat daar normaal was. En ook dat er aanhangers van Boko Haram zijn die regelmatig kinderen ontvoeren. Ze krijgen radicale gedachten ingeprent en moeten aanslagen plegen met bomvesten.'</p>
<p>De tranen en verhalen van Alimatou lieten Divina niet los: 'Iedereen moet weten dat dit níet normaal is. En dat dit moet veranderen. Ik kreeg sterk het gevoel dat ík iets moest doen.’</p>
<h3>Lessen met strips</h3>
<p>Divina bedacht <em>Children for Peace. </em>Ze maakt lessen waarin kinderen leren om voor zichzelf op te komen en met daarin veel striptekeningen. 'Zo begrijpen ook de kinderen die niet kunnen lezen het. De workshops worden inmiddels door heel het land gegeven. Zo bereiken we steeds meer kinderen die beseffen dat het niet in orde is als ze worden misbruikt als kindsoldaat of kindbruid. En dat ze van de regering mogen eisen dat die hen beschermt en ervoor zorgt dat ze op een goede manier kunnen opgroeien. En daar ben ik supersúpertrots op.’<div class="media media-element-container media-default"><div id="file-538958" class="file file-image file-image-jpeg">

        
  
  <div class="content">
    <img alt="divina kindervredesprijs" title="Foto: Rolf Rosing" height="562" width="1000" style="font-size: 13.008px;" class="media-element file-default" data-delta="1" src="https://7dagen.netlify.app/sites/default/files/KVP_Winner_Divina_Nov2019_2.jpg">  </div>

  
</div>
</div>  
