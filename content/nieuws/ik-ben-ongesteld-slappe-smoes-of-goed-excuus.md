---
id: 85cb5ef0074b4f10ad333bb4d4cc2c09
type: nieuws
layout: post
title: "'Ik ben ongesteld': slappe smoes of goed excuus?"
permalink: /nieuws/ik-ben-ongesteld-slappe-smoes-of-goed-excuus/
date: 2022-05-11T19:16:41.067Z
author: 7biA1WiYB
excerpt: "'Ik ben gisteren ongesteld geworden, daarom was ik wat slap en moe.' Dat zei de Chinese zwemster Fu Yuanhui nadat haar estafetteteam teleurstellend vierde was geworden op de 4x100 meter. Een slappe smoes voor een 'slechte' prestatie? Of hebben vrouwelijke sporters een paar dagen per maand inderdaad wat minder in hun mars?  "
seo:
  description: "'Ik ben ongesteld': slappe smoes of goed excuus?"
  title: "'Ik ben ongesteld': slappe smoes of goed excuus?"
---
'Ik ben gisteren ongesteld geworden, daarom was ik wat slap en moe.' Dat zei de Chinese zwemster Fu Yuanhui nadat haar estafetteteam teleurstellend vierde was geworden op de 4x100 meter. Een slappe smoes voor een 'slechte' prestatie? Of hebben vrouwelijke sporters een paar dagen per maand inderdaad wat minder in hun mars?  

    <p><strong>Allereerst: Bloed voor beginners</strong><br><em>Een lesje biologie (voor dappere jongens die na het lezen van bovenstaande alinea niet meteen paniekerig wegklikten, bijvoorbeeld): in de buik van een tienermeisje of vrouw ligt per maand één eicel ongeduldig te wachten op een hartstochtelijke vrijpartij en een zaadcel die daarbij de oversteek maakt. Geen seks, geen zaad? Dan licht de eicel na een paar dagen haar hielen richting uitgang. Inclusief wat bloed en aanverwante ellende uit de baarmoeder.</em></p>
<p>Dat bloed zelf, dat is voor de meeste meisjes en vrouwen het probleem niet. Vervelender is de manier waarop zich het een weg naar buiten baant. Om de boel vanuit de buik naar buiten te kunnen duwen, trekt de baarmoeder zich steeds samen. Niet zo gek dat veel meisjes daar buikpijn van krijgen. En worden ze dáár niet chagrijnig van, dan misschien wel van de extra hormonen die rond die tijd de kop opsteken.</p>
<p><div class="media media-element-container media-default"><div id="file-21222" class="file file-video file-video-youtube">

        <h2 class="element-invisible"><a href="/files/fu-yuanhui-breaks-periods-taboo-after-mediocre-performance-swimming-relay-english-subs">Fu Yuanhui breaks periods taboo after mediocre performance in swimming relay (English Subs)</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Fu Yuanhui breaks periods taboo after mediocre performance in swimming relay (English Subs)" src="https://www.youtube.com/embed/wutnIR5WjTc?wmode=opaque&controls=" name="Fu Yuanhui breaks periods taboo after mediocre performance in swimming relay (English Subs)" frameborder="0" allowfullscreen="">Video van Fu Yuanhui breaks periods taboo after mediocre performance in swimming relay (English Subs)</iframe>
</div>
  </div>

  
</div>
</div>
<p><strong>‘Geen issue’ </strong><br>Klinkt niet echt bevorderlijk als je net een olympische medaille wilt winnen of een wereldrecord wilt verbreken. Maar verrassend genoeg blijven de sportprestaties van de meeste ongestelde vrouwen hetzelfde. ‘Menstruatie geeft zelden problemen in de topsport’, vertelde Janet Frederiks, sportarts van de Oranjevrouwen, eerder aan <em>7Days</em>. ‘Ongeveer 4 op de 5 voetbalsters geeft aan dat het geen nadelig effect heeft op haar prestatie.’</p>
<p>Een <a href="http://www.ncbi.nlm.nih.gov/pubmed/21399539" target="_blank">onderzoek </a>naar roeisters van de universiteit van Tartu (Estland) laat hetzelfde zien. Ongesteld of niet: de hartslag, zuurstofinname, kracht en andere fysieke statistieken bleven bij de meeste vrouwen elke week hetzelfde.<br><br><strong>Baalbuik</strong><br>Maar daarnaast is er dus een kleine minderheid die wél baalt van haar buik. De Chinese zwemster bijvoorbeeld. Frederiks: ‘Een enkeling zal bij veel kramp mogelijk niet of slecht kunnen trainen.’ Dat zijn vooral meisjes die (nog) geen pil slikken, weet ze. Die anticonceptie voorkomt namelijk niet alleen baby’s, maar vaak ook buikkramp. Ook kun je je menstruatie uitstellen.  Aan de pil gaan is dan vaak een veel betere optie dan je kiezen op elkaar klemmen en doorsporten met pijn. ‘Want heeft een speelster zo veel pijn dat ze niet geconcentreerd is, dan is het risico op blessures groter. Dan kan ze beter helemaal niet trainen.’ </p>
<p>Volgens <a href="http://www.ncbi.nlm.nih.gov/pubmed/20857138" target="_blank">wetenschappers </a>aan de University of Melbourne landen ongestelde vrouwen na een sprong nét iets onstabieler op hun voeten dan de rest van de maand. Dat zou - in theorie - ietsje kunnen bijdragen aan verlies of een blessure. Zoiets bewijzen is echter onmogelijk.</p>
<p><strong>Bloed is (soms) goed</strong><br>Tot slot: dat gebloed is soms ook goed. En een aantal topsportsters denkt namelijk béter te presteren als ze ongesteld is. Als je toch al met buikpijn rondloopt, is je pijngrens hoger, is het idee.</p>
<p>In 2003 wachtte toenmalig wielrenster Leontien van Moorsel expres met het aanvallen van het werelduurrecord tot het zover was. Ongesteld en wel ramde ze in zestig minuten ruim 46 kilometer uit haar benen. Op een fiets zónder aerodynamische verbeteringen. Dat wereldrecord heeft niemand haar kunnen afpakken.</p>
<p><em>Lees jij alles wat los- en vastzit over de Olympische Zomerspelen 2016? Dan kun je vast je lol op in ons <a href="https://7dagen.netlify.app/rio">dossier</a>.</em></p>  
