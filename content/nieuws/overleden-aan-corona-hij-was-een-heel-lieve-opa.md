---
id: b6e330fa97914f119e4efa2a5e209e0b
type: nieuws
layout: post
title: "Overleden aan corona: 'Hij was een heel lieve opa'"
permalink: /nieuws/overleden-aan-corona-hij-was-een-heel-lieve-opa/
date: 2022-05-11T19:16:41.067Z
author: 7biA1WiYB
excerpt: "De meeste mensen die het coronavirus hebben, worden weer beter. Maar het loopt niet voor iedereen goed af. Ulrieke (14) en Veronique (12) uit Huisseling verloren hun opa Ard (64).  "
seo:
  description: "Overleden aan corona: 'Hij was een heel lieve opa'"
  title: "Overleden aan corona: 'Hij was een heel lieve opa'"
---
De meeste mensen die het coronavirus hebben, worden weer beter. Maar het loopt niet voor iedereen goed af. Ulrieke (14) en Veronique (12) uit Huisseling verloren hun opa Ard (64).  

    <p>‘Een week voordat opa overleed, werd hij ziek’, vertelt Ulrieke (links op de foto hierboven). ‘Hij was grieperig en dat werd alleen maar erger. Donderdag kreeg hij moeite met ademhalen en moest hij naar het ziekenhuis. Daar bleek het corona te zijn.’ Vrijdag kon ze samen met haar zusje en broertje Jesper (9) even met hem videobellen, maar dat ging moeizaam. ‘Zaterdagmiddag (een week geleden, red.) is opa overleden.’</p>
<h3>Onwerkelijk</h3>
<p>Dat hun opa er niet meer is, voelt onwerkelijk. ‘Het is heel raar en ik kan het niet geloven. Het dringt gewoon nog niet door’, vindt Veronique. ‘We zijn veel bezig met school, dat zorgt voor afleiding. En appen met vriendinnen ook.’ Ulrieke: ‘Ik mis hem heel erg. Hij was een heel lieve opa. Als ik verdrietig ben ga ik naar de paarden of praat ik met vriendinnen. Ik vraag wel steeds of er in hun omgeving niemand ziek is, want ik hoop niet dat zij dit hoeven mee te maken.’</p>
<h3>Tuinhuisje</h3>
<p>In totaal zijn er in Nederland ruim duizend mensen overleden aan het coronavirus. Vooral voor oude mensen met een zwakke gezondheid kan het gevaarlijk zijn. Zo had de opa van Ulrieke en Veronique astma. De uitvaart is al geweest. Vooraf kon de familie afscheid nemen. De kist werd in een afgesloten tuinhuisje gezet. Door de glazen deuren kon de familie om de beurt afscheid nemen. ‘We mochten er niet dichterbij, omdat opa misschien nog besmet zou kunnen zijn’, legt Ulrieke uit.</p>
<h3>Begrafenis</h3>

<p>‘En omdat oma op het laatst nog bij opa is geweest, moet zij in quarantaine en kunnen we haar geen knuffel geven. Dat vind ik lastig', gaat ze verder. Veronique: ‘Raar dat het zo moet. Ik zou liever een gewone begrafenis willen. Als de coronacrisis voorbij is, gaan we nog een afscheidsdienst houden. Dan nemen we de urn met zijn as mee, zodat hij er toch bij is.’</p>
<p><div class="media media-element-container media-default"><div id="file-540172" class="file file-image file-image-jpeg">

        
  
  <div class="content">
    <img alt="Ulrieke, opa Ard en Veronique" title="Ulrieke, opa Ard en Veronique" height="900" width="1600" class="media-element file-default" data-delta="2" src="https://7dagen.netlify.app/sites/default/files/WhatsApp%20Image%202020-03-31%20at%2011.57.25.jpeg">  </div>

  
</div>
</div>  
