---
id: 95174b6dcbd043a18c27fac36ae230ee
type: nieuws
layout: post
title: "Gezichtsbedekkende kleding verboden in Sri Lanka"
permalink: /nieuws/gezichtsbedekkende-kleding-verboden-in-sri-lanka/
date: 2022-05-11T19:16:41.067Z
author: 7biA1WiYB
excerpt: "In Sri Lanka is het sinds zondag verboden om kleding te dragen die je gezicht bedekt. De maatregel is een reactie op aanslagen door radicaal-islamitische terroristen die met Pasen kerken en hotels op het eiland opbliezen. Daarbij vielen zo'n 253 doden en 500 gewonden. De regering is bang voor nieuwe aanslagen.  "
seo:
  description: "Gezichtsbedekkende kleding verboden in Sri Lanka"
  title: "Gezichtsbedekkende kleding verboden in Sri Lanka"
---
In Sri Lanka is het sinds zondag verboden om kleding te dragen die je gezicht bedekt. De maatregel is een reactie op aanslagen door radicaal-islamitische terroristen die met Pasen kerken en hotels op het eiland opbliezen. Daarbij vielen zo'n 253 doden en 500 gewonden. De regering is bang voor nieuwe aanslagen.  

    <p>President Maithripala Sirisena tekende zondag een wet die gezichtsbedekkende kleding verbiedt. Hij maakt daarbij gebruik van de vorige week afgekondigde noodtoestand, een periode waarin de overheid bestaande wetten kan aanpassen.</p>
<p>In een verklaring zei president Maithripala Sirisena: 'Mensen mogen niet meer hun identiteit verbergen door zich te verschuilen achter kleding.' </p>
<h3>Vrouwen</h3>
<p>Het verbod geldt voor alle vormen van gezichtsbedekking, maar in de praktijk raakt de wet vooral islamitische vrouwen die een boerka of een nikaab dragen. Een nikaab is een sluier die alleen de ogen vrijlaat. Een boerka bedekt het hele lichaam, ook het gezicht. Ongeveer tien procent van de bevolking van Sri Lanka is moslim. Het grootste deel daarvan is liberaal. Maar een klein aantal Sri Lankaanse vrouwen draagt een nikaab.</p>
<p>In het hele land zijn moslims op hun hoede. Ze zijn bang voor wraak van radicale boeddistische groepen.</p>
<h3>Zoektocht</h3>
<p>Eerder werden al twee radicaal-islamitische groepen verboden, waaronder de National Thawheed Jamath (NTJ), die door de regering verantwoordelijk wordt gehouden voor de aanslagen. Tijdens de zoektocht naar de daders werden afgelopen dagen tientallen mensen aangehouden. Straten, kerken en moskeeën worden nog steeds bewaakt door militairen.</p>  
