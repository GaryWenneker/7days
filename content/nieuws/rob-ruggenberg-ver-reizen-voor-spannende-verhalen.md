---
id: f1a69c9dfd52439f9297f9473ee0c489
type: nieuws
layout: post
title: "Rob Ruggenberg: Ver reizen voor spannende verhalen"
permalink: /nieuws/rob-ruggenberg-ver-reizen-voor-spannende-verhalen/
date: 2022-05-11T19:16:41.067Z
author: 7biA1WiYB
excerpt: "Geschiedenis saai? Niet in de boeken van Rob Ruggenberg. Afgelopen zaterdag overleed deze bijzondere schrijver van historische jeugdboeken op 73-jarige leeftijd.  "
seo:
  description: "Rob Ruggenberg: Ver reizen voor spannende verhalen"
  title: "Rob Ruggenberg: Ver reizen voor spannende verhalen"
---
Geschiedenis saai? Niet in de boeken van Rob Ruggenberg. Afgelopen zaterdag overleed deze bijzondere schrijver van historische jeugdboeken op 73-jarige leeftijd.  

    <p>De verhalen van Rob Ruggenberg zijn superspannend, rauw en met enthousiasme geschreven. Hij reisde voor zijn werk de hele wereld over. <em>Haaieneiland</em> begint bijvoorbeeld met een meisje dat ziet hoe kannibalen in oorlogskano haar eiland opvaren. </p>
<p><em>IJsbarbaar </em>gaat over een jonge Inuit die wordt gevangengenomen om in Nederland op de kermis tentoongesteld te worden en daar vervolgens ontsnapt. <div class="media media-element-container media-teaser media-float-right"><div id="file-538743" class="file file-image file-image-jpeg">

        
  
  <div class="content">
    <a href="/files/slavenhalerjpg-0"><img alt="slavenhaler" title="Slavenhaler" height="220" width="160" style="float: right; margin-left: 5px; margin-right: 5px;" class="media-element file-teaser" data-delta="5" src="https://7dagen.netlify.app/sites/default/files/styles/medium/public/slavenhaler_0.jpg?itok=I2pPsycT"></a>  </div>

  
</div>
</div><div class="media media-element-container media-teaser media-float-left"><div id="file-538742" class="file file-image file-image-jpeg">

        
  
  <div class="content">
    <a href="/files/ijsbarbaarjpg-1"><img alt="IJsbarbaar" title="IJsbarbaar" height="220" width="159" style="float: left; margin-left: 5px; margin-right: 5px;" class="media-element file-teaser" data-delta="4" src="https://7dagen.netlify.app/sites/default/files/styles/medium/public/ijsbarbaar_1.jpg?itok=MfUE6TYi"></a>  </div>

  
</div>
</div>
<p><em>Slavenhaler</em> beschrijft een gruwelijke reis in het ruim van een slavenschip onderweg naar Brazilië.  </p>
<h3>Ruig en echt</h3>
<p>Slachtingen, afgestorven tenen, lijken die overboord gekieperd worden: Rob Ruggenberg deinsde nergens voor terug. Hij wilde spannende historische verhalen schrijven die eerlijk vertellen hoe ruig het eraan toeging vroeger. Pittige onderwerpen, zoals slavernij, ging hij niet uit de weg. Hij vond het juist belangrijk om daarover te schrijven.</p>
<p>‘Op zoveel plaatsen in de wereld komt slavernij nog voor. Ik kan mij daar heel erg kwaad over maken. Schrijven is mijn manier om daar aandacht voor te vragen. Vooral kinderen zijn veel te gemakkelijk het slachtoffer’, zei hij in een interview met <em>Kidsweek</em>. </p>
<h3>Laatste boek</h3>
<p>Voor zijn boeken maakte Rob Ruggenberg verre reizen naar onder meer China, Japan, Polynesië en Groenland. Hij deed veel archiefonderzoek en schakelde regelmatig schoolklassen in om hem te helpen speuren op internet. Alles om zijn boeken maar zo levendig mogelijk te maken. Zijn laatste boek rondde hij vorige week af, vlak voor zijn overlijden. <em>Offerkind</em> gaat over een massagraf uit de bronstijd en verschijnt volgend voorjaar. </p>  
