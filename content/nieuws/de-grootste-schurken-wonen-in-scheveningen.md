---
id: 587b9e19106e44a1a7997cd962777572
type: nieuws
layout: post
title: "De grootste schurken wonen in Scheveningen"
permalink: /nieuws/de-grootste-schurken-wonen-in-scheveningen/
date: 2022-05-11T19:16:41.067Z
author: 7biA1WiYB
excerpt: "Denk jij bij Scheveningen vooral aan zee en strandtenten? Vlak achter de duinen staat een heel ander complex: een gevangenis waar de grootste criminelen van de wereld zitten. Ook de Servische oud-generaal Mladic ‘woont’ er sinds een jaar of vijf. Deze week begint het slot van zijn proces.  "
seo:
  description: "De grootste schurken wonen in Scheveningen"
  title: "De grootste schurken wonen in Scheveningen"
---
Denk jij bij Scheveningen vooral aan zee en strandtenten? Vlak achter de duinen staat een heel ander complex: een gevangenis waar de grootste criminelen van de wereld zitten. Ook de Servische oud-generaal Mladic ‘woont’ er sinds een jaar of vijf. Deze week begint het slot van zijn proces.  

    <p>De gevangenis in Scheveningen hoort bij het Internationaal Gerechtshof in Den Haag. Daar worden grote, grensoverschrijdende zaken behandeld. In Scheveningen logeert dan ook een indrukwekkend gezelschap van louche krijgheren, massamoordenaars en dictators die beschuldigd worden van genocide. Eén van hen is Ratko Mladic.</p>
<p><div class="media media-element-container media-default"><div id="file-256369" class="file file-image file-image-jpeg">

        
  
  <div class="content">
    <img title="Beeld: ANP" height="798" width="1432" class="media-element file-default" src="https://original.sevendays.nl/sites/default/files/ANP-15773082.jpg" alt="">  </div>

  
</div>
</div>
<h3><strong>Srebrenica</strong></h3>
<p>De oud-generaal (73) wordt gezien als de verantwoordelijke man voor de massaslachtingen rond de Bosnische plaats Srebrenica in 1995. Die kostten aan meer dan 7000 moslimjongens en -mannen het leven. <a href="https://original.sevendays.nl/nieuws/wat-gebeurde-er-20-jaar-geleden-srebrenica">Lees hier </a>hoe dat ook alweer zat.</p>
<h3>Andere regels</h3>
<p>Verdachten worden in Schevingen opgesloten in afwachting van hun proces. Hun eventuele straf zitten ze meestal uit in hun eigen land. Mladic zal dus ook niet zijn hele leven hier blijven. Na zijn proces, de uitspraak kan nog wel een jaar op zich laten wachten, zal hij wellicht teruggaan naar Servië.</p>
<h3>Taart en kanarie</h3>
<p>In het cellenblok gelden andere regels dan in Nederlandse gevangenissen. De cellen worden ook niet bewaakt door Nederlandse cipiers, maar door werknemers van de VN. De verdachten hebben in Scheveningen relatief veel vrijheid. Elke dag mogen ze een uur naar buiten, ze mogen sporten - er is ook een gymzaal voor binnensporten - en naar de bibliotheek.</p>
<p>Anders dan in veel andere landen hoeven ze ook geen gestreept boevenpak aan. Ze mogen hun eigen kleren dragen als die ‘schoon en passend zijn’. Als ze dat graag willen, mogen de gevangenen zelfs een kanarie houden in hun cel. En als er een gevangene wordt vrijgelaten, is er taart.</p>
<p><div class="media media-element-container media-default"><div id="file-256367" class="file file-image file-image-jpeg">

        
  
  <div class="content">
    <img height="372" width="560" style="width: 851px; height: 565px;" class="media-element file-default" src="https://original.sevendays.nl/sites/default/files/ANP-29278911.jpg" alt="">  </div>

  
</div>
</div>
<h3>Rauwe groente<strong> </strong></h3>
<p>Klinkt misschien helemaal zo gek nog niet. Toch zijn de regels in de Schevingse gevangenis streng. Gevangenen mogen niet met elkaar praten over politiek en zaken. Vooral de gevangenen uit voormalig Joegoslavië klagen veel over het eten. De groente wordt niet genoeg doorgekookt naar hun smaak.</p>
<h3>15m2 </h3>
<p>De standaardcel is in Scheveningen ongeveer vijftien vierkante meter. De gevangenen hebben een bed, een tafel, een kast, planken, een wastafel, een wc, een tv en een intercom om met de bewaking te praten. Ze mogen een computer hebben, maar geen internetverbinding.</p>
<p><div class="media media-element-container media-default"><div id="file-256368" class="file file-image file-image-jpeg">

        
  
  <div class="content">
    <img height="695" width="560" style="font-size: 13.008px;" class="media-element file-default" src="https://original.sevendays.nl/sites/default/files/VN-cel-Mladic.jpg" alt="">  </div>

  
</div>
</div>​
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
