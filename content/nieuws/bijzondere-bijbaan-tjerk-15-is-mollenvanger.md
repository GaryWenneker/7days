---
id: 8631abb0d7a449579623c974f2847378
type: nieuws
layout: post
title: "Bijzondere bijbaan: Tjerk (15) is mollenvanger"
permalink: /nieuws/bijzondere-bijbaan-tjerk-15-is-mollenvanger/
date: 2022-05-11T19:16:41.067Z
author: 7biA1WiYB
excerpt: "Niet Wie is de Mol? maar... waar is de mol? Tjerk (15) uit Maasland heeft een bijzondere bijbaan. Hij is geen vakkenvuller of krantenbezorger, maar mollenvanger.  "
seo:
  description: "Bijzondere bijbaan: Tjerk (15) is mollenvanger"
  title: "Bijzondere bijbaan: Tjerk (15) is mollenvanger"
---
Niet Wie is de Mol? maar... waar is de mol? Tjerk (15) uit Maasland heeft een bijzondere bijbaan. Hij is geen vakkenvuller of krantenbezorger, maar mollenvanger.  

    <p>Het gras maaien en de koeien voeren. Tjerk helpt zijn ouders regelmatig op de boerderij. Sinds september heeft hij er een taak bij: mollen vangen. Hoewel de dierten misschien wel heel onschuldig lijken, kunnen ze in de buurt van een boerderij voor flinke problemen zorgen. ‘De grond die door molshopen naar boven komt, is niet goed voor de koeien. Daarin zitten bijvoorbeeld ijzerstukjes of insecten en daar kunnen onze dieren ziek van worden', legt Tjerk uit, die het mollen vangen heeft overgenomen van zijn opa.</p>
<h3>Voor de vogels</h3>
<p>Wie denkt dat hij achter de mollen aanrent, heeft het mis. ‘Ik zet klemmen. Het ligt eraan hoeveel tijd ik heb, maar meestal loop ik elke dag wel even de wei in. Als ik dan een molshoop ontdek, stop ik er een klem in. Vaak heb ik de volgende dag al beet. Wat ik dan met de mollen doe? Die laat ik achter voor de vogels. Soms vliegen de meeuwen en kraaien al boven m'n hoofd als ik in de wei loop. En als er weinig vogels zijn, begraaf ik ze.'</p>
<h3>Zeldzame witte</h3>
<p>Ook bij de buren vangt Tjerk sinds kort de mollen. ‘Daar verdien ik wat geld mee. Om precies te zijn €2,25 per mol. Het allerleukste aan het werk is dat ik lekker buiten bezig ben', zegt de mollenvanger. De afgelopen maanden heeft-ie er ruim tweehonderd gevangen. 'Het meest trots ben ik op een albino-mol (zie foto hierboven, red.) van een paar weken geleden. Eigenlijk is het gewoon een mislukking van de natuur. Ze zijn heel zeldzaam. En het komt zo weinig voor dat het toch voelt als een soort prestatie.'</p>  
