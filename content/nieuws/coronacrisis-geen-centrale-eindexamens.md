---
id: d8b88f6aa65c4d96a0a80dc36a56ed5e
type: nieuws
layout: post
title: "Coronacrisis: geen centrale eindexamens"
permalink: /nieuws/coronacrisis-geen-centrale-eindexamens/
date: 2022-05-11T19:16:41.067Z
author: 7biA1WiYB
excerpt: "De centrale schriftelijke eindexamens voor leerlingen op middelbare scholen gaan dit jaar niet door. Dat zei onderwijsminister Slob vandaag.  "
seo:
  description: "Coronacrisis: geen centrale eindexamens"
  title: "Coronacrisis: geen centrale eindexamens"
---
De centrale schriftelijke eindexamens voor leerlingen op middelbare scholen gaan dit jaar niet door. Dat zei onderwijsminister Slob vandaag.  

    <p>Een aantal onderwijsorganisaties riep de overheid al langer op om de centrale examens te schrappen. Sinds het kabinet maandag met nog <a href="https://7dagen.netlify.app/nieuws/extra-maatregelen-de-strijd-tegen-corona" target="_blank">strengere maatregelen</a> kwam om de verspreiding van het coronavirus te stoppen, werd hun verzoek dringender.</p>
<h3>Centraal schriftelijk</h3>
<p>De centrale schriftelijke examens voor vmbo'ers, havisten en vwo'ers zouden 7 mei beginnen. Vmbo'ers zouden vanaf 30 maart al aan de slag gaan met hun praktijkexamens en digitale examens.</p>
<p>Het halen van de schoolexamens, die leerlingen ter voorbereiding op de landelijke examens hebben gemaakt, is nu genoeg voor een diploma. Scholen hebben nu meer tijd om de schoolexamens voor te bereiden.</p>
<h3>Schoolexamens</h3>
<p>Minister Slob laat aan de scholen over wanneer ze hun laatste schoolexamens inplannen en hoe ze die afnemen. Een leerling die slaagt voor zijn schoolexamen, is geslaagd. Normaliter bepaalt het schoolexamen de helft van het eindcijfer.</p>
<p>Het kabinet kondigde gisteravond onder andere een verbod aan op alle bijeenkomsten tot 1 juni. Of scholen ook zolang dichtblijven is nog niet duidelijk. Daarover wordt later besloten. Volgens de voorzitter van onderwijsbond <a href="https://www.aob.nl/nieuws/slob-zet-streep-door-centrale-eindexamens/" target="_blank">AOb</a> is het besluit van vandaag 'onvermijdelijk en verstandig'.</p>  
