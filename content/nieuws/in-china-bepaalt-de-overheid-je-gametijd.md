---
id: 9d1ee7cbbc7d412b8faf7c324bc1ffc2
type: nieuws
layout: post
title: "In China bepaalt de overheid je gametijd"
permalink: /nieuws/in-china-bepaalt-de-overheid-je-gametijd/
date: 2022-05-11T19:16:41.067Z
author: 7biA1WiYB
excerpt: "De Chinese regering vindt gamen zonde van de tijd. Jongeren en kinderen kunnen die beter besteden aan school of sport, zo luidt het officiële overheidsstandpunt. Daarom gelden er vanaf nu nieuwe strenge gameregels voor alle Chinezen onder de achttien. Kan de overheid dat zomaar bepalen en controleren? In China wel.   "
seo:
  description: "In China bepaalt de overheid je gametijd"
  title: "In China bepaalt de overheid je gametijd"
---
De Chinese regering vindt gamen zonde van de tijd. Jongeren en kinderen kunnen die beter besteden aan school of sport, zo luidt het officiële overheidsstandpunt. Daarom gelden er vanaf nu nieuwe strenge gameregels voor alle Chinezen onder de achttien. Kan de overheid dat zomaar bepalen en controleren? In China wel.   

    <p>In de nieuwe regels staat dat Chinese jongeren door de week niet langer dan negentig minuten per dag online mogen gamen. En ‘s nachts mag het helemaal niet meer. In het weekend en tijdens feestdagen is drie uur spelen per dag toegestaan, maar ook dan is gamen tussen tien uur ‘s avonds en acht uur ‘s ochtends verboden. Ook mogen jongeren tot zestien jaar per maand niet meer dan 25 euro uitgeven aan games en aankopen in een spel. Gamers van 16 tot 18 jaar krijgen een limiet van 59 euro.</p>
<h3>Geen nickname</h3>
<p>Spelen onder een nickname is voor iedereen verboden. Ook voor volwassenen. Die nieuwe regels voor online gamen zijn natuurlijk best lastig te controleren. Maar de overheid wil dat de gamebedrijven zelf gaan zorgen dat iedereen zich eraan houdt. Als ze dat niet goed genoeg doen, mogen ze geen games meer verkopen in China. De druk voor bedrijven om de controle serieus te nemen is dus groot want China is met 1,4 miljard inwoners een enorme afzetmarkt.</p>
<h3>170 miljoen camera's</h3>
<p>Om de gamers te kunnen controleren, moeten die bedrijven wel de beschikking krijgen over hun persoonsgegevens. In Nederland zou dat op veel bezwaren stuiten, in China is dat minder een probleem. Daar zijn eigenlijk helemaal geen privacyregels. </p>
<p>China zet sowieso flink in op moderne technologie om de ‘staatsveiligheid’ te verhogen. Het land telt nu al zo’n 170 miljoen beveiligingscamera’s, maar de overheid wil dat aantal binnen een paar jaar verdrievoudigen. Dat zou dan ongeveer neerkomen op bijna één camera per drie burgers. </p>
<h3>Drie seconden</h3>
<p>De politie in Peking test nu bijvoorbeeld een nieuw soort veiligheidscamera's die op brillen verborgen zitten. Via die bril screenen agenten nummerplaten en automobilisten, die meteen door een database van verdachten worden gehaald. Met geavanceerde gezichtsherkenning krijgt de agent dan een seintje als er een verdachte in zicht is. Op termijn wil China technologisch in staat zijn om elke burger binnen drie seconden te identificeren. </p>  
