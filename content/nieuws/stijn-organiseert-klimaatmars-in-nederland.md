---
id: f8821212bdfb4218a2887f6dda850d65
type: nieuws
layout: post
title: "Stijn organiseert klimaatmars in Nederland"
permalink: /nieuws/stijn-organiseert-klimaatmars-in-nederland/
date: 2022-05-11T19:16:41.067Z
author: 7biA1WiYB
excerpt: "Geïnspireerd door de Belgische Anuna, vindt Stijn dat jongeren in Nederland hun stem ook moeten laten horen. Daarom organiseert hij vandaag, op 7 februari, een klimaatmars in Den Haag, speciaal voor jongeren. 7Days sprak met hem tijdens zijn voorbereidingen.  "
seo:
  description: "Stijn organiseert klimaatmars in Nederland"
  title: "Stijn organiseert klimaatmars in Nederland"
---
Geïnspireerd door de Belgische Anuna, vindt Stijn dat jongeren in Nederland hun stem ook moeten laten horen. Daarom organiseert hij vandaag, op 7 februari, een klimaatmars in Den Haag, speciaal voor jongeren. 7Days sprak met hem tijdens zijn voorbereidingen.  

    <p>‘Ik zag het nieuws over <a href="https://7dagen.netlify.app/brossenvoordebossen">de mars in België </a>en zo kwam ik op het idee. Ik heb een berichtje gestuurd naar veertien vrienden en samen zijn we het gaan organiseren namens<a href="https://www.facebook.com/YouthForClimateNL" target="_blank"> Youth For Climate NL</a>', vertelt Stijn. Hij vindt dat de Nederlandse politici ook veel meer met het klimaat bezig moeten zijn. 'Natuurlijk is er een klimaatakkoord, maar dat is volgens mij nog veel te slap. Als we zo doorgaan en de aarde steeds meer opwarmt, is er ook steeds meer kans op overstromingen of andere natuurrampen.’</p>
<h3>Een paar ideeën</h3>
<p>Stijn heeft een paar ideeën voor de politici om dat klimaatplan aan te scherpen: ‘Natuurlijk moeten we ook naar onszelf kijken en bijvoorbeeld minder met het vliegtuig gaan en minder vlees eten. Maar de tien grootste CO2-uitstoters zijn energiebedrijven en daar wordt te weinig op gelet. Er kan bijvoorbeeld veel meer gedaan worden met wind- water- en lichtenergie. En in de vleesindustrie zit ook veel verbetering. Ik snap wel dat dat niet zomaar te veranderen is, maar de overheid kan het wel omdraaien en er bijvoorbeeld voor zorgen dat groente goedkoper - en dus aantrekkelijker - wordt als vervanger voor vlees.’</p>
<h3>Vooral voor jongeren</h3>
<p>De organisatie hoopt dat er volgende week minstens drieduizend jongeren gaan spijbelen en meelopen met de mars. ‘De mars is voor scholieren, maar ook voor leerlingen van de basisschool en studenten. Over vijftig jaar staan wij nog steeds op deze planeet, maar de mensen die nu in de Tweede Kamer zitten misschien niet meer en juist zij nemen nu de beslissingen. Daarom willen wij ze wakker schudden.’ Dat Stijn daarvoor moet spijbelen vindt hij niet zo erg: ‘Ik zit in mijn examenjaar en het is dus wel belangrijk dat ik lessen volg, maar ik heb toestemming van mijn ouders en de school reageert ook positief.’ En als politici daarna nog niets veranderen? 'Dan blijf ik elke donderdag staken totdat dat wel gebeurt.'</p>
<p><em>Naast Anuna en Stijn volgen ook tienduizenden scholieren in Groot-Brittannië, Duitsland en Zwitserland Greta’s voorbeeld. Zelfs in Australië, Canada, Japan en de VS wordt er gespijbeld voor het klimaat. Dat begon allemaal bij de Zweedse Greta. In de krant (verschijningsdatum 1 februari 2019) lees je meer over de klimaatmarsen. </em></p>
<p><div class="media media-element-container media-default"><div id="file-536026" class="file file-image file-image-jpeg">

        
  
  <div class="content">
    <img alt="Foto: ANP" title="Foto: ANP" height="730" width="1095" class="media-element file-default" data-delta="1" src="https://7dagen.netlify.app/sites/default/files/AFP-69397680%20online_0.jpg">  </div>

  
</div>
</div><em>Jongeren tijdens de klimaatmars in Duitsland.</em>  
