---
id: 7cdd2f02a5374414bef891c2d54cd284
type: nieuws
layout: post
title: "‘Filmpjes met docenten mogen niet altijd online’"
permalink: /nieuws/filmpjes-met-docenten-mogen-niet-altijd-online/
date: 2022-05-11T19:16:41.067Z
author: 7biA1WiYB
excerpt: "Een video met een leraar die boos wordt, een fout maakt of raar doet: je hebt ze vast weleens voorbij zien komen via social media. Maar mogen deze filmpjes eigenlijk wel gedeeld worden?   "
seo:
  description: "‘Filmpjes met docenten mogen niet altijd online’"
  title: "‘Filmpjes met docenten mogen niet altijd online’"
---
Een video met een leraar die boos wordt, een fout maakt of raar doet: je hebt ze vast weleens voorbij zien komen via social media. Maar mogen deze filmpjes eigenlijk wel gedeeld worden?   

    <p>Nee, zeggen ministers Arie Slob (Basis- en Voortgezet Onderwijs) en Ingrid van Engelshoven (Onderwijs) in een brief aan de Tweede Kamer. In de brief schrijven ze dat het verspreiden van de video’s onwenselijk is en in sommige gevallen zelfs tegen de wet.</p>
<h3>Openlijk verspreiden</h3>
<p>Heb je geen toestemming van de persoon die in het filmpje te zien is? Dan mag de video niet openlijk worden gedeeld, zoals op bijvoorbeeld Facebook of Twitter. Dit geldt ook voor video's waarop iemand duidelijk te herkennen is of als de beelden beledigend zijn of een bedreiging vormen. In besloten groepen, bijvoorbeeld op Whatsapp, mag dit wel. Maar niet als de beelden stiekem gemaakt zijn.</p>
<h3>Scholen</h3>
<p>Om ervoor te zorgen dat scholieren zich aan deze regels houden, richten de ministers zich tot scholen. Ze vinden dat deze duidelijker de grenzen moeten aangeven tijdens de lessen of in het schoolplan. Ook zeggen ze dat scholen en docenten vaker aangifte moeten doen als er onwenselijke video's rondgaan.</p>  
