---
id: 723c6d1a9533401ba7a98fca0c29ed19
type: nieuws
layout: post
title: "7 x goed nieuws over meisjes en vrouwen  "
permalink: /nieuws/7-x-goed-nieuws-over-meisjes-en-vrouwen--/
date: 2022-05-11T19:16:41.067Z
author: 7biA1WiYB
excerpt: "Vandaag is het Internationale Vrouwendag. Nog te vaak gaat het over wat er niet goed gaat. Daarom: rondje wereld met goed nieuws!  "
seo:
  description: "7 x goed nieuws over meisjes en vrouwen  "
  title: "7 x goed nieuws over meisjes en vrouwen  "
---
Vandaag is het Internationale Vrouwendag. Nog te vaak gaat het over wat er niet goed gaat. Daarom: rondje wereld met goed nieuws!  

    <h3>1. Meer lezen en schrijven</h3>
<p>Wereldwijd gaan er evenveel meisjes als jongens naar de basisschool. In Lesotho is het aantal meisjes dat kan lezen en schrijven zelfs hoger dan dat van de jongens.</p>
<h3>2. Minder kindhuwelijken</h3>
<p>Elke kindbruid is er één teveel, maar het aantal kindhuwelijken neemt af. Een op de vijf gesloten huwelijken is met een minderjarige. Tien jaar geleden was dat nog één op de vier. Vooral in India is het aantal flink gedaald.</p>
<h3>3. Meer leidinggevenden</h3>
<p>IJsland is het beste land om een vrouw te zijn als het gaat om politiek onderwijs, werk en zorg. In Qatar kun je als vrouw het best naar de universiteit. Wil je als vrouw een hoge positie? Dan heb je de meeste kans in Thailand. Hier is 45% van de senior managers vrouw.</p>
<h3>4. Minder besnijdenissen</h3>
<p>Meisjesbesnijdenis komt helaas nog steeds voor, maar in Tanzania en Kenia is een nieuw ritueel bedacht om de overgang van meisje naar vrouw te vieren. Hierdoor zijn er al 15.000 minder meisjes genitaal verminkt.</p>
<h3>5. Vrouwen als president</h3>
<p>Wil je de politiek in als vrouw? Dan maak je de meeste kans in Rwanda. Hier is meer dan de helft van de regering een vrouw. In Sri Lanka maak je als vrouw het meest kans om president te worden. Al 23 jaar was hier een vrouw aan de macht.</p>
<h3>6. Minder problemen bij bevallingen</h3>
<p>In Noorwegen kun je het best bevallen, want hier sterven de minste vrouwen in het kraambed. In Griekenland gaan de minste baby’s dood tijdens de geboorte.</p>
<h3>7. Speciale taxicentrale</h3>
<p>De Indiase stad New Delhi is nu een veilige plek om een taxi te pakken voor vrouwen. Sinds een paar jaar is hier een speciale taxicentrale met alleen dames achter het stuur. </p>  
