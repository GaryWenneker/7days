---
id: a22490a505ee4f8086c9ab1f6b640d1d
type: nieuws
layout: post
title: "Alyssa Nakken schrijft honkbalgeschiedenis"
permalink: /nieuws/alyssa-nakken-schrijft-honkbalgeschiedenis/
date: 2022-05-11T19:16:41.067Z
author: 7biA1WiYB
excerpt: "De nu nog onbekende Alyssa Nakken schrijft geschiedenis. De 29-jarige oud-softballer is namelijk de eerste vrouw met een baan in de coaching staff van de Major League, het hoogste professionele honkbalniveau in Amerika! Nakken gaat aan de slag als assistent-coach bij de San Francisco Giants. Drie vragen en antwoorden over deze historische gebeurtenis.  "
seo:
  description: "Alyssa Nakken schrijft honkbalgeschiedenis"
  title: "Alyssa Nakken schrijft honkbalgeschiedenis"
---
De nu nog onbekende Alyssa Nakken schrijft geschiedenis. De 29-jarige oud-softballer is namelijk de eerste vrouw met een baan in de coaching staff van de Major League, het hoogste professionele honkbalniveau in Amerika! Nakken gaat aan de slag als assistent-coach bij de San Francisco Giants. Drie vragen en antwoorden over deze historische gebeurtenis.  

    <h3>1. Wie is Alyssa Nakken?</h3>
<p>Nakken speelde van 2009 tot 2012 softbal in de staat Sacramento. Tijdens haar carrière als softballer was ze eerste honkman. Daarvoor was ze Academic All-American. Dat is een student-atleetherkenningsprogramma dat een ere-sportteam samenstelt van de meest opvallende student-atleten. Daar was Nakken er dus één van!</p>
<p>In 2015 behaalde ze haar diploma voor de opleiding sportmanagement aan de Universiteit van San Francisco.</p>
<h3>2. Waarom gaat juist zij aan de slag bij de Giants?</h3>
<p>De oud-softballer is geen onbekende voor de club en de grootste honkbalcompetitie ter wereld. In 2014 ging ze al bij de Giants aan de slag, toen als stagiair. Na haar stage bleef ze bij de club en was ze onder andere verantwoordelijk voor de gezondheids- en welzijnsinitiatieven van de Giants. Ondanks dat de stap maken naar de technische staf niet voor de hand lag staat Giants-manager Gabe Kapler volledig achter zijn keuze voor Nakken. Ze zal zich gaan bezighouden met honklopen, slagtraining en teambuilding. </p>
<p>Over haar aanstelling zegt Kapler tegen <a href="https://edition.cnn.com/2020/01/16/us/san-francisco-giants-female-coach-spt-trnd/index.html" target="_blank">CNN</a>: 'Nakken was de beste keuze voor deze baan, punt. Ze heeft ervaring als topsporter. Ze is onderdeel geweest van de organisatie van de Giants. Voor ons was zij de perfecte kandidaat.'</p>
<h3>3. Werkte er al ooit eerdere een vrouw in de Major League?</h3>
<p>De Major League staat niet bekend als een omgeving waar vrouwen veel kansen kregen. In 2011 kreeg Justine Siegal als eerste vrouw een rol in de voorbereiding op het seizoen. Ze mocht gaan werken met de slagploeg van Cleveland Indians. Siegel werkte in 2015 in een soortgelijke rol bij Oakland A's. In 2017 was ze assistent-coach van Israël bij de World Baseball Classic.</p>
<p>Siegal reageerde via <a href="https://twitter.com/justinebaseball/status/1217977096330301442" target="_blank">Twitter </a>op de nieuwe functie van Nakken: '<em>The wall is broken</em>'. Daarmee wil ze aangeven dat de weg vrij is voor nog meer vrouwen in coachende functies binnen de Major League. Of en wanneer dat zal gebeuren, kunnen we alleen maar afwachten.</p>  
