---
id: 60054c333965470c94456dd517f519e6
type: nieuws
layout: post
title: "Albino-kinderen moeten vrezen voor hun leven"
permalink: /nieuws/albino-kinderen-moeten-vrezen-voor-hun-leven/
date: 2022-05-11T19:16:41.067Z
author: 7biA1WiYB
excerpt: "Een bleke huid, wit haar en vaak wat rode ogen: dat zijn de kenmerken van een albino. In Nederland weten de meeste mensen wel wat albinisme is, maar in sommige Afrikaanse landen worden albino's raar aangekeken. Of nog erger: verminkt en vermoord. Amnesty International slaat daarom alarm.    "
seo:
  description: "Albino-kinderen moeten vrezen voor hun leven"
  title: "Albino-kinderen moeten vrezen voor hun leven"
---
Een bleke huid, wit haar en vaak wat rode ogen: dat zijn de kenmerken van een albino. In Nederland weten de meeste mensen wel wat albinisme is, maar in sommige Afrikaanse landen worden albino's raar aangekeken. Of nog erger: verminkt en vermoord. Amnesty International slaat daarom alarm.    

    <p><strong>1. Wat is een albino?</strong><br>Iemand met albinisme heeft te weinig pigment. Dat pigment zorgt voor de kleur voor je huid. Een albino heeft te weinig van het stofje melanine. Als er minder van dat stofje is, zie je er bleker uit. Daarom hebben albino's een wittere huid en witter haar. Door het ontbreken van het pigment kunnen albino's ook slechter tegen zonlicht. Niet alleen mensen, maar ook dieren kunnen albinisme hebben.</p>
<p><strong>2. Hoe kun je het krijgen?</strong><br>Het is genetische afwijking. Dat betekent dat albinisme al in je genen bepaald is: je wordt dan geboren met te weinig pigment. Daar is niets aan te doen.</p>
<p><div class="media media-element-container media-default"><div id="file-19298" class="file file-image file-image-jpeg">

        
  
  <div class="content">
    <img title="Beeld: AFP" height="825" width="1340" class="media-element file-default" src="https://7dagen.netlify.app/sites/default/files/ANP-32266949.jpg" alt="">  </div>

  
</div>
</div>
<p><strong>3. Hoeveel albino's zijn er in Nederland? En in de rest van de wereld?</strong><br>In westerse landen zoals Nederland heeft slechts 1 op de 17.000 mensen albinisme. In Afrika ligt dat aantal hoger: 1 op 5000. Waarom dat verschilt, weten onderzoekers niet.</p>
<p><b>4. Waarom worden albino's in Afrika verminkt of vermoord?</b><br>In sommige Afrikaanse landen geloven mensen dat albinisme méér is dan een genetische afwijking. In een land als Malawi, waar naar schatting 10.000 albino's leven, is dat een groot probleem. Albino's worden daar als dom en onmenselijk gezien: 'wie weet is het besmettelijk', denken mensen.</p>
<p>Soms gaan de ideeën nog verder. Sommige Afrikanen geloven dat lichaamsdelen van albino's een geneeskrachtige werking hebben. Of: dat er goud in hun botten zou zitten. Dat zorgt ervoor dat albino's in landen als Malawi worden ontvoerd en vermoord.</p>
<p><div class="media media-element-container media-default"><div id="file-19299" class="file file-image file-image-jpeg">

        
  
  <div class="content">
    <img title="Beeld: AFP" height="816" width="1360" class="media-element file-default" src="https://7dagen.netlify.app/sites/default/files/albino3.jpg" alt="">  </div>

  
</div>
</div>
<p><b>5. Waarom komt dit probleem nu opeens in het nieuws?</b><br>Dat albino's het zwaar hebben in Afrika is al jaren bekend. Nu <a href="https://www.amnesty.nl/nieuwsportaal/nieuws/steeds-meer-mensen-met-albinisme-in-malawi-vermoord" target="_blank">slaat </a>Amnesty International opnieuw alarm: sinds november 2014 zouden in Malawi al achttien albino's zijn vermoord. Veel daarvan zijn kind, of baby. De hulporganisatie spreekt van een crisis. Door de slechte economische situatie in Malawi, en de onrust die daarbij hoort, zouden er meer albino's worden vermoord. </p>
<p><strong>6. Wat moet er gebeuren om albino's te beschermen?</strong><br>De politie zou misdrijven tegen albino's kunnen bestraffen, maar in de praktijk gebeurt dat nog te weinig. Amnesty International biedt daarom een petitie aan de president van Malawi aan. Ze hopen dat hij de afwijking meer aandacht wil geven. Want pas als in Afrikaanse landen mensen weten wat albinisme is, kunnen albino's een veiliger leven leiden.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
