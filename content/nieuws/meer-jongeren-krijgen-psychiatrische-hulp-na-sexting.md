---
id: 5c88e66f408a43748ec3005a8806e9cb
type: nieuws
layout: post
title: "Meer jongeren krijgen psychiatrische hulp na sexting"
permalink: /nieuws/meer-jongeren-krijgen-psychiatrische-hulp-na-sexting/
date: 2022-05-11T19:16:41.067Z
author: 7biA1WiYB
excerpt: "Steeds meer jongeren die te maken hebben gehad met sexting, zochten de afgelopen twee jaar hulp bij een psychiatrische kliniek. Dat blijkt uit een klein onderzoek van RTL Nieuws. Ze liepen een trauma op of kampen met een zware depressie. Zeven dingen die je moet weten over dit nieuws.   "
seo:
  description: "Meer jongeren krijgen psychiatrische hulp na sexting"
  title: "Meer jongeren krijgen psychiatrische hulp na sexting"
---
Steeds meer jongeren die te maken hebben gehad met sexting, zochten de afgelopen twee jaar hulp bij een psychiatrische kliniek. Dat blijkt uit een klein onderzoek van RTL Nieuws. Ze liepen een trauma op of kampen met een zware depressie. Zeven dingen die je moet weten over dit nieuws.   

    <p>1. Sexting is een combinatie van twee Engelse woorden: ‘sex’ en ‘texting’. <strong>Doe je aan sexting, dan verstuur óf ontvang je sexy foto’s, video’s of berichtjes op WhatsApp of social media.</strong> Eén op de acht Nederlandse jongeren heeft dit weleens gedaan, blijkt uit een eerdere <a href="https://7dagen.netlify.app/lifestyle/peiling-1-op-8-jongeren-stuurt-sexy-fotos">peiling</a>. Het zijn niet altijd naaktfoto's, maar kan ook bijvoorbeeld een decolleté-foto of geschreven seksfantasie zijn.</p>
<p>2. Sommige jongeren vinden sexting leuk en spannend. <strong>Maar het kan ook gevaarlijk zijn. </strong>Vaak heb je dat pas door als het fout gaat en die ene foto of video verder verspreid wordt. Iedereen kan 'm bekijken. Voor wie op die foto of video staat is zo'n situatie enorm rot: hij of zij schaamt zich, voelt zich erg onzeker en is bang om naar school te gaan.</p>
<p>3. Soms gaat het nog een stapje verder. Door er met niemand over te praten, krijgen sommige jongeren last van een zware depressie of raken ze verslaafd aan drank of drugs. <strong>De afgelopen twee jaar zochten steeds meer sexting-slachtoffers met dit soort heftige klachten hulp bij psychiatrische klinieken, blijkt uit onderzoek van RTL Nieuws.</strong> Voor die tijd kwam het amper voor. Een psychiater (die ook medicijnen voor je geestelijke gezondheid mag geven) behandelt grotere problemen dan bijvoorbeeld een psycholoog (die alleen met je kan praten als behandeling).</p>
<p>4. RTL Nieuws ondervroeg een aantal Nederlandse psychiatrische (jeugd)klinieken. <strong>Volgens de klinieken blijkt dat zelfs één op de vier meisjes die er wordt geholpen, klachten heeft door het verspreiden van sextingfoto's- of video's</strong>.<strong> </strong>Ook andere klinieken zeggen dat ze de afgelopen twee jaar steeds meer jongeren behandelden die last hebben van de heftige gevolgen van sexting. </p>
<div class="kader">
<p><img class="kaderafbeelding" src="https://7dagen.netlify.app/sites/default/files/ff.png"></p>
<p>Lees ook: <a href="https://7dagen.netlify.app/lifestyle/francien-laat-haar-tieten-niet-n%C3%B3g-eens-zien">Francien laat haar tieten niet nóg eens zien</a></p>
</div>
<p>5. Vreemd is het niet dat sexting-slachtoffers hulp zoeken bij zo'n kliniek. Iva Bicanic, van het Landelijk Centrum Seksueel Geweld, legt in een <a href="http://www.rtlnieuws.nl/nederland/tientallen-jongeren-belanden-in-psychiatrische-kliniek-na-sexting" target="_blank">artikel</a> van <em>RTL Nieuws</em> uit dat het uitlekken van een foto traumatisch kan zijn. <strong>‘Je hele leven wordt erdoor beheerst'</strong>, zegt ze. </p>
<p>6. Hoewel er nog geen groot wetenschappelijk onderzoek is gedaan naar sexting, maken experts zich zorgen. <strong>Ze zijn bang dat de groep jongeren die terecht komt in psychiatrische klinieken door sexting de komende jaren alleen nog maar groter wordt. </strong></p>
<p>7. Daarom adviseren ze om goed over dit onderwerp te praten, met ouders of leraren bijvoorbeeld. 'Doe je dat niet, dan gaat het van kwaad tot erger en kunnen anderen je ermee gaan chanteren of bedreigen', zegt psychotraumatoloog Rik Knipschild. </p>
<div class="field field-name-body field-type-text-with-summary field-label-hidden" style="box-sizing: inherit; margin-bottom: 30px; color: rgb(51, 51, 51); font-family: &quot;PT Sans&quot;, sans-serif; font-size: 18px;">
<p style="box-sizing: inherit; margin-top: 0px; margin-bottom: 0px;"><em style="box-sizing: inherit;">Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp" style="box-sizing: inherit; color: rgb(34, 179, 224); transition: color 0.3s ease;">gratis WhatsApp-dienst</a>, download onze <a href="https://7dagen.netlify.app/app" style="box-sizing: inherit; color: rgb(34, 179, 224); transition: color 0.3s ease;">gratis app</a> of neem een <a href="https://abonneren.sevendays.nl/abonneren/abonnementen/ae/artikel" style="box-sizing: inherit; color: rgb(34, 179, 224); transition: color 0.3s ease;">proefabonnement </a>op de krant!</em></p>
</div>
  
