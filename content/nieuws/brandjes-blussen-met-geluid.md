---
id: e5bb1f0c2870463e9acf1d50ba88fcf7
type: nieuws
layout: post
title: "Brandjes blussen met geluid"
permalink: /nieuws/brandjes-blussen-met-geluid/
date: 2022-05-11T19:16:41.067Z
author: 7biA1WiYB
excerpt: "Vlam in de pan? Deksel erop! Maar wat als je geen deksel hebt? Dan kun je misschien de radio harder zetten. Twee Amerikaanse studenten hebben een brandblusser bedacht die werkt op geluid.   "
seo:
  description: "Brandjes blussen met geluid"
  title: "Brandjes blussen met geluid"
---
Vlam in de pan? Deksel erop! Maar wat als je geen deksel hebt? Dan kun je misschien de radio harder zetten. Twee Amerikaanse studenten hebben een brandblusser bedacht die werkt op geluid.   

    <p><iframe allowfullscreen="" frameborder="0" height="478" src="https://www.youtube.com/embed/uPVQMZ4ikvM?rel=0" width="850"></iframe></p>
<p>Oké, het helpt niet echt om je radio harder te zetten. Maar de brandblusser van Seth Robertson en Viet Tran werkt wel echt op geluid. En nee, dit is géén 1-aprilgrap. De klanken die hun brandblusser uitstoot, hebben een lage frequentie: het geluid golft langzaam op en neer en klinkt als de ‘boem-boem-bas in hiphop’, vertellen ze in een <a href="http://research.gmu.edu/profiles/Mason_Students_Pathbreaking_invention.html" target="_blank">nieuwsbericht </a>van hun universiteit. De trillingen die dit veroorzaakt, verplaatsen een deel van de zuurstof uit de lucht. En zonder zuurstof dooft een brand vanzelf uit.<br><br><strong>Jaar proberen</strong><br>De brandblusser was niet makkelijk om te maken, vertellen de studenten aan <a href="http://www.washingtonpost.com/local/when-it-comes-to-putting-out-fire-gmu-students-show-its-all-about-that-bass/2015/03/22/47a7f8e8-cf1a-11e4-a2a7-9517a3a70506_story.html?postshare=7901427075254132" target="_blank">The Washington Post</a>. De mannen stuitten op veel ongeloof van docenten en medestudenten. Maar na goed kijken naar soortgelijke onderzoeken van defensie en een jaar proberen is het ze toch gelukt. Eerst dachten ze dat heel hoge tonen de oplossing zouden zijn. Maar daardoor bleken de vlammen alleen te trillen en niet te doven. Toen gingen ze over op heel lage tonen. Dat werkte beter. Met een versterker en een kartonnen buis lukte het hen de brandjes die ze met alcohol aanstaken te blussen.<br><br><strong>Voordelen</strong><br>In mei studeren beide heren af. Maar dan houdt hun experiment niet op. In november hebben ze een patentproces aangevraagd, waarmee ze een jaar krijgen om de uitvinding verder te ontwikkelen. Ze hopen dat het lukt, want de brandblusser op geluid heeft een hoop voordelen. Zo laat het geen chemicaliën achter, in tegenstelling tot een poederblusser, en wordt niet alles nat, zoals bij een sprinkler. Misschien kunnen er in de toekomst zelfs bosbranden mee worden geblust. Maar eerst gaan Robertson en Tran kijken of hun methode ook werkt bij andere brandjes dan die met alcohol.</p>  
