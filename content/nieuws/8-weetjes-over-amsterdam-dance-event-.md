---
id: 16f590045c9a4c6b901d793c487fee4b
type: nieuws
layout: post
title: "8 weetjes over Amsterdam Dance Event "
permalink: /nieuws/8-weetjes-over-amsterdam-dance-event-/
date: 2022-05-11T19:16:41.067Z
author: 7biA1WiYB
excerpt: "Amsterdam staat deze week helemaal in het teken van dance-muziek. Van 16 tot en met 20 oktober vindt daar namelijk Amsterdam Dance Event (ADE) plaats, één van ‘s werelds grootste muziekevents. Wat ADE precies inhoudt? Dat vertellen we je aan de hand van 8 weetjes.  "
seo:
  description: "8 weetjes over Amsterdam Dance Event "
  title: "8 weetjes over Amsterdam Dance Event "
---
Amsterdam staat deze week helemaal in het teken van dance-muziek. Van 16 tot en met 20 oktober vindt daar namelijk Amsterdam Dance Event (ADE) plaats, één van ‘s werelds grootste muziekevents. Wat ADE precies inhoudt? Dat vertellen we je aan de hand van 8 weetjes.  

    <h3>24 kaarsjes</h3>
<p>ADE viert dit jaar haar 24e editie. Het begon ooit als een samenwerking tussen ondernemer Richard Zijlma en de stichting Buma/Stemra (voor componisten, tekstdichters en muziekuitgevers). In 1995 trokken ze een paar honderd bezoekers naar een hotel in Amsterdam om mensen binnen de dancescène samen te kunnen brengen. Inmiddels zijn dat er honderdduizenden geworden.</p>
<h3>400.000 feestvierders</h3>
<p>Vorig jaar trok ADE een recordaantal bezoekers: 400.000. Daarmee behoort het tot één van de grootste evenementen ter wereld. De feestvierders komen ook niet alleen uit Nederland. Meer dan honderd landen zijn jaarlijks vertegenwoordigd op Amsterdam Dance Event.</p>
<h3>Tientallen genres</h3>
<p>Amsterdam Dance Event is de plek voor – je raad het al – dancemuziek. Maar niet alleen dat. Ook liefhebbers van bijvoorbeeld pop, rock, indie, hiphop, drum &amp; bass, trance, techno, house en hardstyle kunnen ieder jaar terecht in Amsterdam voor te gekke events. Een samenkomst van muziekliefhebbers en voor ieder wat wils!</p>
<h3>Dag &amp; nacht</h3>
<p>ADE is een evenement dat eigenlijk 24 uur per dag bezig is. ‘s Avonds ontwaakt het Amsterdamse nachtleven. Overal zijn festivals en feestjes te vinden. Maar ook overdag is Amsterdam de <em>place to be</em>. Dan zijn er, naast enkele feesten, vooral ook heel veel conferenties. Daarin komen bijvoorbeeld grote dj’s aan het woord, praten mensen binnen de branche over de toekomst ervan en zijn er zakelijke meetings. Van over de hele wereld komen mensen uit de muziekbranche naar Amsterdam om elkaar te ontmoeten en toekomstige samenwerkingen aan te gaan. Facebook is er niets bij!</p>
<h3>2.500 artiesten</h3>
<p>Je leest het goed. 2.500 artiesten en sprekers komen in vijf dagen tijd Amsterdam op z’n kop zetten. Dat doen ze op meer dan tweehonderd verschillende locaties in de Nederlandse hoofdstad. Veel acts geven tijdens ADE shows op speciale locaties. Zo speelde de Nijmeegse band De Staat dit jaar onder het Rijksmuseum. Ook bijvoorbeeld Armin van Buuren, Tiësto, Afrojack, drum &amp; bass-dj Netsky, Boef, Ronnie Flex, David Guetta en De Jeugd van Tegenwoordig staan dit jaar op het evenement.</p>
<h3>Het langste feest ooit</h3>
<p>Vorig jaar brak ADE een record. In club De School werd maar liefst 62 uur aan één stuk door gefeest. Van vrijdagavond tot maandagochtend stond de tent volledig op z’n kop.</p>
<h3>De beste DJ ter wereld</h3>
<p>Nog een belangrijk evenement tijdens Amsterdam Dance Event is de bekendmaking van de <em>DJ MAG DJ of The Year</em>. Jaarlijks wordt dan de beste dj ter wereld bekend gemaakt. Vrijwel ieder jaar is dat een Nederlander. Onder andere Tiësto (2002 t/m 2004), Armin van Buuren (2007 t/m 2010 &amp; 2012), Hardwell (2013 &amp; 2014) en Martin Garrix (2016 t/m 2018) wonnen de prijs. Zal er dit jaar weer een Nederlander bovenaan de lijst staan?</p>
<h3>Doe het zelf</h3>
<p>Wil je zelf proberen een danceplaat te maken? Dat kan tijdens ADE op Amsterdam Centraal. Daar staat een gigantische synthesizer. Daarmee kun je heel veel verschillende instrumenten tegelijk besturen en zo een eigen beat maken. Maak jij de nieuwe 'Animals'?</p>  
