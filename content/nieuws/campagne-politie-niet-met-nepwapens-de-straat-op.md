---
id: cb8f32a95c7e4ce890be71d340c480d7
type: nieuws
layout: post
title: "Campagne politie: Niet met nepwapens de straat op"
permalink: /nieuws/campagne-politie-niet-met-nepwapens-de-straat-op/
date: 2022-05-11T19:16:41.067Z
author: 7biA1WiYB
excerpt: "'Handen omhoog!' Tientallen keren per week houdt de politie jongeren aan die met een nepwapen de straat op gaan. Dat levert gevaarlijke situaties op, waarschuwt de Nederlandse politie in een nieuwe campagne.  "
seo:
  description: "Campagne politie: Niet met nepwapens de straat op"
  title: "Campagne politie: Niet met nepwapens de straat op"
---
'Handen omhoog!' Tientallen keren per week houdt de politie jongeren aan die met een nepwapen de straat op gaan. Dat levert gevaarlijke situaties op, waarschuwt de Nederlandse politie in een nieuwe campagne.  

    <p>In Nederland zijn nepvuurwapens verboden. Maar dat betekent niet dat ze hier niet zijn: in het buitenland kun je ze gemakkelijk kopen. Bovendien kun je hier wel gewoon speelgoedwapens komen. Ook die zijn soms niet van echt te onderscheiden.</p>
<p><strong>Afstandje</strong><br>Twintig tot dertig keer per week krijgen agenten een melding dat jongeren met een wapen op straat lopen, <a href="https://www.politie.nl/nieuws/2016/augustus/28/00-nepvuurwapens-levensgevaarlijk.html" target="_blank">meldt</a> een woordvoerster van de politie. Een nepperd, blijkt in vrijwel alle gevallen. Maar ja: dat ziet de politie van een afstandje niet.</p>
<p>Zulke nepwapens kunnen leiden tot gevaarlijke situaties. <a href="http://www.nu.nl/binnenland/4291853/politie-rotterdam-schiet-bijna-jongens-met-nepwapen-neer.html" target="_blank">Vorige maand</a> werden twee jongens in Rotterdam bijna neergeschoten nadat ze bij het station met een neppistool hadden gezwaaid.</p>
<p><strong>Schoolbezoek</strong><br>De politie start daarom in het nieuwe schooljaar een campagne, meldt persbureau <em>ANP</em>. Zij willen jongeren wijzen op de gevaren van dit speelgoed. En nog liever willen ze dat jongeren hun nepwapens direct in de prullenbak gooien. Op scholen en sportclubs worden flyers uitgedeeld. Want als jongeren zich niet bewust zijn van de gevaren, gaat het straks nog een keer écht mis, vreest de politie.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
