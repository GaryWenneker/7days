---
id: a155fa603f78414daf5262e1134c213d
type: nieuws
layout: post
title: "Dit willen kamp #Brexit en kamp #Remain"
permalink: /nieuws/dit-willen-kamp-brexit-en-kamp-remain/
date: 2022-05-11T19:16:41.067Z
author: 7biA1WiYB
excerpt: "Donderdag was een belangrijke dag voor Groot-Brittannië. En eigenlijk ook voor de rest van Europa. De Britten mochten stemmen of ze wel of niet uit de Europese Unie stappen. Wat het wordt, is nog niet bekend. De peilingen wezen vooral uit dat Groot-Brittannië tot op het bot verdeeld is. Wat zijn de argumenten van de twee kampen?   "
seo:
  description: "Dit willen kamp #Brexit en kamp #Remain"
  title: "Dit willen kamp #Brexit en kamp #Remain"
---
Donderdag was een belangrijke dag voor Groot-Brittannië. En eigenlijk ook voor de rest van Europa. De Britten mochten stemmen of ze wel of niet uit de Europese Unie stappen. Wat het wordt, is nog niet bekend. De peilingen wezen vooral uit dat Groot-Brittannië tot op het bot verdeeld is. Wat zijn de argumenten van de twee kampen?   

    <p><em><u><strong><a href="https://7dagen.netlify.app/brexit">UPDATE: DE UITSLAG VAN HET BREXIT-REFERENDUM LEES JE HIER.</a></strong></u></em></p>
<p><strong>Kamp Brexit: YES, we stappen eruit!</strong></p>
<p> </p>
<p><strong>De gezichten van dit kamp:</strong><br><div class="media media-element-container media-default"><div id="file-19774" class="file file-image file-image-jpeg">

        
  
  <div class="content">
    <img alt="brexit uitleg" title="Foto&#039;s AFP en EPA" height="500" width="850" class="media-element file-default" src="https://7dagen.netlify.app/sites/default/files/brexitcollage.jpg">  </div>

  
</div>
</div>Boris Johnson, oud-burgemeester van Londen (links op de foto) en Nigel Farage van Ukip (rechts). Dat is de rechtse partij die ‘weg-uit-Europa’ als belangrijkste programmapunt heeft.
<p><strong>Hierom willen ze weg:</strong><br>Het anti-EU-kamp vindt dat er te veel Polen, Bulgaren en Roemenen naar Groot-Brittannië komen om baantjes in te pikken en zouden die instroom graag willen beperken. Ze willen zeker niet dat er nóg meer migranten uit andere EU-landen opgenomen worden. </p>
<p>Volgens Johnson en Farage hebben de Britten door de EU totaal geen macht om Europeanen die geen zicht op een baan hebben, buiten de grenzen te houden. Nu is het zo dat inwoners van elke EU-lidstaat zonder problemen mogen gaan wonen en werken in een andere EU-lidstaat. Als Groot-Brittannië niet meer bij de EU hoort, kan het land daar eigen regels voor maken.</p>
<p><div class="media media-element-container media-default"><div id="file-19724" class="file file-image file-image-jpeg">

        
  
  <div class="content">
    <img height="561" width="850" style="font-size: 13.008px; line-height: 20.0063px;" class="media-element file-default" src="https://7dagen.netlify.app/sites/default/files/ANP-46126452.jpg" alt="">  </div>

  
</div>
</div>
<p><strong>Ponden versus euro’s</strong><br>Veel Britten vrezen ook dat ze als niet-euroland (Britten betalen met hun eigen ponden) steeds minder te vertellen hebben in een Europese Unie waar eurolanden de dienst uitmaken. Die gaan steeds nauwer samenwerken, iets waar de Britten geen zin in hebben. Brexit-voorstanders willen dat de EU vooral een gebied is waar vrije handel gedreven mag worden.</p>
<p>Ook vinden ze dat het EU-lidmaatschap veel te veel geld kost: de rekening is jaarlijks ruim tien miljard euro. Dat geld wordt door de EU uitgegeven aan heel veel verschillende dingen. Aan landbouwsubsidies voor boeren bijvoorbeeld. Of aan steun voor de arme regio’s. Ook betaalt de EU mee aan de vluchtelingenopvang in bijvoorbeeld Griekenland. Het anti-EU-kamp vindt dat Groot-Brittannië zelf te weinig voordeel heeft van die uitgaven. Zij zien op termijn liever goedkopere handelsverdragen zoals de EU die eerder al sloot met Noorwegen en Zwitserland.</p>
<h2><strong>Kamp Remain: NO, we blijven!</strong></h2>
<p><strong>Het gezicht van dit kamp:</strong><br><div class="media media-element-container media-default"><div id="file-19725" class="file file-image file-image-jpeg">

        
  
  <div class="content">
    <img height="503" width="850" style="font-size: 13.008px; line-height: 1.538em;" class="media-element file-default" src="https://7dagen.netlify.app/sites/default/files/ANP-35450066.jpg" alt="">  </div>

  
</div>
</div>Premier David Cameron.
<p><strong>Hierom willen ze lid blijven:</strong><br>‘Je weet wat je hebt, niet wat je krijgt’, is de belangrijkste boodschap van het pro-Europese kamp. Zij vrezen grote economische schade na een Brexit. ‘Als we vertrekken, is onzekerheid de enige zekerheid die we hebben’, zei Cameron deze week. ‘Ons lidmaatschap is een van de redenen waarom onze economie het zo goed doet.’ </p>
<p>De pro-Europeanen zijn bang dat de handel enorm terugloopt als het land zich terugtrekt uit de EU. Economen voorspellen dat een vertrek zo’n drie miljoen banen zou kosten en dat Londen zijn positie als financieel centrum in Europa verliest. Grote banken als HSBC en Goldman Sachs hebben al aangekondigd bij een Brexit uit Londen te verhuizen, omdat ze hun kantoren liever in een wél aangesloten land hebben.</p>
<p><strong>Niet zeuren</strong><br>Het Brexit-kamp moet bovendien niet zo zeuren over het migratievraagstuk, vindt Cameron. Om anti-Europeanen tegemoet te komen, zijn er juist al allerlei strenge nieuwe regels voor migranten afgesproken. Zo krijgen nieuwe inwoners in Groot-Brittannië pas nadat ze vier jaar in het land hebben gewerkt, recht op een uitkering en sociale huisvesting. De andere Europese landen hebben afgelopen februari met die regel ingestemd om de kans op een Brexit te verkleinen.</p>
<p><div class="media media-element-container media-default"><div id="file-19727" class="file file-image file-image-jpeg">

        
  
  <div class="content">
    <img height="566" width="850" class="media-element file-default" src="https://7dagen.netlify.app/sites/default/files/ANP-46238636.jpg" alt="">  </div>

  
</div>
</div>
<p><em>Wist je dat…</em></p>
<p><em>…Brexit een samenstelling is tussen ‘Britain’ en ‘Exit’?</em></p>
<p><em>…de uitslag van het Brexit-referendum bindend is: de uitkomst beslist dus echt of de Europese Unie doorgaat met of zonder Groot-Brittannië?</em></p>
<p><em>… een Brexit de allereerste keer zou zijn dat een land de EU verlaat?</em></p>
<p><em>… als de Britten donderdag hebben besloten om uit de EU te stappen, het naar verwachting nog minstens twee jaar vergaderen gaat kosten voordat het ook echt zo ver is?</em></p>
<p><strong>Hoe zat het ook alweer?</strong><br>De Europese Unie bestaat uit 28 landen die met elkaar samenwerken, vooral op het gebied van economie. EU-landen vragen bijvoorbeeld geen torenhoge invoerrechten wanneer ze met elkaar handelen en als inwoner van een EU-lidstaat mag je zonder problemen gaan wonen en werken in een andere EU-lidstaat. Vooral dat laatste stuit veel Britten tegen de borst. Groot-Brittannië heeft zich altijd een beetje anders gevoeld dan de rest van Europa. </p>
<p>De eilandstaat, die natuurlijk al een beetje apart van het Europese continent ligt, heeft bijvoorbeeld altijd zijn eigen munt gehouden. Sinds een jaar of tien maakt de Britse anti-EU-partij Ukip een enorme opmars, al won ze de vorige verkiezingen niet. Om de anti-EU’ers een beetje tegemoet te komen, beloofde de conservatieve premier Cameron de Britten een referendum over het EU-lidmaatschap. Vandaag is dat zover.</p>
<p><em>Snap jij stiekem nog geen snars van de Europese Unie? Lees ons artikel <a href="https://7dagen.netlify.app/nieuws/de-europese-unie-voor-beginners">EU voor Beginners</a> en je begrijpt 't wèl.</em></p>  
