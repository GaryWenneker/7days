---
id: d1d662529c9c402da23affa68dc20c31
type: nieuws
layout: post
title: "Wat weten we over de schietpartij in Californië?"
permalink: /nieuws/wat-weten-we-over-de-schietpartij-in-californië/
date: 2022-05-11T19:16:41.067Z
author: 7biA1WiYB
excerpt: "In San Bernardino, een stad in de Amerikaanse staat Californië, zijn veertien mensen omgekomen bij een schietpartij. Nog eens zeventien raakten gewond. Een man opende, samen met zijn vrouw, het vuur in een groot zorgcentrum van de gemeente. Daar werd op dat moment een personeelsfeest gevierd. Of het een terorristische actie is durft de politie nog niet te zeggen. Wat zijn de feiten over de (zoveelste) schietpartij in de VS?  "
seo:
  description: "Wat weten we over de schietpartij in Californië?"
  title: "Wat weten we over de schietpartij in Californië?"
---
In San Bernardino, een stad in de Amerikaanse staat Californië, zijn veertien mensen omgekomen bij een schietpartij. Nog eens zeventien raakten gewond. Een man opende, samen met zijn vrouw, het vuur in een groot zorgcentrum van de gemeente. Daar werd op dat moment een personeelsfeest gevierd. Of het een terorristische actie is durft de politie nog niet te zeggen. Wat zijn de feiten over de (zoveelste) schietpartij in de VS?  

    <p><strong>​</strong><strong>Het vuur werd geopend</strong> rond elf uur lokale tijd, bij het Inland Regional Center. Dat is een groot zorgcentrum van de gemeente San Bernardino. Daar werd met de lunch een kerstfeest voor het personeel gevierd. Er waren meer dan honderd mensen aanwezig in het gebouw.<br></p>
<iframe allowfullscreen="" frameborder="0" height="300" src="https://www.google.com/maps/embed?pb=!1m18!1m12!1m3!1d2546560.269952665!2d-117.66278001827843!3d33.693932946774815!2m3!1f0!2f0!3f0!3m2!1i1024!2i768!4f13.1!3m3!1m2!1s0x80dcac983d35da3d%3A0xb9111ae3abbee3ac!2sInland+Regional+Center!5e0!3m2!1snl!2snl!4v1449132245819" width="850"></iframe>
<p><strong>De twee daders</strong> drongen het gebouw binnen. Volgens een <a href="http://www.latimes.com/local/lanow/la-me-ln-san-bernardino-shooting-live-updates-htmlstory.html#85212628" target="_blank">ooggetuige </a>schoten de twee op willekeurige personen, voor dertig seconden. Daarna stopten ze om te herladen, om vervolgens weer te schieten. </p>
<p><strong>Na het horen van de eerste schoten</strong> verstopten veel mensen zich in <a href="http://nos.nl/artikel/2072706-we-moesten-ons-verstoppen-in-afgesloten-kantoorruimtes.html" target="_blank">afgesloten kantoorruimtes</a>, of kropen in kasten. Bij de schietpartij vielen veertien doden, zeventien mensen raakten gewond.</p>
<p><strong>Een van de twee daders,</strong> een 28-jarige man, zou als milieuspecialist voor het zorgcentrum hebben gewerkt. Hij zou boos bij het personeelsfeest zijn weggelopen, om later terug te keren en een bloedbad aan te richten. Dat deed hij samen met zijn 27-jarige vrouw.</p>
<p><div class="media media-element-container media-default"><div id="file-13631" class="file file-image file-image-jpeg">

        
  
  <div class="content">
    <img title="Beeld: AFP" height="534" width="1268" class="media-element file-default" src="https://7dagen.netlify.app/sites/default/files/ANP-35276657_0.jpg" alt="">  </div>

  
</div>
</div>
<p><strong>Het koppel</strong> wist te ontkomen maar werd na een achtervolging door de politie uiteindelijk gevonden in de buurt van hun huis, in een buitenwijk van San Bernardino. Daar opende de politie het vuur, waarbij de twee daders zijn gedood.</p>
<p><strong>De daders </strong>zouden naar verluidt ook nog drie <a href="http://www.volkskrant.nl/buitenland/doodgeschoten-daders-californie-lieten-drie-bommen-achter~a4200590/" target="_blank">bommen </a>hebben achtergelaten in het Inland Regional Center. Deze zijn door de politie onschadelijk gemaakt.</p>
<p><strong>De FBI, </strong>de Amerikaanse veiligheidsdienst, durft nog niet te zeggen of het om een terroristische aanslag gaat. Wel hadden de daders hun actie goed gepland: ze droegen militaire kleding en hadden krachtige wapens.</p>
<p><div class="media media-element-container media-default"><div id="file-13633" class="file file-image file-image-jpeg">

        
  
  <div class="content">
    <img title="Beeld: AFP" height="695" width="1379" class="media-element file-default" src="https://7dagen.netlify.app/sites/default/files/afp3_0.jpg" alt="">  </div>

  
</div>
</div>
<p><strong>Het is al de 355ste schietpartij</strong> in de Verenigde Staten<strong> </strong>dit jaar volgens <a href="https://www.washingtonpost.com/news/wonk/wp/2015/12/02/the-san-bernardino-mass-shooting-is-the-second-today-and-the-355th-this-year/" target="_blank"><em>The Washington Post</em></a>. En het is de dodelijkste sinds 2012. Toen eiste een schietpartij op een basisschool in Newtown 28 slachtoffers.</p>
<p><strong>President Obama </strong>reageerde <a href="http://edition.cnn.com/2015/12/02/politics/san-bernardino-shooting-obama/index.html" target="_blank">geschokt</a>. 'We hebben strengere wapenwetten nodig', zegt hij. <a href="https://7dagen.netlify.app/nieuws/waarom-komt-er-geen-wapenverbod-de-vs" target="_blank">Al is dat nog niet zo makkelijk om voor elkaar te krijgen.</a> De president sprak zijn medeleven uit met de families van de slachtoffers. </p>
<p><em>Op de hoogte blijven van het nieuws? Meld je aan voor onze gratis <a href="https://7dagen.netlify.app/whatsapp" target="_blank">WhatsAppdienst</a>, of neem een <a href="https://abonneren.sevendays.nl/abonneren/abonnementen">proefabonnement</a> op 7Days.</em></p>  
