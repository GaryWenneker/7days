---
id: c02544a850334ea09293b37ad0735476
type: nieuws
layout: post
title: "Twitter of Tumblr? Niet in deze landen"
permalink: /nieuws/twitter-of-tumblr-niet-in-deze-landen/
date: 2022-05-11T19:16:41.067Z
author: 7biA1WiYB
excerpt: "In Indonesië is Tumblr deze week een tijdje offline gehaald. De fotosite zou 'te pornografisch' zijn, vindt de Indonesische regering. Honderden sites zijn er al uit de lucht gehaald, omdat ze niet zouden passen binnen de 'normen en waarden' van het land. En Indonesië is lang niet het enige land waar je niet vrijuit kunt internetten.  "
seo:
  description: "Twitter of Tumblr? Niet in deze landen"
  title: "Twitter of Tumblr? Niet in deze landen"
---
In Indonesië is Tumblr deze week een tijdje offline gehaald. De fotosite zou 'te pornografisch' zijn, vindt de Indonesische regering. Honderden sites zijn er al uit de lucht gehaald, omdat ze niet zouden passen binnen de 'normen en waarden' van het land. En Indonesië is lang niet het enige land waar je niet vrijuit kunt internetten.  

    <p>Je bent een geluksvogel dat je in Nederland woont. Je kunt elke video op YouTube kijken en mag twitteren wat je maar wilt. Op het internet kan alles! Althans, hier dan.</p>
<p>Wereldwijd zijn er tientallen landen waar het internet niet 'vrij' is. De regering pleegt daar censuur: sites en sitebezoekers mogen niet zomaar alles posten. Een kritisch blog over de regering? No way. Lullige grapjes? Mm-mm. En porno: walgelijk! Honderden, soms zelfs duizenden sites, worden bij voorbaat op zwart gezet. </p>
<p><div class="media media-element-container media-default"><div id="file-16200" class="file file-image file-image-png">

        
  
  <div class="content">
    <img title="Beeld: EPA" height="515" width="1075" class="media-element file-default" src="https://7dagen.netlify.app/sites/default/files/Schermafbeelding%202016-02-18%20om%2016.54.31.png" alt="">  </div>

  
</div>
</div>
<p><strong>China</strong><br>Nergens is je online vrijheid <a href="https://freedomhouse.org/sites/default/files/FH_FOTN_2015Report.pdf" target="_blank">zo beperkt</a> als in China. Twee miljoen Chinezen (censors genaamd) houden dag en nacht het internetgedrag van alle Chinezen in de gaten. Het wordt ook wel de Great Chinese Firewall genoemd: een soort Chinese Muur, maar dan online.</p>
<p>YouTube, Twitter, Facebook: het is allemaal geblokkeerd in China. De regering heeft haar eigen versies van deze sociale media, die ze makkelijk kan controleren.</p>
<p>En nare gebeurtenissen uit de Chinese geschiedenis? Die vind je écht niet terug op internet. Wie in China de blokkades probeert te omzeilen of toch een kritisch bericht plaatst, kan zo in de gevangenis belanden.</p>
<p><strong>Indonesië</strong><br>Er mag steeds minder in Indonesië. De islam wordt steeds belangrijker, de mensenrechten worden dat steeds minder. Dat blijkt ook op internet. Duizenden sites zijn dus al op zwart gezet. Tumblr is weer in de lucht, maar moet nu zelf de site gaan 'censureren'.</p>
<p>En om nog verder te gaan, besloot de regering deze maand om alle homo-emoji’s te verbieden. Want twee mannetjes, hand in hand, dat past echt niet bij de cultuur van het land, aldus de regering.</p>
<p><div class="media media-element-container media-default"><div id="file-16202" class="file file-image file-image-png">

        
  
  <div class="content">
    <img title="Beeld: AFP" height="526" width="1077" class="media-element file-default" src="https://7dagen.netlify.app/sites/default/files/Schermafbeelding%202016-02-18%20om%2017.12.21.png" alt="">  </div>

  
</div>
</div>
<p><strong>Turkije</strong><br>Staat er iets vervelends op Twitter over president Erdogan? Hop, dan zet-ie Twitter op zwart. Dat trucje paste hij de afgelopen jaren vaak toe. Want met online kritiek zou hij de verkiezingen niet opnieuw winnen. </p>
<p>Dit tot woede van de Turkse bevolking. Die hebben de afgelopen jaren allerlei trucjes bedacht om de blokkades te omzeilen, zodat ze alsnog boos over Erdogan kunnen twitteren.</p>
<p><strong>Rusland</strong><br>'Wat China kan, kunnen wij ook', moet de Russische president Poetin hebben gedacht. Hij heeft zijn eigen legertje aan hackers, dat elk negatief bericht over hem verwijdert.</p>
<p>Een nieuwe wet zorgt ervoor dat elke website zomaar uit de lucht kan worden gehaald als Poetin dat wil. Wie weet of-ie China nog eens van de troon stoot.</p>
<p><em>Altijd op de hoogte blijven van nieuws dat voor jongeren relevant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuwsapp</a> of neem een <a href="https://7dagen.netlify.app/abonnement">proefabonnement</a> op de papieren 7Days!</em></p>  
