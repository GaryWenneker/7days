---
id: de0a5c7ae9244fdeb5c1b42ed5659989
type: nieuws
layout: post
title: "Peru vecht tegen razende rivieren"
permalink: /nieuws/peru-vecht-tegen-razende-rivieren/
date: 2022-05-11T19:16:41.067Z
author: 7biA1WiYB
excerpt: "In Peru is de noodtoestand uitgeroepen. Maanden van hevige regenstormen hebben rivieren veranderd in kolkende watermassa’s die buiten hun oevers treden. Met verwoestende modderstromen tot gevolg. Reddingswerkers doen wat ze kunnen om iedereen te helpen.  "
seo:
  description: "Peru vecht tegen razende rivieren"
  title: "Peru vecht tegen razende rivieren"
---
In Peru is de noodtoestand uitgeroepen. Maanden van hevige regenstormen hebben rivieren veranderd in kolkende watermassa’s die buiten hun oevers treden. Met verwoestende modderstromen tot gevolg. Reddingswerkers doen wat ze kunnen om iedereen te helpen.  

    <p>Dat het op dit moment flink regent in het Zuid-Amerikaanse land is normaal. Het is nog het regenseizoen, dat loopt van december tot en met april. Maar de gigantische hoeveelheid regen die neerkomt, is niet normaal. Tot nu toe viel er al tien keer meer dan meestal rond deze tijd. Uitzonderlijk. En rampzalig.</p>
<p><div class="media media-element-container media-default"><div id="file-416393" class="file file-image file-image-jpeg">

        
  
  <div class="content">
    <img alt="Overstromingen en modderstromen in Peru - 2017" title="Beeld: AFP" height="820" width="1272" style="font-size: 13.008px;" class="media-element file-default" data-delta="1" src="https://7dagen.netlify.app/sites/default/files/ANP-50276698.jpg">  </div>

  
</div>
</div>
<h3>Kopje onder</h3>
<p>De regenramp is waarschijnlijk de schuld van El Niño. Door dit klimaatverschijnsel warmt het water in de Grote Oceaan op. Op sommige plekken op aarde is het nu heel droog (met name in zuidelijk Afrika waar hongersnood is), terwijl het op andere plaatsen juist veel meer regent. Zoals in Peru dus het geval is.</p>
<p>Vooral in het noorden is het goed mis. Door de razende rivieren zijn zulke grote stukken land ondergelopen dat tientallen dorpen helemaal afgesloten zijn geraakt van de buitenwereld. De elektriciteit is uitgevallen. Huizen zijn kopje onder gegaan. Straten staan blank. Zeker zeventig mensen zijn omgekomen en tienduizenden zijn dakloos geworden.</p>
<h3>Modderstromen</h3>
<p>In de stad Piura bijvoorbeeld is de nood heel hoog. De rivier die daar dwars door de stad loopt, stroomt al sinds februari ver buiten zijn oevers. Ook de inwoners van de hoofdstad Lima merken de gevolgen. Daar staat het drinkwater op rantsoen omdat modderstromen vol rotsblokken de waterzuiveringsinstallaties beschadigd hebben. En in de zwaar getroffen kustplaats Trujillo staat het centrum al weken compleet onder water.</p>
<p><div class="media media-element-container media-default"><div id="file-416394" class="file file-image file-image-jpeg">

        
  
  <div class="content">
    <img alt="Overstromingen en modderstromen in Peru - 2017" title="Beeld: AFP" height="912" width="1536" class="media-element file-default" data-delta="1" src="https://7dagen.netlify.app/sites/default/files/ANP-50257903.jpg">  </div>

  
</div>
</div>
<h3>Kabelbanen</h3>
<p>‘Dit zijn de zwaarste overstromingen in twintig jaar’, zegt de Peruaanse premier Zavala. Zijn regering heeft de noodtoestand uitgeroepen in meer dan 800 gemeenten. En er is een grote groep militairen en agenten ingezet. Zij doen hun uiterste best om zoveel mogelijk mensen (en dieren) in nood te helpen. Ze spannen kabelbanen over overstroomde straten naar gebouwen, waar Peruanen op daken en balkons wanhopig wachten op redding. Met touwen trekken ze vastzittende mensen los uit de modder. En door menselijke ketens te vormen proberen ze iedereen veilig naar de overkant van de woeste stromen te krijgen.</p>
<p>De regering heeft 700 miljoen euro vrijgemaakt om de overstroomde gebieden en hun inwoners er weer bovenop te helpen. Maar het ziet er niet naar uit dat de wederopbouw snel kan beginnen. Hoopvol nieuws is er namelijk niet voor de Peruanen. Weerkundigen verwachten dat het nog zeker een maand blijft regenen.</p>
<p><em>Altijd op de hoogte blijven van tips die voor jongeren interessant zijn? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
