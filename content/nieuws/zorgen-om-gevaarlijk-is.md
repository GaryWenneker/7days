---
id: a3d689cc75664d529cc9e0540b127173
type: nieuws
layout: post
title: "Zorgen om gevaarlijk IS"
permalink: /nieuws/zorgen-om-gevaarlijk-is/
date: 2022-05-11T19:16:41.067Z
author: 7biA1WiYB
excerpt: "Het is goed mis in Irak. Met veel geweld veroveren IS-rebellen steeds meer steden. Ook in Syrië wappert al op meerdere plekken de zwarte IS-vlag. Veel landen maken zich zorgen om de snelle opmars van deze rebellen. Wie zijn zij eigenlijk? IS (voorheen ISIS) in symbolen.  "
seo:
  description: "Zorgen om gevaarlijk IS"
  title: "Zorgen om gevaarlijk IS"
---
Het is goed mis in Irak. Met veel geweld veroveren IS-rebellen steeds meer steden. Ook in Syrië wappert al op meerdere plekken de zwarte IS-vlag. Veel landen maken zich zorgen om de snelle opmars van deze rebellen. Wie zijn zij eigenlijk? IS (voorheen ISIS) in symbolen.  

    <p><div class="media media-element-container media-preview media-float-left"><div id="file-963" class="file file-image file-image-jpeg">

        
  
  <div class="content">
    <img height="100" width="100" style="width: 100px; height: 100px; float: left;" class="media-element file-preview" src="https://7dagen.netlify.app/sites/default/files/styles/media_thumbnail/public/45_2.jpg?itok=pA7LtdjF" alt="">  </div>

  
</div>
</div><strong>Veroveringen -</strong> Sinds januari al nemen zwaar bewapende rebellen steden in het noorden van Irak in. Gekleed in het zwart - dat is hun kleur - kwamen ze de Syrische grens over. De afgelopen dagen ging de opmars snel. Schietend veroverden ze de ene na de andere stad.
<p>Daar wappert nu de zwarte vlag, ten teken dat ISIS de dienst uitmaakt. Hun einddoel lijkt de hoofdstad Bagdad te zijn. Duizenden mensen zijn uit de veroverde steden weggevlucht. Ook veel militairen en politieagenten. Zij trokken hun uniform uit en gingen ervandoor. Uit angst voor ISIS.<br><strong> </strong><br><div class="media media-element-container media-preview media-float-left"><div id="file-964" class="file file-image file-image-jpeg">

        
  
  <div class="content">
    <img height="100" width="100" style="width: 100px; height: 100px; float: left;" class="media-element file-preview" src="https://7dagen.netlify.app/sites/default/files/styles/media_thumbnail/public/46_2.jpg?itok=g661WrYS" alt="">  </div>

  
</div>
</div><strong>Shariastaat -</strong> De rebellen zijn strenggelovige soennieten* uit allerlei landen. Ook uit Nederland. Hoeveel is niet bekend. Wel bekend is dat zo’n honderd Nederlandse jongeren naar Syrië, waar ISIS ook actief is, zijn vertrokken. En dat zo’n 80% van alle Westerse jihadi’s zich bij ISIS aansluit. Volgens experts zijn er nu een paar duizend strijders.
<p>Zij willen een eigen gebied, een kalifaat, dat zich uitstrekt van Syrië naar Irak. ISIS betekent Islamitische Staat in Irak en Syrië. Daar moet iedereen volgens strenge regels leven. Muziek en Facebook zijn verboden. Meisjes en vrouwen mogen bijna niets. Als rechtsspraak geldt de sharia, lijfstraffen. Van dieven wordt de hand afgehakt. </p>
<p><div class="media media-element-container media-preview media-float-left"><div id="file-966" class="file file-image file-image-jpeg">

        
  
  <div class="content">
    <img height="100" width="100" style="height: 30px; width: 100px; float: left;" class="media-element file-teaser file-preview" src="https://7dagen.netlify.app/sites/default/files/styles/media_thumbnail/public/48_2.jpg?itok=guWqzSGE" alt="">  </div>

  
</div>
</div><strong>Geweld -</strong> ISIS is berucht om zijn wreedheid. Die is zo groot dat zelfs Al Qaida, waar het een paar jaar geleden uit ontstond, laatst de banden verbrak. ISIS wordt geleid door de Irakees Al-Baghdadi. Hij maakt het strijdplan en plant de aanslagen. Wie het niet met de rebellen eens is, wordt gemarteld of gedood. Beelden daarvan zetten ze op internet om radicale jongeren in het Westen mee te werven.
<p>Deze week verspreidde ISIS foto’s van honderden Irakese militairen en agenten die ze doodschoten. Waar ISIS heerst, vluchten mensen weg. Toch zijn er soennitische Irakezen die blij zijn met hun komst. Deze moslims vormen een minderheid in Irak en sommigen vinden dat de sjiitische* regering hen benadeelt.</p>
<p><div class="media media-element-container media-preview media-float-left"><div id="file-967" class="file file-image file-image-jpeg">

        
  
  <div class="content">
    <img height="100" width="100" style="width: 100px; height: 100px; float: left;" class="media-element file-preview" src="https://7dagen.netlify.app/sites/default/files/styles/media_thumbnail/public/47_5.jpg?itok=AMrPgmVJ" alt="">  </div>

  
</div>
</div><strong>Sticks –</strong> Vlak voor de val van Mosul wist de Iraakse veiligheidsdienst 160 USB-sticks met het huishoudboekje van ISIS buit te maken. Er blijkt uit hoe goed georganiseerd, fanatiek en steenrijk de rebellen zijn. Ze bezitten meer dan een miljard dollar. ‘Inkomsten’ van bankroven en de verkoop van gestolen archeologische schatten, wapens en olie.
<p>Misschien kunnen de gegevens helpen in de strijd tegen ISIS. Want hoe we de rebellen stoppen, is nu de grote vraag. Veel landen, ook de VS, vinden dat Irak het zelf moet oplossen. Het leger heeft weinig kracht maar premier Al-Maliki denkt dat het goed komt. ‘We gaan ISIS verslaan’, zei hij zondag. Het leger vecht nu op meerdere plekken en veel burgers melden zich aan om mee te vechten. Ook buurland Iran heeft aangeboden te helpen.</p>
<p> </p>
<p><em>*soennieten: grootste stroming binnen de islam, vaak streng volgens de traditie; sjiieten: twee na grootste stroming, meestal losser in de leer</em></p>  
