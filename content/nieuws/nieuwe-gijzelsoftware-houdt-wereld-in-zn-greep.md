---
id: 2f055d29e0b24474a8e16b2d4f7fc550
type: nieuws
layout: post
title: "Nieuwe gijzelsoftware houdt wereld in z'n greep"
permalink: /nieuws/nieuwe-gijzelsoftware-houdt-wereld-in-zn-greep/
date: 2022-05-11T19:16:41.067Z
author: 7biA1WiYB
excerpt: "En weer is het raak: een grote aanval van gijzelsoftware bij verschillende bedrijven in de wereld. In mei werden al meer dan 200.000 computers besmet, dit keer lijkt de impact minstens net zo groot. Wat is deze ransomware en wat kun je er tegen doen?  "
seo:
  description: "Nieuwe gijzelsoftware houdt wereld in z'n greep"
  title: "Nieuwe gijzelsoftware houdt wereld in z'n greep"
---
En weer is het raak: een grote aanval van gijzelsoftware bij verschillende bedrijven in de wereld. In mei werden al meer dan 200.000 computers besmet, dit keer lijkt de impact minstens net zo groot. Wat is deze ransomware en wat kun je er tegen doen?  

    <p>De kans op een nieuwe aanval is aanwezig, zeiden experts in mei al. Toen werd de wereld opgeschrikt door een ware <em>cyber apocalyps</em>: hackaanvallen die computers versleutelen en daar geld voor eisen. Dinsdag werden enkele grote bedrijven weer slachtoffer van zo'n aanval. In Nederland werden onder andere APM in Rotterdam, het bedrijf dat de containers in de haven beheert, pakketbezorger TNT en medicijnfabrikant MSD getroffen. Hoe groot de schade is, is nog onduidelijk.</p>
<p><div class="media media-element-container media-default"><div id="file-418085" class="file file-image file-image-jpeg">

        
  
  <div class="content">
    <img alt="APM plat door gijzelsoftware" title="Beeld: ANP" height="924" width="1648" class="media-element file-default" data-delta="1" src="https://7dagen.netlify.app/sites/default/files/ANP-52091812.jpg">  </div>

  
</div>
</div>
<h3><strong>Wat is gijzelsoftware?</strong></h3>
<p>Iemand gijzelen, dat doen criminelen al eeuwen. Je ontvoert iemand, vraagt geld om diegene weer vrij te laten en voilà: je hebt als crimineel geld verdiend. Sinds een paar jaar gebeurt dit niet alleen met personen, maar ook met computers.</p>
<p>‘Criminelen besmetten computers met <em>ransomware</em>’, legt Erik de Jong van beveiligingsbedrijf Fox-IT uit. ‘Foto’s, video’s, documenten en andere bestanden worden dan onleesbaar gemaakt.’ Op je computerscherm verschijnt de melding: ‘Oeps, uw bestanden zijn versleuteld!’ Wil je je bestanden weer terug? Dan moet je vaak honderden dollars overmaken. Dat gebeurt anoniem via Bitcoins. Eenmaal betaald is het nog maar afwachten of het slotje écht van je computer verdwijnt.</p>
<h3><strong>Hoe raakt een computer besmet met zulke gijzelsoftware?</strong></h3>
<p>Meestal verstoppen criminelen hun gijzelsoftware in een email. Die mailtjes zien er vaak heel echt uit. ‘Ze sturen bijvoorbeeld mailtjes namens PostNL of een bank’, vertelt De Jong. ‘Als je dan op een link klikt, of een bijlage downloadt, raakt je computer besmet.’</p>
<p>Bij de grote aanvallen van de afgelopen maanden van dit weekend werkte het anders. ‘Daarbij gebruikten criminelen een gat in de beveiliging in de software van Microsoft. De Amerikaanse geheime dienst NSA had dat namelijk ontdekt, maar de ontdekking lekte uit. Zo wisten de criminelen er dus ook vanaf en konden ze Windows-computers die nog niet geüpdatet waren infecteren.’</p>
<p><div class="media media-element-container media-default"><div id="file-418086" class="file file-image file-image-jpeg">

        
  
  <div class="content">
    <img alt="Ransomware aanvallen" title="Beeld: ANP" height="824" width="1372" class="media-element file-default" data-delta="1" src="https://7dagen.netlify.app/sites/default/files/ANP-52093041.jpg">  </div>

  
</div>
</div>
<h3><strong>Wie zitten er achter deze computeraanvallen?</strong></h3>
<p>Wie die criminelen precies zijn, weet niemand. De Jong: ‘Het gaat waarschijnlijk om groeperingen die uit tientallen of zelfs honderden mensen bestaat. Het is lastig ze te ontmaskeren, omdat alles anoniem gaat.’ De meesten zijn alleen uit op het geld. ‘Maar het is goed in te denken dat sommigen niet alleen de bestanden van bedrijven bevriezen, maar ook even inkijken. Dan wordt het meer spionage.’</p>
<h3><strong>Hoe groot is de kans dat je zelf te maken krijgt met gijzelsoftware?</strong></h3>
<p>Bij de aanvallen van de afgelopen maanden werden vooral computers van bedrijven getroffen. Maar ook gewone Nederlanders kunnen op hun computer thuis ermee te maken krijgen. Het afgelopen jaar heeft de politie al tienduizenden meldingen van gijzelsoftware binnenkregen. Vaak lukt het de politie om, zonder losgeld te betalen, de bestanden weer terug te krijgen. ‘Het is eigenlijk te vergelijken met inbraak: het komt niet vaak voor en je hoeft ook niet de hele tijd bang te zijn, maar je moet wel zorgen dat je je goed beveiligt.’</p>
<h3><strong>Wat kun je doen om zo’n cyberaanval te voorkomen?</strong></h3>
<p>De belangrijkste tip van De Jong: ‘Zorg dat je computer altijd <em>up to date </em>is. Als je niet de laatste update hebt, is je computer minder goed beveiligd.’ Volgens De Jong moet je ook goed opletten als je een mailtje opent. ‘Klik nooit zomaar op een link en downloadt nooit zomaar een bijlage. Kijk eerst goed of de afzender écht te vertrouwen is.’ Een goedwerkende antivirusscanner is ook geen overbodige luxe. ‘Al ziet die helaas niet alles. Criminelen weten altijd wel weer nieuwe manieren te bedenken om je computer binnen te dringen.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
