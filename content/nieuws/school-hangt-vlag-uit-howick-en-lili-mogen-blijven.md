---
id: 641e18a78e224a24b6d6002aa0b04af7
type: nieuws
layout: post
title: "School hangt vlag uit: Howick en Lili mogen blijven"
permalink: /nieuws/school-hangt-vlag-uit-howick-en-lili-mogen-blijven/
date: 2022-05-11T19:16:41.067Z
author: 7biA1WiYB
excerpt: "Het St. Gregorius College in Utrecht hangt vandaag de vlag uit omdat leerling Howick (13) en zijn zus Lili (12) toch in Nederland mogen blijven. Ze hoorden dat op het allerlaatste nippertje, voordat ze zaterdag eigenlijk uitgezet zouden worden naar Armenië.  "
seo:
  description: "School hangt vlag uit: Howick en Lili mogen blijven"
  title: "School hangt vlag uit: Howick en Lili mogen blijven"
---
Het St. Gregorius College in Utrecht hangt vandaag de vlag uit omdat leerling Howick (13) en zijn zus Lili (12) toch in Nederland mogen blijven. Ze hoorden dat op het allerlaatste nippertje, voordat ze zaterdag eigenlijk uitgezet zouden worden naar Armenië.  

    <p>Advocaten van <a href="https://7dagen.netlify.app/nieuws/howick-en-lili-moeten-toch-weg-uit-nederland" target="_blank">Lili en Howick</a> hadden er alles aan gedaan om te zorgen dat ze in Nederland mochten blijven, maar dat was niet gelukt. Vrijdagnacht liepen de twee weg van huis. De politie begon een zoekactie en riep mensen op om te helpen met zoeken.</p>


<h3>Bezorgd</h3>
<p>Deze politieoproep wekte veel verontwaardiging. Via social media lieten mensen weten dat ze niet mee wilden werken aan de uitzetting van de kinderen. En toen ging alles plotseling heel snel. Bezorgde politici in Den Haag belden met elkaar en vroegen staatsecretaris Harbers van Justitie die over asielzaken beslist, om voor Lili en Howick een uitzondering te maken. En dat deed hij.</p>
<h3>Heel blij</h3>
<p>Twee uur daarna duiken Lili en Howick op in Wychen. Ze zijn enorm blij en ook hun moeder Armina kan het goede nieuws bijna niet geloven. Aan de <em>NOS </em>vertelt Howick: 'Het is misschien gek, maar het meeste van alles verheug ik me er nu op om weer gewoon naar school te kunnen gaan.'</p>
<h3>Vlag</h3>
<p>Op de school van Howick, het St. Gregorius College in Utrecht gaat vandaag de vlag uit. 'We zijn hartstikke blij, het is feest!' vertelde een woordvoerder van de school aan <em><a href="https://www.rtlnieuws.nl/nieuws/nederland/artikel/4411631/school-hangt-de-vlag-uit-voor-lili-en-howick-we-zijn-ontzettend" target="_blank">RTL Nieuws</a></em>.  De school voerde eerder actie met een petitie om de uitzetting van Howick en Lili tegen te houden.</p>
<h3>Video</h3>
<p>Het <em>Jeugdjournaal</em> sprak Lili en Howick net nadat ze het goede nieuws gehoord hadden. <div class="media media-element-container media-default"><div id="file-534547" class="file file-video file-video-youtube">

        <h2 class="element-invisible"><a href="/files/howick-en-lili-vertellen-hoe-het-nu-met-ze-gaat">Howick en Lili vertellen hoe het nu met ze gaat</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Howick en Lili vertellen hoe het nu met ze gaat" src="https://www.youtube.com/embed/NxHY0mUIa3I?wmode=opaque&controls=" name="Howick en Lili vertellen hoe het nu met ze gaat" frameborder="0" allowfullscreen="">Video van Howick en Lili vertellen hoe het nu met ze gaat</iframe>
</div>
  </div>

  
</div>
</div>  
