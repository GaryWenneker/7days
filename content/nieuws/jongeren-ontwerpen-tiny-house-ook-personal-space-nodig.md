---
id: 9a23482c6a324b229114ea326de89273
type: nieuws
layout: post
title: "Jongeren ontwerpen tiny house: 'Ook personal space nodig'"
permalink: /nieuws/jongeren-ontwerpen-tiny-house-ook-personal-space-nodig/
date: 2022-05-11T19:16:41.067Z
author: 7biA1WiYB
excerpt: "Ontwerp je eigen tiny house: een piepklein, duurzaam huis. Voor die taak staan tweedeklassers van het Sint Bonifatius College in Utrecht de komende tijd. Onlangs was de aftrap op de Hogeschool Utrecht, waar ze duurzaamheidsles kregen van studenten.  "
seo:
  description: "Jongeren ontwerpen tiny house: 'Ook personal space nodig'"
  title: "Jongeren ontwerpen tiny house: 'Ook personal space nodig'"
---
Ontwerp je eigen tiny house: een piepklein, duurzaam huis. Voor die taak staan tweedeklassers van het Sint Bonifatius College in Utrecht de komende tijd. Onlangs was de aftrap op de Hogeschool Utrecht, waar ze duurzaamheidsles kregen van studenten.  

    <p>Geen studenten maar scholieren in de grote collegezaal van de Hogeschool Utrecht (HU), locatie onderwijs en opvoeding. De 240 leerlingen van het ‘Boni’ komen niet voor een open dag. Wél voor de kick-off van een groot project. ‘We gaan in zeven weken een tiny house ontwerpen’, legt Ariane (13) uit. ‘Vandaag is de introductie. We krijgen les van studenten over duurzaamheid, zodat we dat kunnen gebruiken in ons design.’ Het doel? ‘Dat we zelf nadenken over wat goed is voor het milieu en hoe we daar zelf iets mee kunnen’, denkt Ike (13). Om negen uur scherp start het gezamenlijke deel. Verschillende deskundigen (zoals een architect die zelf ook tiny woont) houden praatjes, in totaal een uur lang. De scholieren horen dat ze in hun ontwerp vrij zijn in de keuze van materiaal. En dat ze op moeten letten dat alles werkt: elektra, riolering en water. ‘Een beetje langdradig’, oordeelt Ike. Toch wordt er ook gelachen, bijvoorbeeld als iemand vraagt of zo’n ielig huis niet gevoelig is voor diefstal. Niet echt, volgens de architect: ‘Die dingen zijn zo uniek, binnen de kortste keren zou je je huis terugvinden op Instagram.’</p>
<h3>Workshops</h3>
<p>Wat doet er twintig jaar over om te vergaan: een banaan, petfles, metalen blikje, bananenschil of kauwgom? Het is één van de vragen die de leerlingen in de workshoprondes moeten beantwoorden. Zaak om het goede antwoord (kauwgom) zo snel mogelijk neer te pennen, want het groepje dat als eerst alle antwoorden goed heeft, wint. Willem (13) steekt er zeker wat van op. ‘Dat een spijkerbroek heel vervuilend is. Het maken daarvan verbrandt evenveel CO2 als een autorit van 130 kilometer.’ Of hij inspiratie heeft opgedaan voor zijn eigen tiny house? ‘Ik weet nu welke materialen duurzaam zijn. Ik ga sowieso voor hout.’</p>
<p><em>De foto rechts is gemaakt door Nathan Alsbach.</em><div class="media media-element-container media-default media-float-right"><div id="file-539494" class="file file-image file-image-jpeg">

        
  
  <div class="content">
    <img alt="Danne (l) en Djoeke (r)" title="Danne (l) en Djoeke (r) voeren buiten een opdracht uit" height="1504" width="2256" style="height: 200px; width: 300px; float: right; margin: 10px;" class="media-element file-default" data-delta="1" src="https://7dagen.netlify.app/sites/default/files/foto%20Danne%20%28l%29%20en%20Djoeke%20%28r%29.JPG">  </div>

  
</div>
</div>
<h3>Boom! Recycle Room</h3>
<p>De leerlingen hebben inmiddels een A4 voor zich met plaatjes van pallets, blikjes, oude meubels en wasmachines. ‘Maak een poster met een nieuw ontwerp, gemaakt van deze oude dingen. Wij kiezen straks een winnaar’, legt een student uit. Noor, Jet en Floortje (allemaal 13) schetsen een complete recycle-kamer. ‘Het bed is van pallets, het nachtkastje een bierkrat. Twee oude wasmachines vormen het bureau.’ In combinatie met de slogan <em>Boom! Recycle Room </em>is-ie goed voor de (gedeelde) eerste plaats. Een nuttige workshop, vinden de meiden. ‘Dit kunnen we goed gebruiken voor de eindopdracht: een brochure voor een architectenbureau.’ Of de tweedeklassers zélf eigenlijk tiny zouden willen huizen? ‘Tjebbe: ‘Ik heb veel voor het klimaat over, maar ook personal space nodig.’</p>  
