---
id: 75507d6a24554261ac653ae4ecb10e39
type: nieuws
layout: post
title: "Vijf meisjes (15) komen om bij brand in escaperoom"
permalink: /nieuws/vijf-meisjes-15-komen-om-bij-brand-in-escaperoom/
date: 2022-05-11T19:16:41.067Z
author: 7biA1WiYB
excerpt: "Bij een brand in een escaperoom in de Poolse stad Koszalin, zijn vrijdag vijf tienermeisjes omgekomen. Zij vierden in de escaperoom een verjaardagsfeestje. Drie vragen over dit drama.  "
seo:
  description: "Vijf meisjes (15) komen om bij brand in escaperoom"
  title: "Vijf meisjes (15) komen om bij brand in escaperoom"
---
Bij een brand in een escaperoom in de Poolse stad Koszalin, zijn vrijdag vijf tienermeisjes omgekomen. Zij vierden in de escaperoom een verjaardagsfeestje. Drie vragen over dit drama.  

    <h3>1. Wat is er gebeurd?</h3>
<p>In een escaperoom in de Poolse stad Koszalin brak vrijdag brand uit. Vijf vijftienjarige meisjes kwamen daarbij door koolmonoxidevergiftiging om het leven. Een man (25) ligt met brandwonden in het ziekenhuis. Hij is waarschijnlijk een medewerker van de escaperoom.</p>
<h3>2. Is de oorzaak bekend?</h3>
<p>De <em><a href="https://nos.nl/artikel/2266412-eigenaar-poolse-escaperoom-beschuldigd-van-veroorzaken-brandgevaar.html" target="_blank">NOS</a> </em>schrijft dat het Poolse Openbaar Ministerie liet weten dat de brand hoogstwaarschijnlijk is veroorzaakt door een lekkende gastank in het verwarmingssysteem. Ook zei de aanklager dat de escaperoom geen nooduitgang had.</p>
<p>Eerder zou uit onderzoek van de brandweer zijn gebleken dat de verwarmingsinstallaties naast brandbare materialen stonden. Ook de elektrische bedrading zou niet in orde geweest zijn. Volgens de politie klaagden bezoekers ook online over de veiligheid in het pand, maar met de klachten zou niets gedaan zijn. </p>
<h3>3. Wat gaat er nu gebeuren?</h3>
<p>De eigenaar van de escaperoom is gearresteerd. Hij wordt beschuldigd van het creëren van een brandgevaarlijke situatie en het onopzettelijk veroorzaken van de dood van de tieners. Als hij wordt veroordeeld kan hij tot acht jaar gevangenisstraf krijgen. </p>
<p>Alle andere escaperooms in Polen worden nu onderzocht. Gisteren <a href="https://nos.nl/artikel/2266344-polen-sluit-onveilige-escaperooms-na-fatale-brand.html" target="_blank">bleek </a>dat zeker 129 van 1.100 ruimtes niet voldoen aan de veiligheidseisen. Dertien escaperooms werden meteen gesloten.</p>
<p>In een kerk in Koszalin werd afgelopen weekend een herdenkingsdienst voor de slachtoffers gehouden. Op de plaats van het drama brachten mensen bloemen en lichtjes.</p>  
