---
id: 14b135ab83d84b2580280cb616e31f73
type: nieuws
layout: post
title: "Terroristen speelden shooters in de gevangenis"
permalink: /nieuws/terroristen-speelden-shooters-in-de-gevangenis/
date: 2022-05-11T19:16:41.067Z
author: 7biA1WiYB
excerpt: "Terroristen die vastzitten in de gevangenis in Vught, konden daar tot voor kort naar hartenlust schietspellen spelen in hun cel. De games zijn inmiddels weggehaald.  "
seo:
  description: "Terroristen speelden shooters in de gevangenis"
  title: "Terroristen speelden shooters in de gevangenis"
---
Terroristen die vastzitten in de gevangenis in Vught, konden daar tot voor kort naar hartenlust schietspellen spelen in hun cel. De games zijn inmiddels weggehaald.  

    <p><em>Grand Theft Auto</em>. <em>Call of Duty</em>. <em>Brothers in Arms - Earned in Blood</em>. Deze en andere schietspellen waren een paar weken geleden nog te vinden in de cellen van de terreurafdeling van de zwaarbewaakte gevangenis in Vught. Dat schrijft <em>De Telegraaf</em>. En justitie heeft volgens de <em>NOS</em> bevestigd dat het klopt. Het zijn precies dit soort <em>first person shooters</em> die door <a href="https://7dagen.netlify.app/nieuws/terreurgroep-voor-beginners" target="_blank">IS</a> worden gebruikt in de <a href="https://7dagen.netlify.app/nieuws/videos-kijken-voor-je-pws" target="_blank">propagandavideo's</a> waarmee de terreurorganisatie jihadistische strijders probeert te ronselen.</p>
<h3>Nieuwe spellen?</h3>
<p>De games zijn deze maand uit de cellen verwijderd nadat <em>De Telegraaf</em> er vragen over had gesteld aan de leiding van de gevangenis. Een woordvoerder liet weten spellen waarin geweld voorkomt niet 'wenselijk' te vinden voor deze gevangenen. Of er nieuwe games voor in de plaats zijn gekomen en welke dat zijn, is niet bekend.</p>  
