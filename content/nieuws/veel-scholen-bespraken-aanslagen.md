---
id: ba6fcdda2ce7428da6a32fbfb17f9a74
type: nieuws
layout: post
title: "'Veel scholen bespraken aanslagen'"
permalink: /nieuws/veel-scholen-bespraken-aanslagen/
date: 2022-05-11T19:16:41.067Z
author: 7biA1WiYB
excerpt: "Hebben jij het in de klas over de aanslagen in Parijs en de vrijheid van meningsuiting gehad? Dan ben je lang niet de enige. De meeste docenten besteden er in de les aandacht aan, blijkt uit een peiling.  "
seo:
  description: "'Veel scholen bespraken aanslagen'"
  title: "'Veel scholen bespraken aanslagen'"
---
Hebben jij het in de klas over de aanslagen in Parijs en de vrijheid van meningsuiting gehad? Dan ben je lang niet de enige. De meeste docenten besteden er in de les aandacht aan, blijkt uit een peiling.  

    <p>Twee docenten die het onderwerp zelf uitgebreid in hun les besproken, onderzochten in hun netwerk of collega's dat ook deden. En jawel: maar liefst 85% van de 500 juffen, meesters en leraren die hun vragenlijst invulden, zeiden dat de aanslagen 'in meer of mindere mate' aan bod kwamen in de klas. </p>
<p><strong>'Bange docenten'</strong><br>'En dat terwijl er nu een hype gaande is dat docenten bang zouden zijn voor de reacties van hun leerlingen', zegt initiatiefnemer Alderik Visser. Dat lijkt dus wel mee te vallen. Zelf geeft-ie filosofie en geschiedenis. 'Natuurlijk kun je soms schrikken van reacties van leerlingen omdat ze ongenuanceerd zijn of er een extreme mening hebben. Maar dat is niks nieuws, een leraar is als het goed is capabel genoeg om daarmee om te gaan.'<br><br>Zelf besprak in de filosofieles bijvoorbeeld de vrijheid van meningsuiting en bij geschiedenis kwamen de maatschappelijke gevolgen aan bod. Andere docenten gaven er een andere draai aan. 'En op sommige andere scholen gaf bijvoorbeeld de rector een speech.'<br><br>Het onderzoek is niet helemaal representatief voor het hele Nederlandse lerarenvolk, benadrukt Visser. 'We hebben het naar ons eigen netwerk gestuurd, dat zijn veel dezelfde typen docent.' Bovendien zullen juist de docenten die wél bang waren om het te bespreken, de vragenlijst maar niet hebben ingevuld. Misschien ligt het werkelijke aantal op 75%.' </p>
<p><strong>Op Lezersraad-scholen</strong><br>Dat klinkt als een aardig hoog percentage voor een onderwerp dat natuurlijk in geen enkele lesplanning staat. Maar als je het de 7Days-lezersraad vraagt, stond het nou niet bepaald hoog op de agenda. Een greep uit de ervaringen:<br><br><strong>Leander (16):</strong> 'Bij ons zijn de aanslagen vooral onder leerlingen besproken, bijvoorbeeld over hoe het allemaal zover kon gekomen. Bij Frans en geschiedenis is er aandacht aan besteed, maar niet heel lang. En het is niet alsof iedereen nu heel bang is of zo. Een speech van de rector, zoals op sommige scholen, zou echt overbodig zijn. We worden al overspoeld met het nieuws.'<br><br><strong>Emma (16):</strong> 'Wij bespraken de aanslagen tijdens het hele uur maatschappijleer. De docent ging de discussie met ons aan: waarom zal jij het confronterend kunnen vinden en is er een grens aan persvrijheid? Bij Frans werd het even besproken en stond de hele week de zin "je suis Charlie" op het bord.'<br><br><strong>Elias (15):</strong> 'Helemaal niks. Een meisje dat voor me zat, vroeg twee dagen na de aanslag waarom er in de school een paar bordjes met "je suis Charlie"hingen. Dat geeft wel goed weer hoe de situatie ongeveer was.' <br><br><strong>Mart (16):</strong> 'Tot mijn grote verbazing hebben we bij niet heel veel vakken aandacht besteed aan de aanslagen. Alleen bij geschiedenis hebben we ongeveer tien minuten gediscussieerd over geloof en terrorisme en ook bij maatschappijleer ging het er even over. Het zou wel goed zijn geweest als er meer ruimte voor zou zijn, omdat het toch iets is wat het nieuws en de gevoelens van miljarden mensen beïnvloed heeft.'<br><br><strong>Dorien (15): </strong>'Ik heb er op school eigenlijk niets over gehoord. Misschien heeft een leraar het een keer tussen neus en lippen opgemerkt, maar er waren geen hele gesprekken of lessen over.'<br><br><em>Is er op jouw school veel aandacht besteed aan de aanslagen? Hoe dan? En vind je dat dat beter kon? Laat je mening hieronder achter in de reacties!</em><br><br>Lees meer over de aanslagen in Parijs in ons dossier: <a href="https://7dagen.netlify.app/dossier-charlie">Sevendays.nl/dossier-charlie.</a></p>
<p><em>Op de hoogte blijven van al het onderwijsnieuws? <a href="https://7dagen.netlify.app/onderwijsnieuws">Hier</a> vind je ons overzicht van al het schoolnieuws op onze site.</em></p>  
