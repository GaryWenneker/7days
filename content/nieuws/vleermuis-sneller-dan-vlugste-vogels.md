---
id: 5f8ecf7443d6485b9e96701c4ccfddee
type: nieuws
layout: post
title: "Vleermuis sneller dan vlugste vogels"
permalink: /nieuws/vleermuis-sneller-dan-vlugste-vogels/
date: 2022-05-11T19:16:41.067Z
author: 7biA1WiYB
excerpt: "Vogels waren altijd de snelste dieren op aarde. Maar nu zijn ze afgetroefd door een zoogdier: een vleermuis! Duitse onderzoekers hebben ontdekt dat de Tadarida brasiliensis (ja, díe vleermuis om precies te zijn) iedereen te vlug af is.  "
seo:
  description: "Vleermuis sneller dan vlugste vogels"
  title: "Vleermuis sneller dan vlugste vogels"
---
Vogels waren altijd de snelste dieren op aarde. Maar nu zijn ze afgetroefd door een zoogdier: een vleermuis! Duitse onderzoekers hebben ontdekt dat de Tadarida brasiliensis (ja, díe vleermuis om precies te zijn) iedereen te vlug af is.  

    <p>Op de Nederlandse snelweg zou deze vleermuis een boete krijgen, want hij kan met 160 kilometer per uur langs komen suizen. Een stuk sneller dan de snelste zwaluw, die ruim 100 kilometer per uur haalt.</p>
<h3>Duikvluchten</h3>
<p>Het gaat dan wel om horizontale vluchten. De enorme duikvluchten waar bijvoorbeeld slechtvalken om bekendstaan, tellen niet mee. Dan kunnen de vogels wel 300 kilometer per uur gaan!</p>
<p>De Duitse onderzoekers plakten bij hun proef kleine radio-ontvangertjes op enkele vleermuizen. De wetenschappers volgden de vleermuizen via het radiosignaal met een klein vliegtuigje. En dat was nog lastig klusje voor de piloot, want de vleermuizen waren supersnel.</p>
<h3>Verbaasd</h3>
<p>De hoofdonderzoeker Kamran Safi was heel verbaasd over de resultaten. 'Eerst konden we de gegevens die we verzamelden bijna niet geloven, maar het klopte echt. De vrouwtjesvleermuizen, die slechts 11 tot 12 gram wegen, vlogen soms meer dan 160 kilometer per uur. Een record!'</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>
<p><em>Foto Flickr/J.N.Stuart</em></p>  
