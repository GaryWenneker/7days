---
id: bda2ac26b95145db9904bd57a148dff3
type: nieuws
layout: post
title: "Goed nieuws: meisjes kiezen vaker voor techniek"
permalink: /nieuws/goed-nieuws-meisjes-kiezen-vaker-voor-techniek/
date: 2022-05-11T19:16:41.067Z
author: 7biA1WiYB
excerpt: "Steeds meer Nederlandse meisjes kiezen op school voor een technische richting. Dat is goed nieuws. Omdat het in vergelijking met andere landen nog beter kan, is het vandaag GirlsDay.  "
seo:
  description: "Goed nieuws: meisjes kiezen vaker voor techniek"
  title: "Goed nieuws: meisjes kiezen vaker voor techniek"
---
Steeds meer Nederlandse meisjes kiezen op school voor een technische richting. Dat is goed nieuws. Omdat het in vergelijking met andere landen nog beter kan, is het vandaag GirlsDay.  

    <p>Het <a href="https://www.cbs.nl/nl-nl/nieuws/2018/15/techniekonderwijs-wordt-populairder-bij-meisjes" target="_blank">Centraal Bureau voor de Statistiek</a> rekende uit dat meisjes veel vaker dan tien jaar geleden voor Natuur en Techniek kiezen. In het schooljaar 2006-2007 koos twee procent van de meisjes op de havo en zes procent van de vwo-meisjes voor vakken als wiskunde b, natuurkunde en scheikunde. Dit schooljaar waren die percentages 10 en 28 procent.</p>
<h3>Profiel</h3>
<p>Volgens het CBS kwam dat vooral omdat het tien jaar geleden makkelijker werd om de profielen Natuur en Techniek én Natuur en Gezondheid te combineren in een vakkenpakket. Vooral meisjes op het VWO kozen toen voor zo'n dubbelprofiel. Natuur en Techniek is nog steeds het populairst bij jongens. Ook zij kozen afgelopen tien jaar vaker voor techniek, maar het verschil met de meisjes werd kleiner.</p>
<h3>VMBO</h3>
<p>Meisjes op het vmbo kiezen het minst voor techniek. Dit schooljaar was dat vier procent. Het aantal techniekmeisjes op het vmbo is wel iets hoger dan in voorgaande jaren. Ook op het mbo halen meisjes steeds vaker een technisch diploma. Dat doen ze wel vaak op andere terreinen dan jongens. Meisjes kiezen vaker voor de kleding- en schoenenindustrie, vormgeving en audiovisuele productie.</p>
<h3>Italië</h3>
<p>Dat de meisjes het in de techniek steeds beter doen is goed nieuws, maar Nederland is er nog lang niet in vergelijking met andere landen. Dat zegt Cocky Booij, directeur van een organisatie die wil dat meer meisjes techniek, bèta en ICT kiezen. Ze vertelt aan <em><a href="https://www.rtlnieuws.nl/geld-en-werk/meisjes-doen-vaker-techniek-op-school-maar-we-zijn-er-nog-lang-niet" target="_blank">RTL Nieuws</a>:</em> 'Als je kijkt naar technische opleidingen in het hoger onderwijs zitten we in Nederland op 23 procent vrouwen. In Italië is dat bijvoorbeeld 52 procent.'</p>
<h3>#GirlsDay2018</h3>
<p>Volgens Booij is het daarom belangrijk dat we écht anders gaan denken, want veel mensen vinden nog steeds dat een baan in de technologie beter bij jongens dan bij meisjes past. Daarom organiseert ze vandaag <a href="https://www.vhto.nl/projecten/girlsday/" target="_blank">GirlsDay</a>: een dag waarop meisjes van 10-15 jaar kennis maken met techniek en ICT. Bekijk hier de trailer.</p>
<p><div class="media media-element-container media-default"><div id="file-533018" class="file file-video file-video-vimeo">

        <h2 class="element-invisible"><a href="/files/trailer-girlsday">Trailer Girlsday</a></h2>
    
  
  <div class="content">
    <div class="media-vimeo-video file media-element file-default media-vimeo-1">
  <iframe class="media-vimeo-player" width="640" height="360" title="Trailer Girlsday" src="//player.vimeo.com/video/160721771?color=" frameborder="0" allowfullscreen="">Video van Trailer Girlsday</iframe>
</div>
  </div>

  
</div>
</div>  
