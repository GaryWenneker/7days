---
id: fcacc8e2e2fa4ca394ca49c41f97953b
type: nieuws
layout: post
title: "Schotse studenten krijgen na 150 jaar diploma"
permalink: /nieuws/schotse-studenten-krijgen-na-150-jaar-diploma/
date: 2022-05-11T19:16:41.067Z
author: 7biA1WiYB
excerpt: "Een bijzondere diploma-uitreiking in Schotland. 150 jaar nadat de eerste vrouwelijke studenten aan de Universiteit van Edinburgh werden weggepest, kregen ze alsnog hun welverdiende diploma.  "
seo:
  description: "Schotse studenten krijgen na 150 jaar diploma"
  title: "Schotse studenten krijgen na 150 jaar diploma"
---
Een bijzondere diploma-uitreiking in Schotland. 150 jaar nadat de eerste vrouwelijke studenten aan de Universiteit van Edinburgh werden weggepest, kregen ze alsnog hun welverdiende diploma.  

    <p>De vrouwen, beter bekend als de <em>Edingburgh Seven</em>, begonnen in 1869 als eerste vrouwen in het Verenigd Koninkrijk aan een universitaire opleiding. Maar dat was geen pretje: ze werden door medestudenten uitgescholden, gepest en zelfs bekogeld met modder. Ook weigerden leraren de vrouwen les te geven. Door alle pesterijen behaalden de vrouwen nooit hun diploma op de universiteit. </p>
<h3>Protest</h3>
<p>De zeven voerden landelijk actie om de pesterijen aan te kaarten. Zelfs de beroemde bioloog Charles Darwin, de bedenker van de evolutietheorie, steunde de vrouwen. In 1977 werd uiteindelijk een nieuwe wet aangenomen die moest voorkomen dat vrouwen ooit nog zo behandeld zouden worden. Afgelopen zaterdag namen huidige vrouwelijke studenten de diploma's van de zeven in ontvangst. </p>
<h3>Nederland</h3>
<p>In Nederland was het in die tijd al normaler voor vrouwen om te studeren. Twee eeuwen eerder, in 1636, begon de Nederlandse Anna Maria van Schurman aan de Universiteit Utrecht. Er wordt gedacht dat Van Schurman de eerste vrouw in heel Europa was die een universitaire studie mocht volgen.</p>  
