---
id: 47ec6107005143daa692a89a717ee992
type: nieuws
layout: post
title: "Petitie: van plofklas naar scharrelklas"
permalink: /nieuws/petitie-van-plofklas-naar-scharrelklas/
date: 2022-05-11T19:16:41.067Z
author: 7biA1WiYB
excerpt: "Bijna 50.000 handtekeningen heeft de vakbond Leraren in Actie (LIA) opgehaald tegen overvolle plofklassen. Want een te volle klas is slecht voor de kwaliteit van het onderwijs vinden leraren op basisscholen en middelbare scholen. Dat meldt het AD. De handtekeningen zijn maandagmiddag aan de Tweede Kamer overhandigd.  "
seo:
  description: "Petitie: van plofklas naar scharrelklas"
  title: "Petitie: van plofklas naar scharrelklas"
---
Bijna 50.000 handtekeningen heeft de vakbond Leraren in Actie (LIA) opgehaald tegen overvolle plofklassen. Want een te volle klas is slecht voor de kwaliteit van het onderwijs vinden leraren op basisscholen en middelbare scholen. Dat meldt het AD. De handtekeningen zijn maandagmiddag aan de Tweede Kamer overhandigd.  

    <h3><strong>Wat wil de vakbond bereiken?</strong></h3>
<p>De vakbond vindt dat de leerlingen meer ruimte moeten krijgen om rond te kunnen scharrelen. Letterlijk, zodat de kinderen meer bewegen, maar ze moeten ook meer tijd van de leraar krijgen om ideeën te bedenken. Daarom begon de vakbond een petitie. Dat is een verzoek aan de regering.</p>
<h3><strong>Wat is een plofklas?</strong></h3>
<p>Een plofklas is een te volle klas. De vakbond vindt dat er te veel plofklassen zijn in Nederland en volgens hen ligt de grens bij 24 leerlingen. Daarom moet er eerst een maximum aan het aantal leerlingen in een klas zitten: 28. Over drie jaar moet dat zelfs verlaagd worden naar 24. Met minder leerlingen in de klas raak je minder afgeleid, heb je meer bewegingsruimte en krijg je meer aandacht van de leraren. Dat kan alleen maar beter zijn, vindt de vakbond.</p>
<h3><strong>Wat gebeurde er maandag?</strong></h3>
<p>De vakbond begon in januari met het ophalen van de handtekeningen. De handtekeningen zijn maandagmiddag aangeboden aan de Tweede Kamer. Dat gebeurde in een klaslokaal die speciaal voor deze gelegenheid op het Plein bij het Binnenhof in Den Haag geplaatst is. Om extra aandacht aan de actie te geven gaven Tweede Kamerleden Peter Kwint (SP) en Paul van Meenen (D66) les aan 24 leerlingen uit Den Haag. </p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant! </em></p>  
