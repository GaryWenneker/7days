---
id: 8f43e0e8de8843818f65b9d14f169b4f
type: nieuws
layout: post
title: "Ziek, zwak of misselijk: hoe fit zijn deze voetballers?"
permalink: /nieuws/ziek-zwak-of-misselijk-hoe-fit-zijn-deze-voetballers/
date: 2022-05-11T19:16:41.067Z
author: 7biA1WiYB
excerpt: "Niet alle WK-gangers staan topfit aan de aftrap. Sommige voetballers hebben last van blessures en zijn nog volop aan het herstellen. Voor hen wordt het spannend of ze kunnen vlammen in Rusland.  "
seo:
  description: "Ziek, zwak of misselijk: hoe fit zijn deze voetballers?"
  title: "Ziek, zwak of misselijk: hoe fit zijn deze voetballers?"
---
Niet alle WK-gangers staan topfit aan de aftrap. Sommige voetballers hebben last van blessures en zijn nog volop aan het herstellen. Voor hen wordt het spannend of ze kunnen vlammen in Rusland.  

    <h3>Neymar</h3>
<p>Op 25 februari liep de Braziliaanse ster Neymar een breuk op in zijn voet. Sindsdien heeft hij geen minuut meer gevoetbald. Steeds stelt de speler van Paris Saint-Germain zijn fans gerust: geen zorgen, ik ben op tijd fit. Neymar traint wel weer volop maar of hij voldoende fit is voor een loeizwaar WK?</p>
<h3>Ter Stegen en Neuer</h3>
<p>Duitsland heeft een grote luxe: met Marc-André ter Stegen (Barcelona) en Manuel Neuer (Bayern München) heeft het twee van de beste keepers van de wereld in de selectie. Maar een luxe kan ook een probleem zijn want wie zet je in het doel? Extra lastig is dat Neuer het hele seizoen geblesseerd is geweest aan zijn voet. De keeper is pas een paar weken fit. Het lijkt erop dat bondscoach Löw toch voor hem gaat kiezen. Best logisch, want met hem in het doel werd Duitsland vier jaar geleden wereldkampioen.</p>
<h3>Mohamad Salah</h3>
<p>De tranen stroomden over zijn wangen toen Liverpool-ster Mohamed Salah in de heupzwaai was genomen door Real Madrid-verdediger Sergio Ramos. Zijn schouder raakte beklemd en daardoor kon hij niet verder in de finale van de Champions League. Heel Egypte was bang dat Salah ook niet aan het WK kon meedoen maar de goaltjesdief heeft gezegd er alles voor te doen om er toch bij te zijn in Rusland. </p>  
