---
id: 3e93ec2d140d40408ff2083271dcf487
type: nieuws
layout: post
title: "Hillary Clinton wil president VS worden"
permalink: /nieuws/hillary-clinton-wil-president-vs-worden/
date: 2022-05-11T19:16:41.067Z
author: 7biA1WiYB
excerpt: "Het duurt nog anderhalf jaar voordat de Amerikaanse presidentsverkiezingen zijn, maar de strijd om het Witte Huis is gisteren officieel losgebarsten. Toen maakte Hillary Clinton (67) bekend dat ze Barack Obama wil opvolgen als president. ‘Gewone Amerikanen hebben iemand nodig die voor hen opkomt. Ik wil diegene zijn', opende ze haar campagne. Als ze wint, is ze de eerste vrouwelijke president van de VS ooit.  "
seo:
  description: "Hillary Clinton wil president VS worden"
  title: "Hillary Clinton wil president VS worden"
---
Het duurt nog anderhalf jaar voordat de Amerikaanse presidentsverkiezingen zijn, maar de strijd om het Witte Huis is gisteren officieel losgebarsten. Toen maakte Hillary Clinton (67) bekend dat ze Barack Obama wil opvolgen als president. ‘Gewone Amerikanen hebben iemand nodig die voor hen opkomt. Ik wil diegene zijn', opende ze haar campagne. Als ze wint, is ze de eerste vrouwelijke president van de VS ooit.  

    <p>Het nieuws dat Hillary Clinton president wil worden is geen grote verrassing. Dat gerucht gonsde al tijden, ze stak haar ambitie niet onder stoelen of banken. Zondagavond om negen uur (Nederlandse tijd) werd het dan eindelijk officieel bevestigd. Op een bijzondere manier, namelijk via een e-mail aan haar donateurs en vrijwilligers. Vlak daarna slingerde ze haar eerste video op YouTube en ging haar <a href="https://www.hillaryclinton.com/">campagnewebsite</a> online. De strijd kan beginnen. </p>
<p><iframe allowfullscreen="" frameborder="0" height="500" src="https://www.youtube.com/embed/0uY7gLZDmn4" width="850"></iframe></p>
<p><strong>Geen groentje</strong><br>Het Witte Huis is niet nieuw voor Hillary Clinton. Ze woonde er van 1993 tot 2001, als vrouw van oud-president Bill Clinton. Ze heeft al behoorlijk wat politieke ervaring. Zo was ze acht jaar lang senator voor de staat New York en werkte ze van 2009 tot 2013 als minister van Buitenlandse Zaken voor de regering van president Obama. In 2007 deed ze al eerder een gooi naar het presidentschap, maar verloor de voorverkiezing van diezelfde Obama. </p>
<p>Clinton is tot nu toe de enige Democraat die meedoet aan de verkiezingen en is de gedoodverfde favoriet. Volgens The New York Times zullen ook Martin O'Malley (oud-gouverneur van de staat Maryland), Lincoln Chafee (oud-gouverneur van Rhode Island) en Jim Webb (oud-senator) zich nog kandidaat stellen. Bij de Republikeinen hebben Ted Cruz en Rand Paul zich officieel gemeld. Die zijn na de bekendmaking meteen begonnen met <a href="http://www.volkskrant.nl/buitenland/schepsel-van-washington-de-jacht-op-hillary-clinton-is-geopend~a3951289/">modder gooien</a>. Zo beschuldigen zij Clinton van corruptie en slecht beleid. </p>
<p><strong>Onder vuur</strong><br>Clinton lag de afgelopen tijd flink onder vuur. Begin dit jaar werd bekend dat ze in haar tijd als als buitenlandminister zakelijke mails verstuurde vanaf haar privé- in plaats vanaf haar overheidsaccount. Hierdoor is haar correspondentie nooit opgeslagen in de archieven van het ministerie. Dat is tegen de Amerikaanse wet. Daarin staat dat brieven en e-mails van mensen die bij de regering werken bewaard moeten worden, zodat ze later ingezien kunnen worden door bijvoorbeeld historici en journalisten. Volgens Clinton moet iedereen zich niet zo druk maken. Ze heeft alle werkgerelateerde stukken alsnog overgedragen aan het ministerie. Persoonlijke berichten, over de bruiloft van haar dochter bijvoorbeeld, houdt ze voor zichzelf. ‘Ik heb dus precies gedaan wat het ministerie heeft gevraagd', zei ze over alle ophef. <br><br><em>In de 7Days van vrijdag lees je een uitgebreid profiel over Hillary Clinton. Geen abonnement? Maak dan nu met ons <a href="https://abonneren.sevendays.nl/abonneren/abonnementen/al/kennismaken2/">kennis</a>!</em></p>
<p><div class="media media-element-container media-default"><div id="file-2654" class="file file-image file-image-jpeg">

        
  
  <div class="content">
    <img title="Foto: AFP" height="2163" width="2942" class="media-element file-default" src="https://7dagen.netlify.app/sites/default/files/ANP-31933260.jpg" alt="">  </div>

  
</div>
</div>
<p><em>Meer weten over de Amerikaanse presidentsverkiezingen? In het <a href="https://7dagen.netlify.app/dossier-verkiezingen-vs">dossier verkiezingen VS</a> houden we je op de hoogte.</em></p>  
