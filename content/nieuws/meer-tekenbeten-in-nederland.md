---
id: e79997111e7346bfb617e52f162a5954
type: nieuws
layout: post
title: "Meer tekenbeten in Nederland"
permalink: /nieuws/meer-tekenbeten-in-nederland/
date: 2022-05-11T19:16:41.067Z
author: 7biA1WiYB
excerpt: "Het aantal tekenbeten neemt toe. Daarvoor waarschuwt het Rijksinstituut voor Volksgezondheid en Milieu (RIVM). En dan moet de tekenpiekmaand nog beginnen... Zo'n kleine beet kan grote gevolgen hebben. Wat kun je er zelf tegen doen? Zeven tekenweetjes.  "
seo:
  description: "Meer tekenbeten in Nederland"
  title: "Meer tekenbeten in Nederland"
---
Het aantal tekenbeten neemt toe. Daarvoor waarschuwt het Rijksinstituut voor Volksgezondheid en Milieu (RIVM). En dan moet de tekenpiekmaand nog beginnen... Zo'n kleine beet kan grote gevolgen hebben. Wat kun je er zelf tegen doen? Zeven tekenweetjes.  

    <p>1. Afgelopen mei en juni is het aantal tekenbeten met 13 procent toegenomen ten opzichte van het gemiddeld aantal van de afgelopen drie jaar.</p>
<p>2. De helft van alle gemelde tekenbeten is dit jaar opgelopen in het bos. Een derde in de tuin. ​</p>
<p>3. In Gelderland worden de meeste mensen door een teek gebeten. De afgelopen vier jaar kwam 22% van de meldingen uit deze bosrijke provincie. Noord-Brabant staat op 2 in deze tekentop. Noord-Holland op nummer 3.</p>
<p>4. De piekmaand van het tekenseizoen is juli. Het RIVM zet zich schrap en verwacht de komende maand maar liefst 400.000 meldingen van mensen die door dit spinachtige diertje te pakken zijn genomen.</p>
<p>5. Eén op de vijf teken draagt op dit moment de borreliabacterie met zich mee.</p>
<p>6. Wie gebeten is kan de ziekte van Lyme krijgen. Daar kun je langdurig klachten aan over houden. Vermoeidheid, pijn, moeite met concentreren. Per jaar krijgen 25.000 mensen Lyme.</p>
<p>7. Ga je een dagje de natuur in? Doe een shirt met lange mouwen aan en stop de pijpen van je lange broek in je sokken. Toch een teek opgelopen? Pak 'm beet met een speciale tang en haal 'm eruit. Ben je ongerust dat je besmet bent? Ga naar de huisarts. Die kan als het nodig is een antibiotocakuur voorschrijven.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
