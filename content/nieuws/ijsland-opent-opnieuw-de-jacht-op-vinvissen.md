---
id: 9f57583b9fe84daa8bcc6a2a23594fbd
type: nieuws
layout: post
title: "IJsland opent opnieuw de jacht op vinvissen"
permalink: /nieuws/ijsland-opent-opnieuw-de-jacht-op-vinvissen/
date: 2022-05-11T19:16:41.067Z
author: 7biA1WiYB
excerpt: "Twee jaar lang heeft IJsland niet op vinvissen gejaagd. Maar nu opent het land toch weer de walvisjacht. Hoe zit dat?  "
seo:
  description: "IJsland opent opnieuw de jacht op vinvissen"
  title: "IJsland opent opnieuw de jacht op vinvissen"
---
Twee jaar lang heeft IJsland niet op vinvissen gejaagd. Maar nu opent het land toch weer de walvisjacht. Hoe zit dat?  

    <p>We gaan deze zomer weer op vinvissen jagen. Dat zegt Hvalur, het grootste walvisvaartbedrijf van IJsland. Op dit moment worden twee schepen klaargemaakt om op pad te gaan naar de noordelijke Atlantische Oceaan. Daar willen de IJslanders in honderd dagen tijd zo’n 160 vinvissen gaan vangen. Het IJslandse plan gaat regelrecht in tegen het wereldwijde verbod (moratorium) op commerciële walvisvangst.<br><br><strong>Vlees en levertraan</strong><br>Het jaagverbod geldt sinds 1986. Het ging toen door overbevissing zo slecht met een aantal walvissoorten dat zij met uitsterven werden bedreigd. En nog steeds worden, zoals de blauwe vinvis en de vinvis. Landen mogen niet op walvissen jagen met als doel het vlees of de levertraan door te verkopen. Traditionele jacht, zoals door de Inuit die afhankelijk zijn van de walvisvaart om te kunnen overleven, mag nog wel. En voor wetenschappelijke doeleinden mag ook.<br><div class="media media-element-container media-default"><div id="file-533083" class="file file-image file-image-jpeg">

        
  
  <div class="content">
    <img alt="Vinvis: illustratie Wikipedia" title="Vinvis: illustratie Wikipedia" height="240" width="499" class="media-element file-default" data-delta="1" src="https://7dagen.netlify.app/sites/default/files/Rorcual_Edeni.jpg">  </div>

  
</div>
</div><br><strong>Delicatesse</strong><br>Regelmatig negeert IJsland, net als Noorwegen, het verbod. Wij erkennen dat moratorium niet, zeggen de landen dan. Of: nee hoor deze walvissen zijn voor de wetenschap – maar ondertussen wordt het vlees toch verkocht aan landen als Japan waar walvis als een delicatesse wordt beschouwd. Precies wat IJsland nu dus weer van plan is.<br><br><strong>'Onnodig'</strong><br>De afgelopen twee jaar joeg IJsland niet op vinvissen. Niet om de soort te sparen, maar omdat Japan zulke strenge voedseleisen had ingevoerd dat het IJslandse walvisvlees niet door de controle kwam.  Hvalur, het IJslandse walvisvaartbedrijf, zegt goede hoop te hebben dat ‘hun’ walvis nu wel door de Japanse keuring komt. De WDC, een organisatie die zich inzet voor bescherming van dolfijnen en walvissen, zegt op zijn website bedroefd te zijn over het IJslandse besluit. ‘Wreed en onnodig’, noemt <a href="http://us.whales.org/news/2018/04/icelandic-fin-whale-hunting-to-resume" target="_blank">WDC</a> de jacht op de zeezoogdieren.      
