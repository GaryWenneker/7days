---
id: 12e947546c9241808d0f8a71c9812f9c
type: nieuws
layout: post
title: "Ruttes toespraak samengevat in 7 punten"
permalink: /nieuws/ruttes-toespraak-samengevat-in-7-punten/
date: 2022-05-11T19:16:41.067Z
author: 7biA1WiYB
excerpt: "De normaal zo goedlachse premier Rutte had vanavond een serieuzer gezicht. En een serieuze boodschap voor alle inwoners van Nederland. Dit is zijn toespraak in 7 punten.  "
seo:
  description: "Ruttes toespraak samengevat in 7 punten"
  title: "Ruttes toespraak samengevat in 7 punten"
---
De normaal zo goedlachse premier Rutte had vanavond een serieuzer gezicht. En een serieuze boodschap voor alle inwoners van Nederland. Dit is zijn toespraak in 7 punten.  

    <p>De laatste keer dat een minister-president het volk zo toesprak als Rutte vanavond, was in 1973. Toenmalig premier Joop den Uyl bereidde Nederland voor op de gevolgen van de oliecrisis. Ruttes toespraak ging vanavond over het coronavirus. Dit zijn de zeven belangrijkste punten op een rij:</p>
<h3>1. Medeleven</h3>
<p>De premier begon zijn toespraak met dat het coronavirus ons land in zijn greep houdt. 'Veel mensen zullen het gevoel herkennen in een achtbaan te zitten, die steeds sneller gaat rijden.' Hij uitte zijn medeleven aan de nabestaanden van mensen die zijn overleden of die in het ziekenhuis liggen.</p>
<h3>2. Handel op basis van betrouwbare feiten</h3>
<p>Doordat alle gebeurtenissen die elkaar in razend tempo opvolgen ontstaan veel vragen: 'Hoe zit het met school of werk? Kan mijn (kinder)feestje doorgaan? En hoe lang gaat deze situatie duren? Waarom neemt het ene land andere maatregelen dan de andere? Rutte laat weten dat het antwoord op die vragen begint met kennis van deskundigen, zoals Jaap van Dissel van het RIVM. Maar ook virologen, intensive care-artsen en andere specialisten. 'Het is belangrijk om op basis van betrouwbare feiten verder te gaan', sprak hij.</p>
<h3>3. Veel Nederlanders krijgen het virus</h3>
<p>'De realiteit is dat corona onder is en nog even gaat blijven', vervolgde hij. Een groot deel van de Nederlandse bevolking zal met het virus besmet raken, minstens de helft. Het is essentieel om iedere dag te kijken naar hoe het gaat en bij te sturen waar nodig is stelde de premier. </p>
<h3>4. Drie verschillende scenario's mogelijk</h3>
<p>In afwachting van een geschikt vaccin kunnen we het virus afremmen. Hoe? Rutte schetste drie scenario's. Scenario 1: het virus maximaal controleren en zorgen voor een - zo beheerst mogelijke - verspreiding onder groepen met het minste risico. Op deze manier kan de zorg het aantal zieke mensen goed blijven behandelen. </p>
<p>Het tweede scenario is het virus onbeheerst zijn gang laten gaan. Hiervoor zijn in Nederland niet genoeg bedden en mensen die ouderen en zwakkeren kunnen helpen. Dit scenario is daarom geen optie.</p>
<p>Het derde scenario is het virus eindeloos tegenhouden. Nederland zou dan maximaal op slot moeten, wat op het eerste oog aantrekkelijk lijkt. Deskundigen zeggen dat dit geen realistisch scenario is. Dan zou Nederland tientallen jaren op slot moeten.</p>
<h3>5. Maximaal controleren</h3>
<p>Rutte liet weten dat er is gekozen om het virus maximaal te gaan controleren, scenario 1. Dat gaat over relatief eenvoudige maatregelen zoals geen handen geven tot ingrijpender regels zoals grotere bijeenkomsten verbieden en scholen en horecazaken sluiten. Of er meer maatregelen nodig zijn, hangt af van hoe het de komende weken zal gaan, en van nieuwe onderzoeksresultaten.</p>
<h3>6. Het zijn moeilijke tijden</h3>
<p>De premier noemde deze periode een proces van passen en meten en het zoeken naar maatregelen waardoor het gewone leven zo goed mogelijk door kan blijven gaan. Rutte realiseert zich dat veel mensen zich zorgen maken en dat het moeilijke tijden zijn. Daarover zei hij: 'We laten jullie niet in de steek.'</p>
<h3>7. 'Ik reken op u'</h3>
<p>Rutte sluit zijn verhaal af door iedereen te bedanken voor de manier waarop maatregelen worden opgevolgd. Hij geeft nog een laatste advies: 'Blijf alert en volg aanwijzingen op. Dit is vooral in het belang van mensen die kwetsbaar zijn. Luister naar deskundigen en blijf elkaar helpen waar dat kan. Het is een tijd waarin we elkaar moeten vinden, boven meningsverschillen en tegenstellingen, en het gezamenlijk belang voorop moeten stellen.' Met zijn toespraak maakt de premier duidelijk dat het een flinke opgave is waar we voor staan: 'Dit moeten we met 17 miljoen mensen doen. Let een beetje op elkaar. Ik reken op u.'</p>  
