---
id: 81dd4e27171249409f59ab3092c68c2c
type: nieuws
layout: post
title: "Belgische musicalster (18) overleden na elektrocutie bij spoor"
permalink: /nieuws/belgische-musicalster-18-overleden-na-elektrocutie-bij-spoor/
date: 2022-05-11T19:16:41.067Z
author: 7biA1WiYB
excerpt: "De Belgische musicalster Arne Decock (18), bekend van Ketnet-musicals, is zaterdagnacht om het leven gekomen. Dat gebeurde door elektrocutie bij een spoorlijn, dat melden Belgische media. Drie vragen (en antwoorden) over dit dodelijke ongeval.  "
seo:
  description: "Belgische musicalster (18) overleden na elektrocutie bij spoor"
  title: "Belgische musicalster (18) overleden na elektrocutie bij spoor"
---
De Belgische musicalster Arne Decock (18), bekend van Ketnet-musicals, is zaterdagnacht om het leven gekomen. Dat gebeurde door elektrocutie bij een spoorlijn, dat melden Belgische media. Drie vragen (en antwoorden) over dit dodelijke ongeval.  

    <h3>1. Wat is er gebeurd?</h3>
<p>Decock fietste na een verjaardagsfeest samen met een vriendin naar huis over het fietspad naast de spoorlijn Puurs-Boom-Antwerpen in Aartselaar. Decock sprong ineens van zijn fiets en liep de berm in waarna hij bij het terrein van de Belgische spoorwegen over het hek klom. Hij klauterde op een elektriciteitspaal naast de spoorlijn en maakte contact met de bovenleiding. Hierdoor werd hij geëlektrocuteerd - hij kreeg 3.000 volt door zijn lichaam - en viel naar beneden. Decock was op slag dood.</p>
<h3>2. Wordt het voorval nog verder onderzocht?</h3>
<p>Woordvoerder Christel Minne van het Openbaar Ministerie, dat ze in België het parket noemen, spreekt van een 'jammerlijk ongeval'. De vriendin die erbij was heeft alles zien gebeuren. Mede hierdoor heeft het parket laten weten dat er geen aanwijzingen zijn voor zelfdoding of kwade opzet. Mogelijk ging het om stoerdoenerij, wat verkeerd afliep.</p>
<h3>3. Hoe reageerde de Belgische spoorwegen?</h3>
<p>Spoorwegbeheerder Infrabel betreurt wat er is gebeurd, maar grijpt het ongeval van Decock ook aan om op te roepen tot het respecteren van de veiligheid. Woordvoerder Frédéric Petit: 'We betuigen ons medeleven aan zijn familie en nabestaanden. Toch willen we dit ongeval aangrijpen om, in lijn met onze recente campagnes, op te roepen tot het respecteren van de veiligheid. Spoorwegterreinen zijn verboden terrein, en bovenleidingspalen zijn dat zeker. Op die bovenleiding staat 3.000 volt, het spreekt voor zich dat dat levensgevaarlijk is. Ons land telt goed 6.500 km hoofdspoor, en daarvan is zowat 90 procent geëlektrificeerd.'</p>  
