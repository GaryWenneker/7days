---
id: 820e1c3bfa924fefaa3000e9e7832fff
type: nieuws
layout: post
title: "‘Komt er nu oorlog? Het antwoord is nee’"
permalink: /nieuws/komt-er-nu-oorlog-het-antwoord-is-nee/
date: 2022-05-11T19:16:41.067Z
author: 7biA1WiYB
excerpt: "Nederland is woest op Rusland. Dat land zou namelijk de rebellen in Oekraïne een raket hebben gegeven waarmee vlucht MH17 uit de lucht is geschoten. En diezelfde pro-Russische rebellen maken eerlijk onderzoek naar de ramp moeilijker. Wat als de Russen inderdaad de boosdoener blijken te zijn? Wil Nederland Rusland in dat geval een lesje leren en komt er dan misschien zelfs oorlog? Absoluut niet, zegt defensiedeskundige Ko Colijn.   "
seo:
  description: "‘Komt er nu oorlog? Het antwoord is nee’"
  title: "‘Komt er nu oorlog? Het antwoord is nee’"
---
Nederland is woest op Rusland. Dat land zou namelijk de rebellen in Oekraïne een raket hebben gegeven waarmee vlucht MH17 uit de lucht is geschoten. En diezelfde pro-Russische rebellen maken eerlijk onderzoek naar de ramp moeilijker. Wat als de Russen inderdaad de boosdoener blijken te zijn? Wil Nederland Rusland in dat geval een lesje leren en komt er dan misschien zelfs oorlog? Absoluut niet, zegt defensiedeskundige Ko Colijn.   

    <p>Enkele uren na de ramp kreeg Colijn een sms’je van zijn dochter met precies dezelfde vraag. <em>Jee pap, komt er nu oorlog? </em>schreef ze. ‘Mijn antwoord is ‘nee’. Dat zou de zaak alleen maar erger maken’, vertelt hij resoluut. ‘Een oorlog begin je namelijk alleen maar als je die kunt winnen of er iets anders mee kunt bereiken.’ Het kleine Nederlandse leger (zo’n 38.000 actieve militairen) zou geen schijn van kans maken tegen de vele Russen (766.000). En dat weet de Nederlandse regering maar al te goed.<br><br><strong>Alleen maar erger</strong><br>‘Dan zou Nederland andere landen moeten vragen om mee te doen. Die zullen zeker weten ‘nee’ zeggen. Want hoe erg de vliegtuigramp ook is, een oorlog zal de situatie alleen maar erger maken.’ Precies honderd jaar geleden lieten allerlei landen zich meeslepen in de Eerste Wereldoorlog, met miljoenen doden tot gevolg. ‘Gelukkig zijn we nu 100 jaar verstandiger.’</p>
<p>Oorlog is dus geen optie. Maar hoe kan Nederland dan toch aan Rusland laten zien dat we deze actie niet pikken? ‘Bijvoorbeeld met economische sancties’, vertelt Colijn. Dan mag Rusland bijvoorbeeld nog maar beperkt handel drijven met Europa, of mogen belangrijke Russen geen geld meer van hun Europese bankrekeningen halen. En dat voelen de Russen in hun portemonnee.</p>
<p><strong>Snel spierballen tonen</strong><br>Sommige Nederlanders vinden dat Nederland allang zijn spierballen had moeten laten zien door de Russen te straffen. Colijn is het daar niet mee eens. ‘We kunnen dat ook pas doen op een moment dat dat ons uitkomt. Nu is onze belangrijkste zorg het doen van onderzoek ter plaatse. Sancties opleggen kan ook later nog. Misschien vinden onderzoekers op de rampplek zelfs nog bewijsstukken die tegen de Russen werken.’ Dan kan Rusland niet zo snel meer roepen dat het onschuldig is en dat de sancties oneerlijk zijn, maar móet het wel inbinden.</p>
<p>Eventuele strafmaatregelen hebben wel een keerzijde: Rusland kan dan terugslaan en maatregelen bedenken om het Nederland en de EU lastig te maken. Bijvoorbeeld door niet langer gas aan Europese landen te leveren, wat we nu nog massaal importeren. Maar de gaskraan zal niet snel dichtgedraaid worden, denkt Colijn. De kans dat dat gebeurt, is heel klein, want eerst zullen er een hoop andere stappen genomen moeten worden. En zelfs dan: we hebben enorme voorraden gas. In het ergste geval moeten we de verwarming een graadje lager zetten. Nou, dan trekken we een trui aan.’ </p>  
