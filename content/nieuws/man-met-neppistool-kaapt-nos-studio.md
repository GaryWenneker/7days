---
id: ecdba6b09dcb4c4c83f5612e760ff952
type: nieuws
layout: post
title: "Man met (nep)pistool kaapt NOS-studio"
permalink: /nieuws/man-met-neppistool-kaapt-nos-studio/
date: 2022-05-11T19:16:41.067Z
author: 7biA1WiYB
excerpt: "Groot alarm bij de NOS-studio's in Hilversum donderdagavond. Een man met een pistool trad het pand binnen en eiste zendtijd. Wat was er precies aan de hand?  "
seo:
  description: "Man met (nep)pistool kaapt NOS-studio"
  title: "Man met (nep)pistool kaapt NOS-studio"
---
Groot alarm bij de NOS-studio's in Hilversum donderdagavond. Een man met een pistool trad het pand binnen en eiste zendtijd. Wat was er precies aan de hand?  

    <p><strong>1. Wat is er gebeurd?</strong><br>Vlak voor het begin van het achtuurjournaal dringt een gewapende man in pak het NOS-pand binnen. Hij eist live op tv te komen en dwingt de portier hem door de beveiligingspoortjes te loodsen. Die brengt hem echter niet naar Studio 8, de studio waar het achtuurjournaal zal worden opgenomen, maar naar een lege studio daarnaast. </p>
<p>De portier moet mee de studio in en een aantal minuten wacht de dader op zijn zogenaamde 'zendtijd'. Ondertussen is 112 gebeld en wordt de rest van het pand ontruimd. Geen achtuurjournaal op tv dus. En live op televisie komt de man al helemaal niet. Rond tien over acht stormt de politie de studio binnen en weten agenten hem te overmeesteren. Daarbij verzet de man zich niet, hij gooit direct zijn wapen op de grond en gaat op zijn knieën zitten als daar om wordt gevraagd. Later blijkt dat zijn pistool nep is. Maar volgens de politie zag het er levensecht uit. </p>
<p>Het gesprek tussen de portier en de dader is opgenomen door de NOS-camera's en hier terug te zien. Aan het einde is ook te zien hoe hij wordt ingerekend. Let op: die beelden kunnen schokkend zijn.  </p>
<p><strong>2. Wie is deze man?</strong><br>De identiteit van de man is nog niet officieel bekendgemaakt. Wel dat hij negentien jaar is. In een brief die hij aan de bewaker gaf, staat dat hij niet in zijn eentje werkt maar deel uitmaakt van een groep hackers. Er staan 98 hackers klaar om een cyberaanval uit te voeren, beweerde hij (het doelwit meldde hij niet) en op acht verschillende plekken in Nederland zouden explosieven zijn verstopt met radioactief materiaal. Als de man zijn zin niet krijgt, zou hij 'actie ondernemen'. Inmiddels heeft hij een bekentenis afgelegd waaruit blijkt dat hij alleen heeft gehandeld. </p>
<p><strong>3. Wat wilde hij dan precies met die zendtijd? </strong><br>Een speech geven van een aantal minuten. Waarover precies, daar is hij niet echt duidelijk over. Terwijl hij in de studio staat te wachten, vertelt hij dat die om 'grote wereldzaken' zal gaan en dat hij is 'ingehuurd door inlichtingendiensten'. 'Daar hebben wij zaken vernomen die de huidige samenleving in twijfel trekken en die gaan we nu naar buiten brengen.' Maar zover komt het dus niet.</p>
<p><strong>4. Heeft dit iets met de aanslagen op het Franse tijdschrift Charlie Hebdo te maken?</strong><br>Daar denk je wel meteen aan: slechts drie weken geleden werden 12 mensen <a href="http://admin.sevendays.nl/dossiercharlie">doodgeschoten</a> op de redactie van het satirische blad. Hoewel de politie nog niets kan uitsluiten, lijkt de kans vooralsnog heel erg klein dat het daarmee te maken heeft. De daders in Parijs handelden naar eigen zeggen namens de islam, maar deze man in Hilversum heeft daar met geen woord over gerept. Ook is hij niet zijn bedoeling om mensen te verwonden en had hij geen terroristisch doel, zei hij nadat hij was gearresteerd nog gauw tegen een NOS-verslaggever..</p>
<p><strong>5. Hoe kon de man zo gemakkelijk bij de NOS binnenkomen? </strong><br>Dat is nog niet helemaal duidelijk. 'Na de aanslagen bij Charlie Hebdo hebben we contact gehad met de Nationaal Coördinator Terrorismebestrijding', vertelt de NOS-directeur Jan de Jong. 'Maar die zei dat er geen enkele aanleiding was voor de NOS om zich zorgen te maken. Desondanks hebben we de beveiliging iets opgeschroefd, maar er stonden natuurlijk geen politieagenten voor het gebouw.' </p>  
