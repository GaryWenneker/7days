---
id: 8588a1230b064dd0babcec519caa9a42
type: nieuws
layout: post
title: "'Katholieken, doe niet als konijnen!'"
permalink: /nieuws/katholieken-doe-niet-als-konijnen!/
date: 2022-05-11T19:16:41.067Z
author: 7biA1WiYB
excerpt: "Wauw, een paus met humor! Of was-ie toch een tikkeltje serieuzer dan z'n melige quote van gisteren deed vermoeden? Na een bezoek aan Azië praatte Paus Franciscus met journalisten over het kerkelijke verbod op anticonceptie. Hij was grappig, maar stelde zich ouderwetser op dan verwacht.   "
seo:
  description: "'Katholieken, doe niet als konijnen!'"
  title: "'Katholieken, doe niet als konijnen!'"
---
Wauw, een paus met humor! Of was-ie toch een tikkeltje serieuzer dan z'n melige quote van gisteren deed vermoeden? Na een bezoek aan Azië praatte Paus Franciscus met journalisten over het kerkelijke verbod op anticonceptie. Hij was grappig, maar stelde zich ouderwetser op dan verwacht.   

    <p><strong>Wat zei hij dan?</strong><br>'Katholieken hoeven zich niet voort te planten als konijnen,' zo sprak de Heilige Vader gisteren tijdens een gesprek over geboortebeperking. Liever niet onbeschermd vrijen en aan de lopende band kinderen krijgen dus. Maar dat betekent niet dat condooms, de pil en het spiraaltje nu ineens van zijn zwarte lijst af zijn. 'Er zijn genoeg door de kerk goedgekeurde manieren om het aantal geboorten te beperken,' vulde hij mysterieus aan.</p>
<p><strong>Wat bedoelt-ie daarmee?</strong><br>Dat zei hij er niet bij, maar waarschijnlijk doelt de paus op natuurlijke methodes. Kalendervrijen bijvoorbeeld, waarbij de vrouw in de gaten houdt op welke momenten ze het meest vruchtbaar is. Of 'voor het zingen de kerk uitgaan,' waarbij de man zijn orgasme bewaart voor ná de daad. Bij biologie leer je dat die methodes ouderwets en onbetrouwbaar zijn: dat is ook vaak de kritiek op de kerk. </p>
<p><strong>Maar de paus was toch zo modern?</strong><br>Paus Franciscus is vaak neergezet als een moderne paus. Tijdens zijn reis in Azië gaf hij de universiteit in Manilla een standje omdat er maar één meisje geselecteerd was om een vraag te stellen: 'Zij zien de dingen met een andere blik en kunnen vragen stellen die wij mannen niet begrijpen.' Hij keurt homo's en vrouwen die abortus hebben gepleegd expliciet niet af: 'Wie ben ik om hen te veroordelen?' </p>
<p><strong>Waarom dan nu dit?</strong><br>Dat de paus zijn opvattingen over geboortebeperking nooit naar buiten bracht, betekent niet dat hij ze niet had. Hij heeft alleen geen zin om het er telkens over te hebben. 'De kerk heeft zich daar al op perfecte wijze over uitgelaten,' zei hij in juli. En een paar maanden later: 'Men kent het standpunt van de kerk. Het is niet nodig daar continu over te praten.'</p>
<p><strong>Wat is het standpunt van de kerk over anticonceptie dan?</strong><br>De meeste katholieken geloven dat het doel van seks is om 'zich te vermenigvuldigen', dus om kinderen te maken, en om twee mensen in een huwelijk geestelijk en lichamelijk dichter bij elkaar te brengen. Met andere woorden: zomaar seksen om het seksen is nergens goed voor. </p>
<p>De pil en condooms, zo vreest de kerk, stimuleren 'doelloos seksen'. Je kunt tóch niet zwanger worden, dus kun je het doen hoe vaak, wanneer en met wie je maar wil. Dat strookt niet met de opvattingen van de kerk. Seks mag alleen welbewust, uit liefde en met het risico op geboorte. </p>
<p><strong>Maar wat bedoelde de paus dan met z'n konijnen?</strong><br>Ongeremd seksen is niet nodig, vindt-ie waarschijnlijk. Als je niet teveel kinderen wilt, dan moet je jezelf maar een beetje inhouden. Z'n opmerking, 'katholieken hoeven zich niet voort te planten als konijnen,' klinkt dus moderner dan-ie is bedoeld</p>
<p><i>Over konijnen gesproken: de Duitse konijnenfokkersbond is woest op de paus. Want konijnen 'zijn helemaal niet de hele dag aan het paren', vindt de club. Lees <a href="http://www.metronieuws.nl/koffiepauze/2015/01/konijnenfokkersbond-boos-om-uitspraak-paus">hier</a> meer. </i></p>  
