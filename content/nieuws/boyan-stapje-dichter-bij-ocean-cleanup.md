---
id: c2f8b6acb41343279c8faecd1da71130
type: nieuws
layout: post
title: "Boyan stapje dichter bij Ocean Cleanup"
permalink: /nieuws/boyan-stapje-dichter-bij-ocean-cleanup/
date: 2022-05-11T19:16:41.067Z
author: 7biA1WiYB
excerpt: "En weer komt hij weer iets dichterbij, de droom van de Nederlandse Boyan Slat (21) om het plastic in de oceanen op te ruimen. Deze week kwam hij terug van een expeditie over de Stille Oceaan.  "
seo:
  description: "Boyan stapje dichter bij Ocean Cleanup"
  title: "Boyan stapje dichter bij Ocean Cleanup"
---
En weer komt hij weer iets dichterbij, de droom van de Nederlandse Boyan Slat (21) om het plastic in de oceanen op te ruimen. Deze week kwam hij terug van een expeditie over de Stille Oceaan.  

    <p>‘Jammer dan, niks aan te doen.’ Dat zeiden veel deskundigen jarenlang over één van de grootste problemen op aarde: de enorme hoeveelheid plastic die in de zeeën rondslingert. Boyan Slat nam daar geen genoegen mee. Zijn profielwerkstuk liep uit op The Ocean Cleanup: een miljoenenplan om de boel op te ruimen. Deze week kwam hij terug van een rondreis over de Stille Oceaan, waar hij met een vloot van dertig schepen aanvoerde om het plasticprobleem in kaart te brengen. <em>7Days</em> sprak de jonge wereldverbeteraar al eerder over zijn plannen. Het interview lees je hieronder.</p>
<p><div class="media media-element-container media-default"><div id="file-6269" class="file file-image file-image-jpeg">

        
  
  <div class="content">
    <img title="Foto: AFP" height="3946" width="5920" class="media-element file-default" src="https://7dagen.netlify.app/sites/default/files/ANP-27939271.jpg" alt="">  </div>

  
</div>
</div>
<p><strong>Duiken</strong><br>‘Ik werd me bewust van het plasticprobleem toen ik op mijn zestiende ging duiken in Griekenland’, vertelt Boyan. ‘Ik kwam meer plastic zakken dan vissen tegen. Dus ik vroeg me af: waarom kunnen we dat niet opruimen? Dat heb ik toen onderzocht voor een profielwerkstuk.’ Na zijn eindexamen ging Boyan studeren in Delft, maar het probleem van de plastic soep liet hem niet los. ‘Ik besloot mijn studie op pauze te zetten. Ik vroeg me af: waarom zou je met schepen over de oceanen achter plastic aan varen als de oceaan zelf ook in beweging is?’</p>
<p>Zo kwam hij op het idee voor een systeem met lange drijvende armen, waar de wind en stroming ronddobberend plastic vanzelf naartoe brengt. ‘Zo ruimt de oceaan eigenlijk zichzelf op!’</p>
<p><strong>Viral</strong><br>Vorig jaar zette Boyan zijn concept op internet. En toen ging het snel. ‘Ik kreeg vijftienhonderd mails per dag van mensen die hulp aanboden. En ook met de crowdfunding ging het goed. Tot het viral ging, had ik maar tweehonderd euro per maand. Door alle aandacht kwamen er ook artikelen van mensen die zeiden dat het een belachelijk idee was. Daar heb ik wel slapeloze nachten van gehad.’ Maar Boyan zette door. Hij liet onderzoek doen en testte een kleine versie van vier meter - de echte moet honderd kilometer worden -  op de Atlantische Oceaan. Dat allemaal om te kijken of hij zijn droom kan laten uitkomen: al die miljoenen tonnen plastic uit de zee halen en recyclen. </p>
<p><div class="media media-element-container media-default"><div id="file-6270" class="file file-image file-image-jpeg">

        
  
  <div class="content">
    <img title="Foto: AFP" height="2848" width="4272" class="media-element file-default" src="https://7dagen.netlify.app/sites/default/files/ANP-27939272.jpg" alt="">  </div>

  
</div>
</div>
<p><strong>Volgende stap</strong><br>Nu hij het onderzoek op de Stille Oceaan heeft afgerond, kan hij gaan denken aan de volgende stap: vanaf 2020 echt begonnen met de grote schoonmaak van de oceanen. Als alles volgens plan gaat, is over tien jaar de helft van het plastic opgeruimd. ‘Zo zie je maar’, zegt Boyan. ‘Je moet je niet laten afleiden door mensen die zeggen dat iets niet kan.’</p>  
