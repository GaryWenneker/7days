---
id: ae1cad696d3a4a44846333ba77841f34
type: nieuws
layout: post
title: "Voor deze rampen werd eerder actie gevoerd"
permalink: /nieuws/voor-deze-rampen-werd-eerder-actie-gevoerd/
date: 2022-05-11T19:16:41.067Z
author: 7biA1WiYB
excerpt: "'Help de slachtoffers van de orkaan Irma op Sint-Maarten en doneer!' Die oproep zul je komende vrijdag vaak horen. Op radio en tv wordt geprobeerd zo veel mogelijk geld in te zamelen. Zo'n nationale actiedag gebeurt vaker na een grote ramp. Deze gingen hieraan vooraf.  "
seo:
  description: "Voor deze rampen werd eerder actie gevoerd"
  title: "Voor deze rampen werd eerder actie gevoerd"
---
'Help de slachtoffers van de orkaan Irma op Sint-Maarten en doneer!' Die oproep zul je komende vrijdag vaak horen. Op radio en tv wordt geprobeerd zo veel mogelijk geld in te zamelen. Zo'n nationale actiedag gebeurt vaker na een grote ramp. Deze gingen hieraan vooraf.  

    <p>Onder de naam 'Nederland helpt Sint-Maarten' hoopt het Rode Kruis zo veel mogelijk donaties te krijgen. Op Giro 5125 is inmiddels al anderhalf miljoen euro binnengekomen, maar de schade die door orkaan Irma op het eiland Sint-Maarten is ontstaan is veel groter.</p>
<p>Bij grote natuurrampen, zoals overstromingen, aardbevingen of hongersnood, wordt vaker een nationale actiedag op touw gezet. Daarbij zijn miljoenen ingezameld. Hieronder de vijf - wat geld betreft - meest succesvolle acties.</p>
<h3>5. Aardbeving Pakistan (2005)</h3>
<p>In het begin was er nog maar heel weinig aandacht voor de zware aardbeving die Pakistan in 2005 trof. Maar toen duidelijk werd wat de schade was, kwamen veel mensen in actie. Er werd bijna 40 miljoen euro opgehaald.</p>
<h3>4. Eén voor Afrika (1984)</h3>
<p>Het was de eerste actie waarbij verschillende hulporganisaties samen geld inzamelden: Eén voor Afrika. In 1984 werden verschillende Afrikaanse landen getroffen door rampen en hongersnood. Op televisie werd geld ingezameld, en met succes: er werd omgerekend 44 miljoen euro opgehaald.</p>
<h3>3. Burgeroorlog Kosovo (1999)</h3>
<p>Nadat in 1991 de republiek Joegoslavië uiteen was gevallen, braken overal oorlogen uit in Balkanlanden. Eén van de meest heftige was de burgeroorlog in Kosovo in 1999. Hierbij vielen duizenden doden en werden veel steden door bommen verwoest. De hulpactie in Nederland leverde omgerekend 55 miljoen euro op.</p>
<h3>2. Aardbeving Haïti (2011)</h3>
<p>In januari 2011 werden de inwoners van Haïti, in het Caribisch gebied, opgeschrikt door een enorm zware aardbeving. Het epicentrum van de aardbeving, ofwel de plek waar de aarde beefde, lag slechts 8 kilometer onder het aardoppervlak. Er vielen ruim 222.000 doden en 300.000 gewonden. De actie voor de slachtoffers van de aardbeving leverde 111 miljoen euro op.</p>
<h3>1. Tsunami Azië (2004)</h3>
<p>Op Tweede Kerstdag kwam in 2004 een allesverwoestende tsunami aan land in Azië. Er vielen 228 duizend slachtoffers en miljoenen mensen raakten hun huis kwijt. In Nederland werd een nationale tv-actie voor de ramp een groot succes. Er werd ruim 208 miljoen euro ingezameld via Giro555. En dat kwam deels ook door onderstaand lied van verschillende artiesten, dat de hitlijsten domineerde.</p>
<p><img alt="Bestand" class="file-icon" src="/modules/file/icons/video-x-generic.png" title="video/youtube"> <a href="http://www.youtube.com/watch?v=IP5e3rsAW5c" type="video/youtube; length=0">Artiesten voor Azië Als je iets kan doen Live Videoclip</a></p>  
