---
id: 741858cb4f91421a9d84848a50c76e42
type: nieuws
layout: post
title: "AZ, Ajax en PSV willen stoppen met Eredivisie"
permalink: /nieuws/az-ajax-en-psv-willen-stoppen-met-eredivisie/
date: 2022-05-11T19:16:41.067Z
author: 7biA1WiYB
excerpt: "Door de maatregelen rondom het coronavirus ligt de Eredivisie op dit moment stil. De KNVB hoopt de wedstrijden in de zomer alsnog in te halen. Maar voetbalclubs AZ, Ajax en PSV vinden dat de competitie maar helemaal moet worden afgelast. Hoe zit dat?  "
seo:
  description: "AZ, Ajax en PSV willen stoppen met Eredivisie"
  title: "AZ, Ajax en PSV willen stoppen met Eredivisie"
---
Door de maatregelen rondom het coronavirus ligt de Eredivisie op dit moment stil. De KNVB hoopt de wedstrijden in de zomer alsnog in te halen. Maar voetbalclubs AZ, Ajax en PSV vinden dat de competitie maar helemaal moet worden afgelast. Hoe zit dat?  

    <p>Eerder deze week besloot de Europese voetbalbond UEFA dat het voetbalseizoen uiterlijk 3 augustus afgerond moet zijn. Daarop reageerde de KNVB met een <a href="https://www.knvb.nl/nieuws/betaald-voetbal/competitiezaken/59793/meer-duidelijkheid-over-uitspelen-betaald" target="_blank">persbericht</a> waarin staat dat ze hopen dat de Eredivisie dit seizoen nog kan worden afgemaakt. Ze willen daarom bekijken of het mogelijk is dat de wedstrijden na juni alsnog worden gespeeld. Het belang van de nationale gezondheid blijft daarbij een belangrijk uitgangspunt zegt de voetbalbond in het persbericht. 'We gaan hoe dan ook dan pas voetballen als het volgens het RIVM veilig is. Gezondheid staat voorop, altijd en vooral nu.'</p>
<h3>Groots gebaar</h3>
<p>Maar steeds meer clubs vinden dat nu al moet worden besloten dat de competitie helemaal wordt afgelast. Ajax liet al snel weten dat ze vinden dat de Eredivisie moet worden stopgezet, daarna volgden ook PSV en AZ met een statement. Dat AZ vindt dat de wedstrijden moeten worden geannuleerd is best bijzonder, zei analist Theo Janssen tegen de <a href="https://nos.nl/artikel/2329227-geen-kampioen-gooi-prijzengeld-op-een-hoop-en-verdeel-alles-eerlijk.html" target="_blank">NOS</a>. Ze staan namelijk op dit moment op de tweede plek, gelijk in punten met Ajax met de winst in zicht. 'Daarom vind ik het een groots gebaar dat ze in Alkmaar een punt achter dit seizoen willen zetten. Daarmee geven ze aan dat er belangrijkere zaken in de wereld zijn dan voetbal', legde hij uit.</p>
<h3>Zonder publiek?</h3>
<p>Of en hoe de Eredivisie verder gaat, is dus nog niet bekend. De KNVB denkt ook aan alternatieve opties zoals voetballen zonder publiek. De UEFA heeft in een brief laten weten dat ze geen voorstander zijn van het afblazen van het toernooi. Ze dreigen zelfs met sancties als de Eredivisie niet wordt afgemaakt. Zo zouden ze bijvoorbeeld deelname aan Europese toernooien kunnen verbieden. Aankomende dinsdag zal de KNVB verder overleggen met de clubs wat er gaat gebeuren met het toernooi. Ook voor Europese competities is er nog veel onduidelijkheid. Wedstrijden in de Champions League en de Europa League zijn voorlopig uitgesteld. </p>
<p> </p>  
