---
id: c96729c86a874479affa2221d03a30f6
type: nieuws
layout: post
title: "Hackers chanteren website PratenOnline"
permalink: /nieuws/hackers-chanteren-website-pratenonline/
date: 2022-05-11T19:16:41.067Z
author: 7biA1WiYB
excerpt: "Op de website PratenOnline kunnen jongeren met professionele hulpverleners over hun psychische problemen chatten. Nu blijkt dat hackers deze site afpersen. De oplichters eisen geld en dreigen gegevens van gebruikers te publiceren, dat meldt RTL Nieuws.  "
seo:
  description: "Hackers chanteren website PratenOnline"
  title: "Hackers chanteren website PratenOnline"
---
Op de website PratenOnline kunnen jongeren met professionele hulpverleners over hun psychische problemen chatten. Nu blijkt dat hackers deze site afpersen. De oplichters eisen geld en dreigen gegevens van gebruikers te publiceren, dat meldt RTL Nieuws.  

    <p><a href="https://www.pratenonline.nl/" target="_blank">PratenOnline</a> richt zich op jongeren tussen de 12 en 23 jaar die last hebben van angst- en depressieve klachten. Op dit platform kunnen ze anoniem over zichzelf vertellen en chatten met psychologen.</p>
<h3>Gegevens</h3>
<p>Volgens <em>RTL Nieuws</em> is het onduidelijk welke gegevens de hackers hebben gestolen en om hoeveel slachtoffers het gaat. De hackers hebben de organisatie van PratenOnline wel e-mailadressen en telefoonnummers van jongeren gestuurd die gebruik hebben gemaakt van de website.</p>
<h3>Database</h3>
<p>Volgens PratenOnline zijn er geen chatgesprekken tussen jongeren en psychologen gestolen. Deze gesprekken worden opgeslagen in een database, maar deze zou niet zijn gehackt, zegt een woordvoerder. Maar er zijn ook andere geluiden. Zo meldt <em><a href="https://www.volkskrant.nl/nieuws-achtergrond/persoonlijke-chats-van-clienten-met-psychische-problemen-buitgemaakt-door-hackers~b6ec2d95/" target="_blank">de Volkskrant</a></em> dat er 16.631 chats zijn gestolen. Een anonieme tipgever zou als bewijs drie gestolen gesprekken hebben opgestuurd. </p>
<h3>Aangifte</h3>
<p>De website is door de organisatie tijdelijk offline gehaald. Ook is aangifte bij de politie gedaan en een melding gemaakt bij de Autoriteit Persoonsgegevens. Alle betrokken gebruikers worden op de hoogte gesteld van de hack.</p>  
