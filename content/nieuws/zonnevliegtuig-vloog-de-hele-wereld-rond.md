---
id: e63be9a744fd42548d9c18d6d6d9e6ea
type: nieuws
layout: post
title: "Zonnevliegtuig vloog de hele wereld rond"
permalink: /nieuws/zonnevliegtuig-vloog-de-hele-wereld-rond/
date: 2022-05-11T19:16:41.067Z
author: 7biA1WiYB
excerpt: "Twee Zwitserse piloten hebben een bijzondere recordpoging goed afgerond. Zij deden een rondje aarde zonder ook maar één drupje brandstof. Hun hightech-toestel werkt namelijk puur op zonkracht. Deze week vlogen zij het allerlaatste stukje van hun lange reis. De Solar Impulse in specs en facts.  "
seo:
  description: "Zonnevliegtuig vloog de hele wereld rond"
  title: "Zonnevliegtuig vloog de hele wereld rond"
---
Twee Zwitserse piloten hebben een bijzondere recordpoging goed afgerond. Zij deden een rondje aarde zonder ook maar één drupje brandstof. Hun hightech-toestel werkt namelijk puur op zonkracht. Deze week vlogen zij het allerlaatste stukje van hun lange reis. De Solar Impulse in specs en facts.  

    <p><div class="media media-element-container media-default"><div id="file-20799" class="file file-image file-image-jpeg">

        
  
  <div class="content">
    <img alt="Solar Impulse" title="De blije piloten in Abu Dhabi  Foto EPA" height="530" width="850" class="media-element file-default" src="https://7dagen.netlify.app/sites/default/files/ANP-46747992-klein.jpg">  </div>

  
</div>
</div>
<p>De laatste etappe was van het Egyptische Caïro naar Abu Dhabi. Daar, in de Verenigde Arabische Emiraten, begon de recordpoging vorig jaar ook. De twee piloten, de Zwitserse vrienden André Borschberg (63) en Bertrand Piccard (57), vlogen telkens om de beurt. Deze week had Piccard de eer om het laatste stukje te vliegen. En hoewel Piccard hevige buikpijn had, lukte het hem toch om het rondje wereld met het schone vliegtuig goed af te ronden. Dinsdag landde hij in Abu Dhabi. Het toestel én de piloten hebben er 35.000 kilometer opzitten.</p>
<p><div class="media media-element-container media-default"><div id="file-20345" class="file file-image file-image-jpeg">

        
  
  <div class="content">
    <img height="621" width="850" style="font-size: 13.008px; line-height: 1.538em;" class="media-element file-default" src="https://7dagen.netlify.app/sites/default/files/solar-impulse%20Hawaii.jpg" alt="">  </div>

  
</div>
</div><em>Aankomst in Hawaii</em>
<p><strong>Monstertocht</strong><br>De recordreis van Borschberg en Piccard begon in maart 2015. In Abu Dhabi dus. De reis ging met tussenstops naar Oman, India, China, Hawaii, de VS en Europa. De twee piloten dachten er een maand of vijf over te zullen doen. Maar door onvoorziene weersomstandigheden (slecht weer, een kapotte accu) liep de boel een beetje uit. Successen waren er ook. Zo wist Piccard een 71 uur durend nonstop vliegrecord van de Amerikaanse luchtvaartpionier Charles Lindbergh te evenaren. Dat deed hij afgelopen juni tijdens de tocht van New York naar Sevilla. En Borschberg schreef het record voor langste solovlucht op z'n naam door in vijf dagen en vijf nachten van Japan naar Hawaiï te vliegen. Zonder te tanken! </p>
<p><div class="media media-element-container media-default"><div id="file-20348" class="file file-video file-video-youtube">

        <h2 class="element-invisible"><a href="/files/solar-impulse-best-first-round-world-solar-flight-crossing-usa">Solar Impulse - Best of First Round-the-World Solar Flight, Crossing the USA</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Solar Impulse - Best of First Round-the-World Solar Flight, Crossing the USA" src="https://www.youtube.com/embed/E_POEC6PXEA?wmode=opaque&controls=" name="Solar Impulse - Best of First Round-the-World Solar Flight, Crossing the USA" frameborder="0" allowfullscreen="">Video van Solar Impulse - Best of First Round-the-World Solar Flight, Crossing the USA</iframe>
</div>
  </div>

  
</div>
</div>
<p><div class="media media-element-container media-default"><div id="file-20346" class="file file-image file-image-jpeg">

        
  
  <div class="content">
    <img title="Solar Impulse  Foto EPA" height="567" width="850" class="media-element file-default" src="https://7dagen.netlify.app/sites/default/files/EPA-33297438solar%20impulse-klein.jpg" alt="">  </div>

  
</div>
</div>
<p><strong>Het toestel</strong><br>De Solar Impulse is nog breder dan een Boeing 747 maar vergeleken daarmee zo licht als een veertje. Met zijn 2300 kilo is het zonnevliegtuig slechts zo zwaar als een auto. Dat komt doordat het gemaakt is van carbonfiber, een ultralichte maar oersterke koolstofvezel. Op de ranke vleugels (spanwijdte 72 meter) en romp zitten maar liefst 17.248 zonnecellen geplakt. Die vangen overdag zonlicht op. Sterke accu’s slaan die energie op. Zo kan de Solar Impulse ook ’s nachts vliegen. Het toestel mag dan een fraai stuk techniek zijn, zijn snelheid is verre van supersonisch. Gemiddeld gaat-ie zo’n zeventig kilometer per uur. Maar schoon is hij wel. Er komt geen druppel van de vervuilende en explosiegevaarlijke vliegtuigbrandstof kerosine aan te pas. Een sterk staaltje groen vliegen!</p>
<p><div class="media media-element-container media-default"><div id="file-20347" class="file file-image file-image-jpeg">

        
  
  <div class="content">
    <img title="De cockpit  Foto Solar Impulse" height="419" width="850" class="media-element file-default" src="https://7dagen.netlify.app/sites/default/files/ClKYqcFUYAAUvCtklein.jpg" alt="">  </div>

  
</div>
</div>
<p><strong>De cockpit</strong><br>De cockpit is piepklein. Een reddingsvlot, een parachute, zuurstofflessen, een noodvoorraad eten voor een week... En dan kan de piloot er nog net bij. Die moet het soms wel vijf dagen in deze krappe ruimte zien uit te houden. Bij een grote oceaanoversteek bijvoorbeeld. Vandaar de multifunctionele stoel. Rugleuning platklappen en het is een bed, voor de broodnodige powernap. Zitting openklappen en het is een wc, voor de dringende boodschap.</p>
<p><div class="media media-element-container media-default"><div id="file-20341" class="file file-image file-image-jpeg">

        
  
  <div class="content">
    <img height="440" width="880" style="font-size: 13.008px; line-height: 1.538em;" class="media-element file-default" src="https://7dagen.netlify.app/sites/default/files/CkqI8LFWEAAmfbt.jpg%20large.jpg" alt="">  </div>

  
</div>
</div><em>Borschberg (links) en Piccard</em>
<p><strong>De piloten</strong><br>Dikke vrienden zijn ze. Piloot/ingenieur André Borschberg en piloot/ballonvaarder/psychiater Bertrand Piccard. Allebei zijn ze zeer ervaren. En zeer milieubewust. De vrienden vinden dat het hoog tijd is om vliegen milieuvriendelijk te maken. Twaalf jaar hebben ze aan hun zonnevliegtuig gewerkt. Samen met een heel team natuurlijk. Omdat er maar één piloot tegelijk in het toestel past, vlogen de vrienden bij toerbeurt. Terwijl de één vloog, ging de ander met een ‘ouderwets’ vervoermiddel naar de volgende tussenstopplaats om daar de stuurknuppel over te nemen. Borschberg nam vorig jaar de allereerste etappe voor zijn rekening. ‘Mijn hoofd zit in de wolken als ik denk aan de vlucht die voor ons ligt’, twitterde hij vlak voor de start. Nu is het de groene piloten dus gelukt de tocht goed te voltooien en kunnen ze een bijzonder record op hun naam schrijven. Die van eerste vlucht rond de wereld volledig gevlogen op zonkracht.</p>
<p><div class="media media-element-container media-default"><div id="file-20340" class="file file-image file-image-jpeg">

        
  
  <div class="content">
    <img height="635" width="473" class="media-element file-default" src="https://7dagen.netlify.app/sites/default/files/Borschberg%20Raclette.jpg" alt="">  </div>

  
</div>
</div><em>Borschberg eet raclette tijdens een vlucht.</em>
<p><strong>Meer weten?</strong><br>Op de <a href="http://www.solarimpulse.com/">Solar Impulse-site</a> kun je in het logboek zien waar het toestel allemaal gevlogen heeft en wie de piloot was. </p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
