---
id: 1b0d6d8dcb1c4360a48fbc8e7b2dc267
type: nieuws
layout: post
title: "Waarom wil iedereen Friends toch als vriendengroep?"
permalink: /nieuws/waarom-wil-iedereen-friends-toch-als-vriendengroep/
date: 2022-05-11T19:16:41.067Z
author: 7biA1WiYB
excerpt: "Instagram bestond nog (lang) niet, de lachband was nog volop in schwung. Friends komt dan wel uit de jaren negentig, de serie is nog steeds razend populair. Na maandenlange geruchten is nu eindelijk de kogel door de kerk: de vijf vrienden gaan voor een reünie. Wat maakt ze toch de vriendengroep die iedereen wil?  "
seo:
  description: "Waarom wil iedereen Friends toch als vriendengroep?"
  title: "Waarom wil iedereen Friends toch als vriendengroep?"
---
Instagram bestond nog (lang) niet, de lachband was nog volop in schwung. Friends komt dan wel uit de jaren negentig, de serie is nog steeds razend populair. Na maandenlange geruchten is nu eindelijk de kogel door de kerk: de vijf vrienden gaan voor een reünie. Wat maakt ze toch de vriendengroep die iedereen wil?  

    <p>‘<em>How YOU doin?</em>’ Het is misschien wel de slechtste, maar ook de leukste openingszin ooit. Spreek de drie magische woorden en (bijna) iedereen weet waar ze vandaan komen. Namelijk uit de mond van vrouwen- én sandwich-verslindende Joey, één van de zes New Yorkse boezemvrienden om wie <em>Friends</em> draait. </p>
<p>25 jaar geleden werd de serie voor het eerst uitgezonden. <em>Friends</em> brak alle kijkcijferrecords.Toen ze vanaf 2004 niet meer werd uitgezonden, sloegen fans massaal dvd-boxen in. En sinds de sitcom op <em>Netflix</em> staat, is <em>Friends</em> opnieuw een hit. Er kwam ook kritiek: de serie zou te wit en homofoob zijn. En dan hebben we het <em>fat shamen</em> van jonge Monica nog niet eens genoemd. <div class="media media-element-container media-default"><div id="file-538424" class="file file-image file-image-jpeg">

        
  
  <div class="content">
    <img alt="Friends" title="Foto: Friends" height="1280" width="1044" style="height: 1103px; width: 900px;" class="media-element file-default" data-delta="1" src="https://7dagen.netlify.app/sites/default/files/thumbnail_friends-tv-show.jpg">  </div>

  
</div>
</div>
<h3>Leedvermaak light</h3>
<p>De gemiddelde jongere lijkt zich er niet druk om te maken. Die zit tegenwoordig gewoon met Friends-hoodie in de wiskundeles. Hoe kan een serie die zo oud is nog zoveel teweegbrengen? Zijn het de personages - allemaal op hun manier excentriek maar toch zo herkenbaar? Het soms venijnige leedvermaak-light? Of is het de verhaallijn, met aandacht voor liefdesverdriet, het zoeken naar werk of ingewikkelde relaties met ouders die maakt dat Friends voelt als een warme jas op een koude herfstdag? Twee fans geven uitleg.</p>
<p><strong>Dagmar (16): </strong>‘Het is heel <em>relatable</em>: de vrienden maken dezelfde dingen mee die wij nu meemaken. Liefdesdrama’s, Rachel die de ene na de andere relatie heeft. En natuurlijk is de humor geweldig. De zelfspot, woordgrappen, elkaar belachelijk maken, maar wel zo dat de ander het nog leuk vindt. Mijn favoriete karakter is Phoebe. Ik zie mezelf een beetje in haar, omdat ze gitaar speelt en apart is. Net als Phoebe zorg ik ook wel eens voor ongemakkelijke situaties. Ik speel haar liedjes zelf ook. <em>Smelly Cat</em> en haar kerstliedje vind ik het leukst.’</p>
<p>‘Ik vind het niet erg dat het een oude serie is. Dat ze elkaar bellen met zo’n huistelefoon vind ik juist grappig. Als iemand niet thuis is, schrijven ze dingen voor elkaar op. Misschien zit er wel wat in de kritiek dat er soms grappen in voorkomen die nu niet meer kunnen. Bijvoorbeeld over dat Monica vroeger dik was. De serie neemt iederéén op de hak, niet specifiek één groep. Dus ik vind het niet storend. <em>Friends</em> is gewoon cool. Op school quoten we het veel. “<em>How YOU doin</em>” en <em>"pivot"</em> hoor je vaak. En veel mensen hebben het witte <em>Friends</em>-shirt. Ik draag ‘m vaak met een zwarte <em>longsleeve</em> eronder. Die combi ik afgekeken van Rachel.’</p>
<p><strong>Aidan (16): </strong>‘<em>Friends</em> is de perfecte vriendengroep die iedereen stiekem wel wil hebben. Je voelt je echt verbonden met ze, hoe stom dat ook klinkt. Ik heb alles nu twee keer of vaker gezien en kijk praktisch elke dag wel een aflevering. Het is simpel en kort, dus je kunt het er altijd tussendoor proppen.'</p>
<p>'Ook in mijn vriendengroep is de serie heel populair. Eén van mijn vrienden heeft alles al vier keer gezien. Soms hebben we het over bepaalde scènes die we leuk vinden. Af en toe mis ik wel wat diepgang. Dan denk ik: waar heb ik nou eigenlijk naar zitten kijken? Maar ik denk dat juist dat het onderdeel is van het succes.’</p>  
