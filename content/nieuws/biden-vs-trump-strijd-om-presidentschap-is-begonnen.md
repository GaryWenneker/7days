---
id: 1af14082744b4225a5375c566b5cd4b3
type: nieuws
layout: post
title: "Biden vs Trump: strijd om presidentschap is begonnen"
permalink: /nieuws/biden-vs-trump-strijd-om-presidentschap-is-begonnen/
date: 2022-05-11T19:16:41.067Z
author: 7biA1WiYB
excerpt: "Vandaag stelde Joe Biden zich formeel kandidaat voor de presidentsverkiezing in 2020. Maar wie is de voormalig Amerikaanse vicepresident eigenlijk? En wat zegt hij over de huidige president? 3 vragen (en antwoorden) over deze 76-jarige Democraat.  "
seo:
  description: "Biden vs Trump: strijd om presidentschap is begonnen"
  title: "Biden vs Trump: strijd om presidentschap is begonnen"
---
Vandaag stelde Joe Biden zich formeel kandidaat voor de presidentsverkiezing in 2020. Maar wie is de voormalig Amerikaanse vicepresident eigenlijk? En wat zegt hij over de huidige president? 3 vragen (en antwoorden) over deze 76-jarige Democraat.  

    <h3>1. Wie is Joe Biden?</h3>
<p>Biden, die van beroep advocaat is, was vicepresident onder de Amerikaanse president Barack Obama (van 2009 tot 2017). Twee keer probeerde Biden zelf president te worden, in 1988 en 2008. Dat lukte niet omdat hij niet populair genoeg was.</p>
<h3>2. Maakt hij nu wel een kans?</h3>
<p>Dit keer is Joe Biden wel de populairste Democratische kandidaat. Veel Democraten zien 'Uncle Joe' als de enige die de Republikeinse president Trump in 2020 zou kunnen verslaan. </p>
<p>Volgens Amerikaanse media heeft Biden lang nagedacht over de vraag of hij zich weer kandidaat zou stellen. Dit keer kan zijn leeftijd namelijk tegen hem werken. Als Biden de verkiezingen wint, keert hij op 78-jarige leeftijd terug naar het Witte Huis. Mocht dat gebeuren, dan is Biden de oudste president van Amerika ooit.</p>
<h3>3. Wat zegt Biden over president Trump?</h3>
<p>In een <a href="https://www.youtube.com/watch?v=_tx8qzKck3k" target="_blank">videoboodschap</a> die vandaag werd gepost waarschuwt Biden dat de 'kernwaarden' en de internationale reputatie van de Verenigde Staten op het spel staan. Over president Trump zei hij: 'Als we Donald Trump acht jaar in het Witte Huis geven, zal hij voor altijd en op fundamentele wijze het karakter van ons land veranderen.' Biden zei niet te willen toekijken hoe dat gebeurt.</p>
<p>De politicus was vaker negatief over Trump. Hij vindt dat de president vrouwen respectloos behandelt. Vorig jaar zei Biden dat hij Trump in elkaar zou hebben geslagen als ze allebei scholieren waren geweest. De president zei vervolgens op Twitter dat 'Crazy Joe Biden' in een gevecht snel tegen de vlakte zou gaan.</p>
<p>Biden kreeg zelf kritiek omdat hij mensen tijdens politieke bijeenkomsten veel kust en aanraakt. Meerdere vrouwen verklaarden dat ze zich daarbij ongemakkelijk voelden. Amerikaanse media vroegen zich daarna af of Biden door zijn 'handtastelijke stijl' wel geschikt is voor het Witte Huis. Biden zelf zegt dat hij nooit verkeerde intenties heeft gehad.</p>  
