---
id: b4b96c07bb664eb295179b52d87ccd3a
type: nieuws
layout: post
title: "Kan er in 2016 ook een ‘Parijs’ komen?"
permalink: /nieuws/kan-er-in-2016-ook-een-parijs-komen/
date: 2022-05-11T19:16:41.067Z
author: 7biA1WiYB
excerpt: "Er gaan geruchten dat terreurgroep IS afzwakt: steeds minder geld én terrein heeft. ‘2016 is het jaar waarin IS wordt verslagen’, denkt de Iraakse premier Al-Abadi. Heeft hij gelijk? En is de kans op aanslagen in Europa nu kleiner geworden? Of neemt die juist toe? We vroegen het aan terrorisme-onderzoeker Daan Weggemans.  "
seo:
  description: "Kan er in 2016 ook een ‘Parijs’ komen?"
  title: "Kan er in 2016 ook een ‘Parijs’ komen?"
---
Er gaan geruchten dat terreurgroep IS afzwakt: steeds minder geld én terrein heeft. ‘2016 is het jaar waarin IS wordt verslagen’, denkt de Iraakse premier Al-Abadi. Heeft hij gelijk? En is de kans op aanslagen in Europa nu kleiner geworden? Of neemt die juist toe? We vroegen het aan terrorisme-onderzoeker Daan Weggemans.  

    <p><strong>En? Is de kans op ‘Parijs’-achtige aanslagen in 2016 kleiner?</strong><br>‘Kon ik maar ja zeggen. Maar de werkelijkheid is dat de kans op een aanslag van IS in Europa, en dus ook in Nederland, heel reëel blijft. Zelfs nu Irak de stad Ramadi heeft heroverd op IS. En ook nu de terroristen minder inkomsten hebben omdat de internationale coalitie hun belangrijke bron van inkomsten, de olievoorraden, bombardeert.’<br><br><strong>Hoe komt dat dan?</strong><br>‘Daar zijn drie redenen voor. De eerste is dat de terroristen een strategie kunnen hebben om juist als ze zwakker worden te laten zien dat ze nog in actie kunnen komen. Om te bewijzen dat de organisatie nog 'springlevend’ is. Een aanslag in Europa kan daarbij een middel zijn.</p>
<p>De tweede reden is dat individuen in het Westen de behoefte kunnen hebben om, misschien juist nu, een bijdrage te leveren aan de strijd. Zij denken dat IS hen een beter leven kan bieden in een eigen islamitische staat waar je wél gewaardeerd wordt. Tenminste, dat wil IS hen laten geloven. Bijvoorbeeld met gelikte video’s en internetglossy’s. Daarin worden aanslagplegers geprezen en lijkt het alsof jihadisten een glamourleven leiden.</p>
<p>Onder meer door dit soort dingen kunnen sommige mensen radicaliseren. Zij gaan geloven dat het in orde is om geweld te gebruiken om je doel te bereiken. Dat doen zij door naar oproepen van IS of Al Qaida te luisteren en in de eigen omgeving een aanslag te plegen. Zoals ook de daders van de aanslagen in Parijs hebben gedaan.’</p>
<p><div class="media media-element-container media-default"><div id="file-14768" class="file file-image file-image-png">

        
  
  <div class="content">
    <img alt="IS aanslagen Parijs" title="Foto: AFP" height="500" width="850" class="media-element file-default" src="https://7dagen.netlify.app/sites/default/files/ANP-28620361%20versie%20klein.png">  </div>

  
</div>
</div><br><strong>En de derde reden?</strong><br>‘Het kan inderdaad dat IS straks verder verzwakt raakt. Maar dat betekent nog niet dat de organisatie in de toekomst helemaal geen enkele aanslag meer zal plegen. Sterker nog: er kan juist een nieuwe terreurgroep ontstaan uit voormalige IS-strijders.
<p>Hoe dat werkt, hebben we bijvoorbeeld gezien in Afghanistan. Er zijn voorbeelden van (buitenlandse) strijders (<em>mujahidin</em>) die in de jaren tachtig in Afghanistan hebben gevochten en die na afloop van het conflict daar naar andere gebieden trokken. Daar streden ze verder voor hun doel. Uit zulke conflicten kunnen weer nieuwe netwerken en organisaties ontstaan. Zo is uit de de strijd in Afghanistan uiteindelijk ‘s werelds grootste terroristische organisatie voortgekomen: Al Qaida.’<br><br><strong>Dus?</strong><br>‘We moeten ons blijven realiseren dat er nu eenmaal een groep mensen is die het niet met ons eens is en dat met geweld laat weten. Die mensen zijn het niet eens met onze manier van denken, onze vrijheden en democratie.</p>
<p>Belangrijk om te beseffen is trouwens dat de terroristen ook andere moslims aanvallen en daarbij veel slachtoffers maken. In Turkije bijvoorbeeld. In Beiroet, vlak vóór 'Parijs'. In Syrië zelf. Zij vallen iedereen aan die niet precies doet wat zij zeggen. En dat kan ook in Nederland gebeuren. Je kunt niet zeggen dat er nul aanslagen zullen komen. Er bestaat nu eenmaal niet zoiets als absolute veiligheid.’</p>
<p><div class="media media-element-container media-default"><div id="file-14770" class="file file-image file-image-jpeg">

        
  
  <div class="content">
    <img title="Foto: EPA" height="500" width="850" class="media-element file-default" src="https://7dagen.netlify.app/sites/default/files/IS%20in%202016%20-%20onderste%20foto.jpg" alt="">  </div>

  
</div>
</div>
<p><strong>Maar? Er is toch wel een 'maar'?</strong><br>‘Zeker is er een "maar". Ja, er ís een kans op een aanslag in Europa en ook in Nederland. <em>Maar</em> die is heel klein. De veiligheidsdiensten letten goed op. De Nederlandse politie weet vaak wat er in de steden speelt. Agenten praten veel met buurtbewoners, jongerenwerkers en ongeruste ouders. Dan kun je eerder ingrijpen, nog voordat er iets gebeurt. Nog voordat iemand radicaliseert.</p>
<p>Wat ook helpt, is te beseffen dat op de hele wereldbevolking de terroristen maar met heel weinig zijn. En te beseffen dat er hier de afgelopen jaren geen aanslagen zijn gepleegd. En dat de kans dat van alle zeven miljard aardbewoners net jíj een aanslag meemaakt, nog steeds ontzettend piepklein is.’<br><br><em>Wat wíl IS nou eigenlijk? In ons artikel <a href="https://7dagen.netlify.app/nieuws/voor-dummies">IS voor dummies</a> praten we je razendsnel bij. Of duik in ons <a href="https://7dagen.netlify.app/dossier-is">Dossier IS</a> om te lezen wat we nog meer schreven over dit onderwerp. </em></p>  
