---
id: 0efd93e9e19e4c2ebb7e0f75fe26e45b
type: nieuws
layout: post
title: "Aanjager #MeToo komt terug op ontkenning"
permalink: /nieuws/aanjager-metoo-komt-terug-op-ontkenning/
date: 2022-05-11T19:16:41.067Z
author: 7biA1WiYB
excerpt: "Actrice Asia Argento heeft gisteren in een uitzending op de Italiaanse televisie toegegeven dat ze vijf jaar geleden het bed deelde met een acteur die toen nog minderjarig was. Acteur Jimmy Bennett beschuldigde haar eerder van seksueel misbruik en zei dat hij daaraan een trauma had overgehouden.  "
seo:
  description: "Aanjager #MeToo komt terug op ontkenning"
  title: "Aanjager #MeToo komt terug op ontkenning"
---
Actrice Asia Argento heeft gisteren in een uitzending op de Italiaanse televisie toegegeven dat ze vijf jaar geleden het bed deelde met een acteur die toen nog minderjarig was. Acteur Jimmy Bennett beschuldigde haar eerder van seksueel misbruik en zei dat hij daaraan een trauma had overgehouden.  

    <p>De 43-jarige Argento zei tijdens het interview dat Bennett haar in 2013 overrompelde door haar te 'bespringen'. Ze vertelde dat ze zich toen niet realiseerde dat hij zeventien was en dus minderjarig voor de Amerikaanse wet.</p>
<h3>Beschuldigingen</h3>
<p>Argento was een van de eerste actrices die filmproducer Harvey Weinstein van seksueel misbruik beschuldigde en daarmee de #MeToo-beweging in gang zette. De verklaring van Jimmy Bennett in <em>The New York Times </em>dat <a href="https://7dagen.netlify.app/nieuws-entertainment/aanjager-metoo-nu-zelf-beschuldigd" target="_blank">hij als tiener misbruikt was door Argento</a>, veroorzaakte een nieuw schandaal. Weinsteins advocaat beschuldigde Argento daarna van hypocrisie. Argento ontkende aanvankelijk dat ze een relatie met Bennet had gehad. Hun band zou vriendschappelijk zijn geweest.</p>  
