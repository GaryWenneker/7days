---
id: ff182b3c7856444199cae171cf72507a
type: nieuws
layout: post
title: "Wolf: wild maar jong"
permalink: /nieuws/wolf-wild-maar-jong/
date: 2022-05-11T19:16:41.067Z
author: 7biA1WiYB
excerpt: "Je kent hem ongetwijfeld, want ondertussen is hij al bijna een BN’er geworden. De wolf die vorige maand een week lang onrust veroorzaakte in Drenthe en Groningen. Niemand had een idee wat hij hier deed. Maar onderzoekers weten nu wel dat het een Duitse wilde wolf was van nog maar een jaar oud.  "
seo:
  description: "Wolf: wild maar jong"
  title: "Wolf: wild maar jong"
---
Je kent hem ongetwijfeld, want ondertussen is hij al bijna een BN’er geworden. De wolf die vorige maand een week lang onrust veroorzaakte in Drenthe en Groningen. Niemand had een idee wat hij hier deed. Maar onderzoekers weten nu wel dat het een Duitse wilde wolf was van nog maar een jaar oud.  

    <p>De wolf struinde dagenlang rond in het noorden van ons land. Heel bijzonder, want het was ruim honderd jaar geleden dat er in Nederland voor het laatst een werd gespot. Daarom trok het dier ook veel bekijks. Er verschenen verschillende foto’s en filmpjes van hem op internet. Want een wolf midden in een woonwijk? Dat zie je niet iedere dag.</p>
<p><strong>DNA</strong><br>Maar niet iedereen vond het bezoek van het wilde dier een succes. Mensen vonden 'm maar eng. Ook stak hij zomaar de weg over, wat natuurlijk erg gevaarlijk is. En dat hij verschillende schapen doodbeet, daar waren boeren niet blij mee. Onderzoekers vonden DNA-sporen van de wolf op de dode beesten en dat hebben ze vergeleken met het erfelijk materiaal van andere wolven in Duitsland. Uit dit onderzoek is nu gebleken dat de wolf nog maar een jaar oud is en uit een familie komt met nog vijf broertjes en zusjes. Waarschijnlijk zocht het dier naar een nieuw leefgebied nadat hij zijn ouders had verlaten. Dit is opvallend, want de meeste wolven trekken er pas op uit als ze een jaar of twee zijn. Waar de wolf nu is, is niet bekend. 13 maart werd hij voor het laatst gezien. Misschien werd de roem hem allemaal eventjes te veel.</p>  
