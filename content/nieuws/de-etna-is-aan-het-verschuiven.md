---
id: c9f2de9da1ff4fdeb1fd9ec5ae2b2495
type: nieuws
layout: post
title: "De Etna is aan het verschuiven"
permalink: /nieuws/de-etna-is-aan-het-verschuiven/
date: 2022-05-11T19:16:41.067Z
author: 7biA1WiYB
excerpt: "De actiefste vulkaan van Europa is nog actiever dan we dachten. De Etna barst niet alleen regelmatig uit, de vulkaan is zich ook aan het verplaatsen. Heel langzaam. Maar wel heel zeker.   "
seo:
  description: "De Etna is aan het verschuiven"
  title: "De Etna is aan het verschuiven"
---
De actiefste vulkaan van Europa is nog actiever dan we dachten. De Etna barst niet alleen regelmatig uit, de vulkaan is zich ook aan het verplaatsen. Heel langzaam. Maar wel heel zeker.   

    <p>De Etna is richting de Middellandse Zee aan het glijden. De vulkaan op het Italiaanse eiland Sicilië schuift per jaar ongeveer 14 milimeter van een berghelling naar beneden. Een slakkentempootje dus. Gemeten over honderd jaar komt het neer op 1,40 meter verschuiving. Dat zegt de Brit John Murray tegen de BBC. De vulkaanonderzoeker houdt de Etna al bijna vijftig jaar goed in de gaten. Een jaar of tien geleden plaatste hij een heel netwerk aan moderne apparatuur rond de vulkaan. Dat levert een schat aan gegevens op.<br><br><strong>Geen paniek</strong><br>Volgens Murray zou de wandelende vulkaan best eens problemen kunnen gaan opleveren. De onderkant zou instabiel kunnen worden waardoor er landverschuivingen zouden kunnen komen. Maar, voegt de vulkaankenner toe, er is geen reden tot paniek. Het kan duizenden jaren duren voor de Etna deze gevaarlijke fase heeft bereikt. Phew, gelukkig. Wel een geruststelling voor de Sicilianen dat hun wandelende vuurberg zo scherp in de smiezen wordt gehouden. </p>
<p> </p>  
