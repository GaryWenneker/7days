---
id: 3ea18443a0fd4673bc07380eb18b9793
type: nieuws
layout: post
title: "Ouders van Tijn gaan nagels lakken voor Serious Request"
permalink: /nieuws/ouders-van-tijn-gaan-nagels-lakken-voor-serious-request/
date: 2022-05-11T19:16:41.067Z
author: 7biA1WiYB
excerpt: "Vorig jaar was de 6-jarige Tijn dé held van Serious Request. Het jongetje dat zelf heel erg ziek was, lakte nagels om geld op te halen voor het goede doel. Het hele land deed daaraan mee en gaf massaal geld. Tijn overleed in juli, maar zijn ouders gaan nu opnieuw nagels lakken voor de actie van radiozender 3FM.  "
seo:
  description: "Ouders van Tijn gaan nagels lakken voor Serious Request"
  title: "Ouders van Tijn gaan nagels lakken voor Serious Request"
---
Vorig jaar was de 6-jarige Tijn dé held van Serious Request. Het jongetje dat zelf heel erg ziek was, lakte nagels om geld op te halen voor het goede doel. Het hele land deed daaraan mee en gaf massaal geld. Tijn overleed in juli, maar zijn ouders gaan nu opnieuw nagels lakken voor de actie van radiozender 3FM.  

    <p>Tijn haalde vorig jaar met zijn actie 2,6 miljoen euro op voor het goede doel. Daarna werd ook nog nagellak verkocht voor onderzoek naar de behandeling van hersenstamkanker, de ziekte die Tijn zelf had. Met die actie werd nog eens 1,2 miljoen euro opgehaald. 'Hoewel zijn overlijden ons zwaar raakt, hebben we besloten om uit naam van Tijn ook dit jaar in actie te komen, en zo veel mogelijk geld op te halen voor het Rode Kruis en 3FM Serious Request', schrijven zijn ouders op de website van de actie.</p>
<h3>Anderen helpen</h3>
<p>Ze schrijven dat ze het doel van de actie - families die elkaar zijn kwijtgeraakt doordat ze bijvoorbeeld moesten vluchten voor oorlog of een natuurramp - heel belangrijk vinden. 'Wij weten namelijk hoeveel pijn het doet als je iemand moet missen.' Ook willen ze het gedachtegoed van Tijn levend houden. Tijn vond het heel waardevol om iemand te kunnen helpen en hij was ervan overtuigd dat er altijd mensen waren die het nog slechter hadden, schrijven ze.</p>
<p>'Wij krijgen Tijn niet terug, maar we krijgen wel een warm gevoel bij de gedachte dat wij met het ophalen van geld het voor andere gezinnen mogelijk kunnen maken om weer bij elkaar te zijn.' Met de actie <a href="https://kominactie.3fm.nl/actie/lakvoortijn?_sp=979ae412-6ed3-43fa-903a-1503aa9bc168.1513685402742" target="_blank">was dinsdag aan het begin van de middag al ruim 450 euro opgehaald</a>.</p>  
