---
id: 6616cdb4a8fe45a98665c97bbf01b0dd
type: nieuws
layout: post
title: "Sprankje hoop bij ebola"
permalink: /nieuws/sprankje-hoop-bij-ebola/
date: 2022-05-11T19:16:41.067Z
author: 7biA1WiYB
excerpt: "West-Afrika zit te springen om een medicijn of vaccin tegen ebola. De gevaarlijke ziekte maakt in steeds meer landen steeds meer slachtoffers. Maar er is hoop. Twee Amerikanen worden nu met een experimenteel serum behandeld. Dat lijkt aan te slaan.  "
seo:
  description: "Sprankje hoop bij ebola"
  title: "Sprankje hoop bij ebola"
---
West-Afrika zit te springen om een medicijn of vaccin tegen ebola. De gevaarlijke ziekte maakt in steeds meer landen steeds meer slachtoffers. Maar er is hoop. Twee Amerikanen worden nu met een experimenteel serum behandeld. Dat lijkt aan te slaan.  

    <p>De ebola-uitbraak begon eind maart. Toen dook het virus op in een afgelegen plaats in Guinee. Het verspreidde zich naar andere West-Afrikaanse landen. Vooral naar Sierra Leone en Liberia. Ook in Nigeria lijkt de ziekte om zich heen te gaan grijpen.<br><br><strong>Zestig per dag</strong><br>Op dit moment zijn meer dan zestienhonderd mensen besmet. Dat aantal neemt met zestig per dag toe. Bijna negenhonderd mensen zijn overleden. Artsen en hulpverleners doen wat mogelijk is om een epidemie te voorkomen. Gekleed in beschermende pakken behandelen zij patiënten in isolatieruimtes. Gebruikte materialen worden ontsmet of verbrand.<br><br>Deze week kwam er ook hoopgevend nieuws over de uitbraak. Twee in Liberia besmette Amerikanen hebben bloedtransfusies en een serum gekregen waar artsen in het geheim aan hebben gewerkt. Het experimentele middel is getest op apen. Met succes. En het lijkt nu ook aan te slaan op mensen. De twee Amerikanen - een dokter en een vrouwelijke missionaris - zijn naar de VS gebracht en lijken aan de beterende hand te zijn. Als verdere proeven met vrijwilligers in september ook succesvol blijken, kan er volgend jaar zomer een werkend vaccin tegen ebola zijn.<br><br><strong>Wat is ebola?</strong><br>Ebola is een zeer gevaarlijk virus. De bron ligt waarschijnlijk bij vleermuizen. Die kunnen het virus overdragen op apen. Beide dieren worden in sommige Afrikaanse landen gegeten. Zo kan het virus overgaan op mensen. Die kunnen elkaar weer besmetten via onder andere bloed, wondvocht, zweet of besmette naalden. Wie het heeft, krijgt koorts, hoofdpijn, spierpijn en hevige bloedingen. Er is nog geen goedgekeurd vaccin of medicijn en de meeste patiënten gaan dood.  </p>
<p><em>Hoe zit het ook alweer precies met het ebolavirus? In ons <a href="https://7dagen.netlify.app/dossier-ebola">dossier ebola</a> kun je al onze artikelen over de epidemie nog eens rustig nalezen.</em></p>  
