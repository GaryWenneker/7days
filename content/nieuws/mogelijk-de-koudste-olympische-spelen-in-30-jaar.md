---
id: a2724fc8236a46ecba105f555e21ecc4
type: nieuws
layout: post
title: "Mogelijk de koudste Olympische Spelen in 30 jaar"
permalink: /nieuws/mogelijk-de-koudste-olympische-spelen-in-30-jaar/
date: 2022-05-11T19:16:41.067Z
author: 7biA1WiYB
excerpt: "Brr! Het is deze week rond de min 10 graden in Pyeongchang. Daardoor kunnen de Winterspelen in de Zuid-Koreaanse plaats straks de koudste worden in 30 jaar.  "
seo:
  description: "Mogelijk de koudste Olympische Spelen in 30 jaar"
  title: "Mogelijk de koudste Olympische Spelen in 30 jaar"
---
Brr! Het is deze week rond de min 10 graden in Pyeongchang. Daardoor kunnen de Winterspelen in de Zuid-Koreaanse plaats straks de koudste worden in 30 jaar.  

    <p>In Pyeongchang waait er een koude wind en kan de gevoelstemperatuur zelfs nog vijf graden lager liggen. Eerder deze maand wees de thermometer min 23 graden aan. En om te voorkomen dat alle toeschouwers doodvriezen heeft de organisatie een 'kou plan' opgesteld. Deze staat vol met een tiental maatregelen die zullen worden getroffen tijdens de openingsceremonie op 9 februari. </p>
<h3>Warmtepakket</h3>
<p>Bij aankomst in het stadion krijgen de 35.000 toeschouwers een gratis warmtepakket bestaande uit een muts, poncho, deken en warmtekussentjes voor de handen, voeten en het zitvlak. Als dat nog niet genoeg is kunnen de bezoekers zich opwarmen in ‘warmteschuilplaatsen’. Er zijn er in het stadion speciale windschermen en elektrische kachels geplaatst. En tijdens de ceremonie is er een 'beweegelement' toegevoegd, waardoor de bezoekers in beweging blijven. </p>
<h3>Dik ondergoed</h3>
<p>Bij de repetitie van de openingsceremonie hadden enkele toeschouwers al last van onderkoelingsverschijnselen. En dat wil de organisatie natuurlijk voorkomen als de hele wereld meekijkt. Daarom raden ze mensen aan om zich warm te kleden: in een ski-jas met muts en snowboots. En als je echt slim wilt zijn: dik en warm ondergoed. Hopelijk hebben onze Nederlandse kandidaten zich goed ingepakt...</p>  
