---
id: b339696e98f7444290e7132da7991d7b
type: nieuws
layout: post
title: "Alle scholieren naar het Binnenhof in Den Haag"
permalink: /nieuws/alle-scholieren-naar-het-binnenhof-in-den-haag/
date: 2022-05-11T19:16:41.067Z
author: 7biA1WiYB
excerpt: "Elke dag duizend leerlingen op bezoek in de Tweede Kamer, dat is wat het kabinet graag wil. De minister van Onderwijs reserveert daarom elk jaar 4,8 miljoen euro voor schoolreisjes voor middelbare scholieren. Dat geld is voor extra gidsen die rondleidingen geven én voor de bussen die klassen uit het hele land naar Den Haag gaan brengen.  "
seo:
  description: "Alle scholieren naar het Binnenhof in Den Haag"
  title: "Alle scholieren naar het Binnenhof in Den Haag"
---
Elke dag duizend leerlingen op bezoek in de Tweede Kamer, dat is wat het kabinet graag wil. De minister van Onderwijs reserveert daarom elk jaar 4,8 miljoen euro voor schoolreisjes voor middelbare scholieren. Dat geld is voor extra gidsen die rondleidingen geven én voor de bussen die klassen uit het hele land naar Den Haag gaan brengen.  

    <p>Op dit moment bezoekt 40 procent van de middelbare scholieren de Tweede Kamer. Regeringspartijen VVD, CDA, D66 en Christenunie vinden dat álle leerlingen een keer naar de volksvertegenwoordiging moeten komen. Dat spraken ze vorig jaar ook af in het regeerakkoord.</p>
<h3>Democratie</h3>
<p>Volgens minister Ingrid van Engelshoven (Onderwijs, Cultuur en Wetenschap) is het belangrijk dat jongeren zien hoe een democratie werkt: 'We leven in een land waar je mag zijn wie je bent, geloven wat je wil en waar we democratisch tot besluiten komen. Dit zijn gedeelde waarden waar we trots op zijn, maar die niet vanzelfsprekend zijn. Ze eisen onderhoud en zijn belangrijk om door te geven. Daarom is het belangrijk dat alle leerlingen het parlement kunnen bezoeken.'</p>
<h3>Zo aantrekkelijk mogelijk</h3>
<p>Voor scholen in Friesland, Groningen of Limburg die relatief ver van Den Haag liggen, was het busvervoer naar Den Haag vaak te duur. Om het bezoek zo aantrekkelijk mogelijk te maken, krijgen scholen daarom nu ook geld voor de kosten van de bus. Rondleidingen en busvervoer worden geregeld door <a href="https://prodemos.nl/" target="_blank">ProDemos - Huis voor democratie en rechtstaat</a>.</p>  
