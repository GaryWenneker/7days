---
id: bdb4128796394855bb97bd67fe2d1374
type: nieuws
layout: post
title: "12 november: Guinness World Records-dag"
permalink: /nieuws/12-november-guinness-world-records-dag/
date: 2022-05-11T19:16:41.067Z
author: JacquelineAncona
auteur: Jacqueline Ancona
rubriek: nieuws
excerpt: "Vandaag doen mensen overal ter wereld hun uiterste best om een bijzonder record te vestigen. Door, ik noem maar wat: zo veel mogelijk T-shirts over elkaar heen aan te trekken, zo zwaar mogelijke dingen met hun tong op te tillen of zo snel mogelijk de 100 meter horden te lopen… op flippers. Ik zei al: ik noem maar wat.  "
seo:
  description: "12 november: Guinness World Records-dag"
  title: "12 november: Guinness World Records-dag"
---
Vandaag doen mensen overal ter wereld hun uiterste best om een bijzonder record te vestigen. Door, ik noem maar wat: zo veel mogelijk T-shirts over elkaar heen aan te trekken, zo zwaar mogelijke dingen met hun tong op te tillen of zo snel mogelijk de 100 meter horden te lopen… op flippers. Ik zei al: ik noem maar wat.  

    <p>Maar op 20 december 2013 deden mijn collega’s van <a href="http://www.kidsweek.nl" target="_blank"><em>Kidsweek </em></a>en <em>7Days en ik </em>niet zomaar wat. Wij wilden het record 'mensen met een papieren hoedje op' verbeteren. Gewoon, omdat we een keer niet wilden schrijven over het zoveelste record, maar er zelf één wilden vestigen. Het oude record was in Japanse handen en stond op 2.065 mensen.</p>
<p>Na maanden (ja, echt) van voorbereiding, werd het nagelbijten in de Brabanthallen in Den Bosch tijdens de openingsshow van <em>Disney On Ice presents Worlds of Fantasy</em>. Want daar waren veel mensen! Na de show zou de recordpoging beginnen. De bezoekers moesten het hoedje vouwen, opzetten en vooral vijf minuten lang niet meer afzetten. Een hele uitdaging. Daarna moesten alle mensen met een hoedje geteld worden en werden deze telbriefjes ook nog eens gecontroleerd door een echte <em>Guinness World Records</em>-official. En hoera hoera hoera, het record was binnen! Met 2.223 mensen! Man, wat waren we blij. We kwamen in het <em>Guinness World Records</em>-boek! Andere mensen gingen schrijven over ons record! Wauw!<br><br><div class="media media-element-container media-default"><div id="file-13068" class="file file-image file-image-jpeg">

        
  
  <div class="content">
    <img alt="record Kidsweek papieren hoedjes" title="Foto Shody Careman" height="2560" width="3840" class="media-element file-default" src="/sites/default/files/Recordpoging-16.jpg">  </div>

  
</div>
</div>
<p>Maar wat bleek in juli toen het recordboek gemaakt werd… het record was inmiddels verbeterd. Op 1 januari 2014 al …  Maar goed dat we dat toen niet wisten. Dan was ik persoonlijk naar Nieuw-Zeeland gevlogen om daar de 3.045 hoedjes te verscheuren waarmee ze het nieuwe record hadden gevestigd. En waag het niet te zeggen dat records er zijn om te verbreken!</p>  
