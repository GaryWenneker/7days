---
id: 0b5d03de6fba4deca21ab5c49bb87fe2
type: nieuws
layout: post
title: "3 vragen over hoe het nu gaat met Brexit "
permalink: /nieuws/3-vragen-over-hoe-het-nu-gaat-met-brexit-/
date: 2022-05-11T19:16:41.067Z
author: SilkePolhuijs
auteur: Silke Polhuijs
rubriek: nieuws
excerpt: "Op 29 maart 2019 moet het Verenigd Koninkrijk de Europese Unie verlaten. Er is een kans ze vertrekken zonder afspraken. En dat heeft weer gevolgen voor de omgang met de EU. Ingewikkeld? Hieronder 3 vragen (en antwoorden) voor een Brexit-update.   "
seo:
  description: "3 vragen over hoe het nu gaat met Brexit "
  title: "3 vragen over hoe het nu gaat met Brexit "
---
Op 29 maart 2019 moet het Verenigd Koninkrijk de Europese Unie verlaten. Er is een kans ze vertrekken zonder afspraken. En dat heeft weer gevolgen voor de omgang met de EU. Ingewikkeld? Hieronder 3 vragen (en antwoorden) voor een Brexit-update.   

    <h3><strong>1. Wat is de Brexit ook alweer?</strong></h3>
<p>In 2016 organiseerde het Britse parlement een referendum. Inwoners van een land mogen dan stemmen over een bepaald onderwerp. Dit keer ging het over het lidmaatschap van het Verenigd Koninkrijk bij de Europese Unie. Inwoners van Engeland, Schotland, Wales en Noord-Ierland stemden op de vraag of het Verenigd Koninkrijk bij de EU moest blijven of de landenclub juist moest verlaten. Een meerderheid koos voor verlaten. Inmiddels is de datum geprikt: 29 maart moet het Verenigd Koninkrijk weg zijn uit de EU. Dit heet de 'Brexit'. </p>
<h3><strong>2. Wat gebeurt er vóór die tijd?</strong></h3>
<p>Het is nog nooit eerder gebeurd dat een land uit de EU vertrekt. Daarom moeten er voor nieuwe afspraken worden gemaakt. Bijvoorbeeld over hoe het Verenigd Koninkrijk het geld gaat betalen dat ze nog schuldig zijn aan Europa. Of hoe het moet met reizen tussen de landen. De Britse Premier May en andere Europese landen maakten al een uitgebreid plan vol afspraken, maar de politici in het Britse parlement vonden het plan niet goed genoeg. Er moet nu dus heel snel, vóór 29 maart, een nieuw plan komen waar het parlement het wél mee eens is. Als dat niet lukt, moet het Verenigd Koninkrijk misschien de EU uit zonder dat er afspraken zijn. </p>
<h3><strong>3. Wat gebeurt er als er geen afspraken komen?</strong></h3>
<p>Dan komt er een 'harde Brexit'. Dat willen de meeste Britten niet. Er zijn dan veel handelsbelemmeringen. We gaan bijvoorbeeld veel te maken krijgen met de douane, als we van en naar het Verenigd Koninkrijk reizen. En er moet veel belasting worden betaald als er producten worden geïmporteerd tussen de landen. Premier May heeft het parlement nu toestemming gegeven om de Brexit uit te stellen als ze dat willen. Dan is er meer tijd om alsnog afspraken te maken. Maar als het parlement op 29 maart zonder afspraken de EU uit zou willen, dan mag dat ook.</p>  
