---
id: 08581c6e28a54934b8e72c27a6aae633
type: nieuws
layout: post
title: "Pulsvissen verboden: hoe zit het ook alweer?"
permalink: /nieuws/pulsvissen-verboden-hoe-zit-het-ook-alweer/
date: 2022-05-11T19:16:41.067Z
author: 7biA1WiYB
excerpt: "Deze week stemde het Europees Parlement in met een definitief verbod op pulsvissen. Een klap voor veel Nederlandse vissers. Maar hoe zit het ook al weer? Vier vragen en antwoorden.  "
seo:
  description: "Pulsvissen verboden: hoe zit het ook alweer?"
  title: "Pulsvissen verboden: hoe zit het ook alweer?"
---
Deze week stemde het Europees Parlement in met een definitief verbod op pulsvissen. Een klap voor veel Nederlandse vissers. Maar hoe zit het ook al weer? Vier vragen en antwoorden.  

    <h3>1. Wat is pulsvissen ook alweer?</h3>
<p>Pulsvissen is een speciale manier van vissen, waarbij gebruik wordt gemaakt van kabels die stroomschokjes afgeven. De vissen schrikken van deze schokjes en zwemmen daardoor de vissersnetten in. Bijna de helft van de Nederlandse vissers gebruikt pulsvissen om vis te vangen. Dankzij deze manier vangen ze veel meer vis én raakt de zeebodem minder beschadigd.</p>
<h3>2. Waarom was er zoveel discussie over?</h3>
<p>In de Europese Unie ontstond er veel gedoe over het pulsvissen. Franse en Britse vissers vinden deze manier van vissen namelijk niet eerlijk. Ze zeggen dat er amper vis in de zee zit door de Nederlandse pulsvissers. Ook vinden milieuorganisaties dat de elektriciteit die gebruikt wordt met het pulsvissen slecht is voor de zee. De Nederlandse vissers zijn het hier niet mee eens en zeggen dat pulsvissen juist beter is voor de zee.</p>
<h3>3. Hoe werd het pulsvissen verboden?</h3>
<p>Vorig jaar stemde het Europees Parlement al voor een verbod op het pulsvissen. Het afgelopen jaar hebben de Europese Commissie en de EU-landen hier verder over gepraat. Ondertussen probeerden enkele Nederlandse Europarlementariërs het pulsvissen helemaal te legaliseren, maar het parlement stemde tegen. Afgelopen week besloot het parlement dat het verbod er definitief komt.</p>
<h3>4. Hoe moet het nu verder met de pulsvissers?</h3>
<p>Minister Schouten (Landbouw, Natuur en Voedselkwaliteit) is niet blij met deze beslissing. Ze vindt dat er niet genoeg wetenschappelijke adviezen zijn gegeven die zeggen dat het vissen slecht is. Daarom gaat ze het verbod waarschijnlijk aanvechten bij het Hof van Justitie van de Europese Unie.</p>
<p>De Nederlandse pulsvissers krijgen waarschijnlijk binnenkort een brief van de minister. Hierin zal staan welke vissers per direct moeten stoppen en welke nog niet. Er wordt geschat dat zo’n vijftien vissers twee jaar mogen doorgaan. Daarna moeten ook deze vissers weer terug naar het traditionele vissen.</p>
<p><em>In de (Engelse) video hieronder zie je hoe het pulsvissen werkt.</em></p>
<p><div class="media media-element-container media-default"><div id="file-536922" class="file file-video file-video-youtube">

        <h2 class="element-invisible"><a href="/files/animatie-sumwing-pulsvisserij-hfk">Animatie SumWing Pulsvisserij HFK</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Animatie SumWing Pulsvisserij HFK" src="https://www.youtube.com/embed/NNtA1e2Ww-8?wmode=opaque&controls=" name="Animatie SumWing Pulsvisserij HFK" frameborder="0" allowfullscreen="">Video van Animatie SumWing Pulsvisserij HFK</iframe>
</div>
  </div>

  
</div>
</div>  
