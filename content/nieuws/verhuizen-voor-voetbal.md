---
id: 34593268b04240449dd0874ed0f6566d
type: nieuws
layout: post
title: "Verhuizen voor voetbal"
permalink: /nieuws/verhuizen-voor-voetbal/
date: 2022-05-11T19:16:41.067Z
author: 7biA1WiYB
excerpt: "Clubs geven voetbaltalenten op steeds jongere leeftijd een contract. Dan zijn ze nog niet zo duur. Maar is het wel goed als een kind op zo’n jonge leeftijd al wordt weggerukt uit zijn vertrouwde omgeving? Dat moet op z'n minst serieus overlegd worden, vindt wereldvoetbalbond FIFA.  "
seo:
  description: "Verhuizen voor voetbal"
  title: "Verhuizen voor voetbal"
---
Clubs geven voetbaltalenten op steeds jongere leeftijd een contract. Dan zijn ze nog niet zo duur. Maar is het wel goed als een kind op zo’n jonge leeftijd al wordt weggerukt uit zijn vertrouwde omgeving? Dat moet op z'n minst serieus overlegd worden, vindt wereldvoetbalbond FIFA.  

    <p>Het is de droom van iedere jonge voetballer: dat die vreemde man naast het veld, die jou net drie prachtgoals heeft zien maken, een scout blijkt te zijn van één van 's werelds beste voetbalclubs. En dat die scout jou dan, hoppa, in de zak mee naar Spanje neemt om mee te trainen met het jeugdteam van bijvoorbeeld FC Barcelona of Real Madrid. Het overkwam Lionel Messi op z'n dertiende. En onlangs tekende de zestienjarige <a href="http://admin.sevendays.nl/odegaard/">Martin Odegaard</a> bij Real Madrid.</p>
<p><strong>Kinderhandel?</strong><br>Minderjarige spelers kopen mag niet zomaar. Normaal gesproken heeft de FIFA een flinke vinger in de pap als clubs contracten aanbieden aan zulke jonkies. Voor spelers tussen de twaalf en zestien jaar oud moet officieel toestemming gevraagd worden aan de wereldvoetbalbond. Die beoordeelt dan of de club het kind wel genoeg te bieden heeft. Er moet bijvoorbeeld gezorgd worden voor goede scholing. </p>
<p><strong>Maar de echte ukkies dan?</strong><br>Om die strenge regels te omzeilen kiezen voetbalclubs nu gewoon nóg jongere kinderen voor hun jeugdteams. Tijd om de afspraken aan te scherpen, vindt de FIFA. Vanaf nu geldt de regel dus al voor kinderen vanaf tien jaar. Eigenlijk vindt de spelersvakbond FIFPro het sowieso geen goed idee dat minderjarige spelers naar het buitenland verhuizen, maar dat kan de FIFA praktisch niet verbieden. Ben jij het eens met de spelersvakbond? Stem op de <a href="http://admin.sevendays.nl/poll/">poll</a>.</p>
<p><strong>Klein Nederlands voetbaltalent</strong><br>Gelukkig maar voor de dromers op het voetbalveld. Want hoewel de kans héél klein is dat net zij eruit worden gepikt door een scout, gebeurt dat heel af en toe wel. Een overzichtje van Klein Nederlands voetbaltalent dat naar Spanje verhuisde om voor FC Barcelona te gaan voetballen. </p>
<p><em>Fodé Fofana</em><br>Twee jaar geleden stond Nederland op z'n kop toen de Groningse Fodé Fofana, toen pas tien jaar oud, een contract kreeg bij de Spaanse voetbalclub. Hij viel op door zijn bouw en mentaliteit en verhuisde met zijn moeder en zusje naar Barcelona om mee te gaan trainen. Er kwam een hoop kritiek op en zelfs politici bemoeiden zich met de transfer. Toch ging de verhuizing door en Fofana traint nog steeds met het jeugdteam mee. </p>
<p><em>Bobby Adekanye</em><br>Habeeb Omobolaji Adekanye, zo heet-ie eigenlijk. Op z'n twaalfde werd hij naar Barcelona gehaald. Maar toen de FIFA er drie jaar later achter kwam dat dat niet helemaal volgens afspraak was gegaan, kwam Bobby op de bank terecht. Hij mocht niet meer spelen. Tegenwoordig speelt hij dus weer even in Nederland, bij PSV. Maar Barcelona wil hem zo snel mogelijk wil terug. 'Hij hoort bij de beste drie aanvallers in zijn leeftijdscategorie,' zei zijn zaakwaarnemer afgelopen november tegen Voetbal International. </p>
<p><em>Xavi Simons</em><br>Al op z'n derde vertrok Xavi met zijn ouders naar Spanje. Dat was niet vanwege de voetbalclub, zegt Xavi's vader Regillio Simons, zelf ooit ook een bekend voetballer. Toch mocht zijn zoon al vanaf jonge leeftijd aantreden bij de jeugdopleiding van Barça. Pa is bijzonder trots op z'n zoon, zo twittert hij regelmatig:</p>
<p><br><img src="http://admin.sevendays.nl/getimage.php?id=11321&amp;l=image&amp;w=560&amp;h=0&amp;t=scl"></p>  
