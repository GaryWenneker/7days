---
id: bd9f375fdcba4b43bab52ef83d30a809
type: nieuws
layout: post
title: "Zo treurt Thailand om z'n Bhumibol"
permalink: /nieuws/zo-treurt-thailand-om-zn-bhumibol/
date: 2022-05-11T19:16:41.067Z
author: 7biA1WiYB
excerpt: "Hij was oud en ziek en zijn overlijden kwam niet onverwacht. Toch is de dood van de Thaise koning Bhumibol (88) ingeslagen als een bom. De inwoners van Thailand zijn in diepe rouw. Aan een nieuwe koning willen ze nog lang niet denken.  "
seo:
  description: "Zo treurt Thailand om z'n Bhumibol"
  title: "Zo treurt Thailand om z'n Bhumibol"
---
Hij was oud en ziek en zijn overlijden kwam niet onverwacht. Toch is de dood van de Thaise koning Bhumibol (88) ingeslagen als een bom. De inwoners van Thailand zijn in diepe rouw. Aan een nieuwe koning willen ze nog lang niet denken.  

    <p>Al dagenlang staan er lange rijen bij het paleis in de Thaise hoofdstad Bangkok. Tienduizenden mensen gekleed in het zwart of wit (de Thaise treurkleuren) houden huilend foto’s of bankbiljetten vast met Bhumibol erop.<br><div class="media media-element-container media-default"><div id="file-22605" class="file file-image file-image-jpeg">

        
  
  <div class="content">
    <img alt="Agenten houden de huilende menigte in de gaten  Foto AFP" title="Agenten houden de huilende menigte in de gaten  Foto AFP" height="566" width="850" class="media-element file-default" src="https://7dagen.netlify.app/sites/default/files/ANP-47970426-klein.jpg">  </div>

  
</div>
</div><br><strong>Treur-tv</strong><br>De koning overleed vorige week donderdag. Bhumibol heeft zeventig jaar op de troon gezeten. Hij was de langst regerende vorst ter wereld. En nu hangen de vlaggen halfstok en alle zijn feesten afgezegd. De Thaise tv treurt mee en zendt zeker een maand in zwart-wit uit.<br><div class="media media-element-container media-default"><div id="file-22606" class="file file-image file-image-jpeg">

        
  
  <div class="content">
    <img alt="Een straatverkoper treurt in zijn kraampje om de koning  Foto EPA" title="Een straatverkoper treurt in zijn kraampje om de koning  Foto EPA" height="615" width="850" class="media-element file-default" src="https://7dagen.netlify.app/sites/default/files/ANP-47995689-klein.jpg">  </div>

  
</div>
</div><br><strong>Geliefd en gevreesd</strong><br>Bhumibol was geliefd. Veel Thai zien hem als een soort heilige die alles voor hen deed. Maar gevreesd was hij ook. Wie zelfs maar een beetje kritiek op hem durfde te hebben, verdween voor tientallen jaren achter de tralies. Gedwongen of niet: hun liefde voor Bhumibol hield de boel bij elkaar. Deskundigen zijn bang dat er nu ruzie komt tussen voor- en tegenstanders van het koningshuis.<br><div class="media media-element-container media-default"><div id="file-22607" class="file file-image file-image-jpeg">

        
  
  <div class="content">
    <img alt="De kroonprins en toekomstige koning steekt een kaars aan voor zijn overleden vader  Foto EPA" title="De kroonprins en toekomstige koning steekt een kaars aan voor zijn overleden vader  Foto EPA" height="594" width="850" class="media-element file-default" src="https://7dagen.netlify.app/sites/default/files/ANP-47972082-klein.jpg">  </div>

  
</div>
</div><br><strong>Zoon op de troon</strong><br>Maar voorlopig lijkt Thailand nog druk met afscheid nemen. De rouwperiode duurt een jaar en dan pas wordt de koning gecremeerd. Daarna neemt zijn veel minder populaire zoon (64) de troon en de kroon over. Tot die tijd is een oude vriend van de overleden koning even de baas. En die is ook echt oud. Nog ouder dan Bhumibol: 96 jaar.<br><br><em>Meer weten over het Thaise getreur? In de papieren 7Days van komende vrijdag lees je er alles over. Heb je nog geen abonnement? Maak dan nu met ons <a href="http://abonneren.sevendays.nl/abonneren/abonnementen/ae/artikel">kennis</a>!</em>  
