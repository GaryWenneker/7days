---
id: f4d52d2292d6400aba7165c9fc964cee
type: nieuws
layout: post
title: "De wereld verbeteren? 'Je kunt nú al iets groots doen'"
permalink: /nieuws/de-wereld-verbeteren-je-kunt-nú-al-iets-groots-doen/
date: 2022-05-11T19:16:41.067Z
author: 7biA1WiYB
excerpt: "Nul plastic tasjes op Bali in 2018. Dat is het doel van Melati (15, links) en Isabel (13) Wijsen. Een giga-klus, want de stranden van het Indonesische eiland liggen propvol plastic. De twee zusjes richtten er drie jaar geleden de organisatie Bye Bye Plastic Bags voor op en zijn halverwege hun missie. Tijd om te vragen hoe het gaat. We spraken de meisjes tijdens hun vakantie in Nederland. ‘Wat is het hier superschoon!’, zeggen ze in koor.  "
seo:
  description: "De wereld verbeteren? 'Je kunt nú al iets groots doen'"
  title: "De wereld verbeteren? 'Je kunt nú al iets groots doen'"
---
Nul plastic tasjes op Bali in 2018. Dat is het doel van Melati (15, links) en Isabel (13) Wijsen. Een giga-klus, want de stranden van het Indonesische eiland liggen propvol plastic. De twee zusjes richtten er drie jaar geleden de organisatie Bye Bye Plastic Bags voor op en zijn halverwege hun missie. Tijd om te vragen hoe het gaat. We spraken de meisjes tijdens hun vakantie in Nederland. ‘Wat is het hier superschoon!’, zeggen ze in koor.  

    <p>Het is het eerste wat Melati en Isabel opvalt als ze bij Egmond langs de zee lopen: het gebrek aan rommel. ‘Wat een verschil met Bali,’ zegt Melati, die namens de zussen het woord voert.</p>
<p>‘Op ons eiland ligt op sommige plekken een tapijt van plastic op het strand. Als je wilt zitten, moet je het eerst aan de kant schuiven. Hier in Egmond zit alles netjes in een vuilcontainer. Je ziet zand in plaats van troep. Dat willen we op Bali ook. Wel jammer dat het water hier zo koud is. Gezwommen hebben we nog niet.’<br><div class="media media-element-container media-default"><div id="file-20611" class="file file-image file-image-jpeg">

        
  
  <div class="content">
    <img alt="Bali Beach" title="Kuta Beach op Bali ligt bezaaid met plastic  Foto EPA" height="567" width="850" class="media-element file-default" src="https://original.sevendays.nl/sites/default/files/bali%20klein.jpg">  </div>

  
</div>
</div><br>De meisjes scannen met hun ogen automatisch het strand af op troep. Dat kun je na drie jaar van <a href="http://www.byebyeplasticbags.org/">Bye Bye Plastic Bags</a> (BBPB) gerust een beroepsafwijking noemen. ‘Haha! Ja. De organisatie kost veel tijd. Naast school hebben we er bijna een fulltime baan bij’, lacht Melati.
<p>Wat doen de meisjes eigenlijk in Egmond? ‘Onze moeder is Nederlandse. Onze vader is Indonesisch. Ze hebben elkaar ontmoet op Bali en gingen daar samenwonen. Isabel en ik zijn er geboren. Bali is ons thuis. We zitten er op een heel leuke school. Een eco-school, de <a href="https://www.greenschool.org/">Green School</a>. Daar is het idee voor <em>Bye Bye Plastic Bags</em> drie jaar geleden ook gegroeid.’<br><div class="media media-element-container media-default"><div id="file-20607" class="file file-image file-image-jpeg">

        
  
  <div class="content">
    <img alt="Green School Bali" title="Green School Bali" height="508" width="850" class="media-element file-default" src="https://original.sevendays.nl/sites/default/files/Green%20school-klein.jpg">  </div>

  
</div>
</div><br><strong>Ghandi en Mandela</strong><br>Hoe ging dat dan? ‘Isabel en ik waren toen tien en twaalf. We hadden een inspirerende les gehad over mensen die veel betekend hebben voor de wereld. Nelson Mandela. Mahatma Ghandi. Thuis bleven we er maar over praten. Wij wilden ook zoiets groots en meeslepends doen. Nu al. Want waarom zou je wachten tot je volwassen bent? Maar wat, dat was de vraag.'
<p>'Het moest een probleem zijn waar we iedere dag tegenaan liepen. Iets praktisch. Plastic! Het strand waar we altijd surfen ligt ermee bezaaid. Andere stranden ook. En het dobbert in zee. We keken elkaar aan en wisten: “Dit is het.” We gaan iedereen op Bali ervan overtuigen dat ze nee moeten zeggen tegen plastic tasjes.’<br><div class="media media-element-container media-default"><div id="file-20609" class="file file-image file-image-jpeg">

        
  
  <div class="content">
    <img alt="Bye Bye Plastic Bags" title="Melati en Isabel tijdens een schoonmaakactie  Foto Bye Bye Plastic Bags" height="331" width="500" class="media-element file-default" src="https://original.sevendays.nl/sites/default/files/Melati%20en%20Isabel%20schoonmaakactie.jpg">  </div>

  
</div>
</div><br><strong>Miljoen views</strong><br><em>Bye Bye Plastic Bags</em> was geboren. Sindsdien is er veel gebeurd. Samen met een groep van zo’n twintig vrienden stoppen Melati en Isabel er een groot deel van hun vrije tijd in. Van schoonmaaksessies op de stranden en lezingen op scholen tot ruilacties in winkelgebieden (uw vervuilende plastic flutzakje voor een duurzaam 100% plantaardig BBPB-exemplaar).
<p>In één adem door vertelt Melati: ‘Verder leggen we contacten met organisaties waar we mee samen kunnen werken. Hebben jullie misschien het telefoonnummer van Boyan Slat? En we hebben handen geschud met mensen als VN-baas Ban ki-Moon en bioloog Jane Goodall. Drie tot vier keer per week hebben we een interview. En we worden regelmatig gevraagd als sprekers. Vorig jaar waren we op de jeugdconferentie van de milieutop in Parijs en we hebben een TEDtalk gehouden in Londen. We kregen een staande ovatie. Dat was echt een wow-moment. Onze TEDtalk-video heeft net de miljoenste view gehaald. En ik zat afgelopen maand ook nog in de VN-jeugdraad voor Wereld Oceaan Dag.’</p>
<p>Woooeah. Dat klinkt als een achtbaan.</p>
<p><div class="media media-element-container media-default"><div id="file-20608" class="file file-video file-video-youtube">

        <h2 class="element-invisible"><a href="/files/our-campaign-ban-plastic-bags-bali-melati-and-isabel-wijsen">Our campaign to ban plastic bags in Bali | Melati and Isabel Wijsen</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Our campaign to ban plastic bags in Bali | Melati and Isabel Wijsen" src="https://www.youtube.com/embed/P8GCjrDWWUM?wmode=opaque&controls=" name="Our campaign to ban plastic bags in Bali | Melati and Isabel Wijsen" frameborder="0" allowfullscreen="">Video van Our campaign to ban plastic bags in Bali | Melati and Isabel Wijsen</iframe>
</div>
  </div>

  
</div>
</div>
<p>Waar zijn de zusjes het meest trots op? ‘Dat de gouverneur van Bali ons heeft beloofd om in 2018 de productie, distributie en het gebruik van vervuilende plastic tasjes op het eiland te verbieden. Het was lastig dat voor elkaar te krijgen. Eerst wilde hij helemaal niet met ons praten. Maar toen dachten we: “Als we een miljoen handtekeningen hiervoor verzamelen, kan-ie niet meer om ons heen.” Daarna merkten we pas hoeveel een miljoen is! Maar het is gelukt. De weg naar je doel toe is niet altijd makkelijk. Maar het is het zeker waard!’<br><div class="media media-element-container media-default"><div id="file-20613" class="file file-image file-image-jpeg">

        
  
  <div class="content">
    <img alt="Bye Bye Plastic Bags" title="Melati (links) en Isabel Wijsen  Foto Karen Hoogland" height="564" width="850" class="media-element file-default" src="https://original.sevendays.nl/sites/default/files/Isabel%20en%20Melati-klein_0.jpg">  </div>

  
</div>
</div><br><strong>DIY-tips</strong><br>Ook zin in een groot project waarmee je het verschil kunt maken? Deze ideeën van Melati en Isabel helpen je op weg.<br>1. Zoek uit waar je passie ligt. Het hoeft niet met het milieu te maken te hebben. Als het maar iets is waar je je sterk voor wilt maken en heel je hart in kunt leggen.<br>2. Stel een realistisch doel vast. En maak een stappenplan zodat je iedere keer iets kunt afstrepen. Dat motiveert je om door te gaan.<br>3. Verzamel mensen om je heen die voor je door het vuur gaan en je willen helpen.<br>4. Go for it! En laat je nooit maar dan ook nooit wijs maken dat je te jong bent om te bereiken wat je wilt bereiken.
<p><em>Meer lezen over andere vakantieparadijzen die aan het verpieteren zijn? Dat kan in de papieren 7Days die vandaag verschijnt. Heb je nog geen abonnement? Maak dan nu met ons <a href="https://abonneren.sevendays.nl/abonneren/abonnementen/ae/artikel">kennis</a>!</em></p>  
