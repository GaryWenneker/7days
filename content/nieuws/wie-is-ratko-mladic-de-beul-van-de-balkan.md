---
id: c93244f85280489b992e07f364dc9ed1
type: nieuws
layout: post
title: "Wie is Ratko Mladic, de 'beul van de Balkan'?"
permalink: /nieuws/wie-is-ratko-mladic-de-beul-van-de-balkan/
date: 2022-05-11T19:16:41.067Z
author: 7biA1WiYB
excerpt: "De 'slager van Bosnië' of de 'beul van de Balkan'. De bijnamen van generaal Ratko Mladic zijn niet mis. Onder zijn leiding werden dik twintig jaar geleden meer dan 7000 jonge moslims vermoord in Srebrenica. Daarvoor heeft de rechter levenslang geëist. Wie is deze oorlogsschurk?  "
seo:
  description: "Wie is Ratko Mladic, de 'beul van de Balkan'?"
  title: "Wie is Ratko Mladic, de 'beul van de Balkan'?"
---
De 'slager van Bosnië' of de 'beul van de Balkan'. De bijnamen van generaal Ratko Mladic zijn niet mis. Onder zijn leiding werden dik twintig jaar geleden meer dan 7000 jonge moslims vermoord in Srebrenica. Daarvoor heeft de rechter levenslang geëist. Wie is deze oorlogsschurk?  

    <p>Het leven van Ratko Mladic heeft altijd in het teken van oorlog gestaan. Hij werd geboren in 1942, tijdens de Tweede Wereldoorlog. Een deel van zijn naam, Rat, betekent oorlog in het Servisch. Op zijn vijftiende ging Mladic naar Belgrado een legeropleiding te volgen. Langzaam maar zeker maakte hij daarna promotie. Van officier, via kolonel naar uiteindelijk generaal.</p>
<p><div class="media media-element-container media-default"><div id="file-420040" class="file file-image file-image-jpeg">

        
  
  <div class="content">
    <img alt="Ratko Mladic" title="Beeld: ANP" height="792" width="1216" class="media-element file-default" data-delta="1" src="https://7dagen.netlify.app/sites/default/files/ANP-2594515.jpg">  </div>

  
</div>
</div>
<div class="kader">
<p><img class="kaderafbeelding" src="https://7dagen.netlify.app/sites/default/files/ff.png"> Waarom werd er in de jaren negentig oorlog gevoerd op de Balkan? En wat was de rol van Nederland daar? <a href="https://7dagen.netlify.app/nieuws/wat-deed-nederland-srebrenica" target="_blank">Lees hier meer over Srebrenica</a>.</p>
</div>
<h3>Opperbevelhebber</h3>
<p>Tijdens de oorlog in het voormalig Joegoslavië (1992 - 1995) speelde hij een belangrijke maar vreselijke rol. Die ingewikkelde, hevige burgeroorlog richtte veel ellende aan in Kroatië, Bosnië en Herzegovina, Montenegro en Servië. In 1992 richtten de Serviërs die in Bosnië woonden hun eigen leger op en Mladic werd opperbevelhebber.</p>
<h3>Massamoord</h3>
<p>Zijn bekendste gruweldaad is de massamoord van Srebrenica in 1995. Dat was een veilige plek voor moslims in vijandelijk gebied. Nederlandse militairen waren daar om de boel te beschermen, maar zij konden weinig doen toen de troepen van Mladic binnenvielen. Vrouwen en kinderen werden gedeporteerd. De mannen en jongens vanaf twaalf jaar werden vermoord. Dat waren er meer dan 7000.</p>
<h3>Gezocht</h3>
<p>Nadat de oorlog in voormalig Joegoslavië was afgelopen, was Mladic jarenlang één van de meest gezochte oorlogsmisdadigers. Keer op keer wist hij aan arrestatieteams te ontkomen. In 2009 hadden agenten hem bijna te pakken in het huis van zijn vrouw. De vogel was al gevlogen maar op zolder werd wel een koffer met 80.000 euro gevonden.</p>
<h3>Aardbeien</h3>
<p>Pas in mei 2011 werd hij gevangengenomen door Servische geheime dienst. Hij werd overgebracht naar de gevangenis in Scheveningen, die hoort bij het Internationaal Strafhof. Bij aankomst in zijn cel zou hij meteen hebben gevraagd om aardbeien, een tv en romans van Tolstoj. </p>
<p>Na een jarenlang proces hoorde Mladic woensdag zijn straf: levenslang. In de rechtszaal liet Mladic nog een laatste keer van zich horen door hard te schreeuwen. Hierna verdwijnt hij voor de rest van zijn leven weer achter de tralies.</p>
<p><div class="media media-element-container media-default"><div id="file-420038" class="file file-image file-image-jpeg">

        
  
  <div class="content">
    <img alt="Ratko Mladic" title="Beeld: ANP" height="798" width="1432" style="font-size: 13.008px;" class="media-element file-default" data-delta="1" src="https://7dagen.netlify.app/sites/default/files/ANP-15773082%20%281%29_0.jpg">  </div>

  
</div>
</div>
  
