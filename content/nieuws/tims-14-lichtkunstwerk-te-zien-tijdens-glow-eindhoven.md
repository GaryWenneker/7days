---
id: b8f2eb8a2fdc4cf79253afad0700f29b
type: nieuws
layout: post
title: "Tims (14) lichtkunstwerk te zien tijdens Glow Eindhoven"
permalink: /nieuws/tims-14-lichtkunstwerk-te-zien-tijdens-glow-eindhoven/
date: 2022-05-11T19:16:41.067Z
author: 7biA1WiYB
excerpt: "Met duizenden lampjes en lichtgevende kunstwerken lijkt Eindhoven tijdens het lichtfestival Glow wel een sprookjeswereld. Eén van de projecten is gemaakt door jongeren tijdens de vijfde editie van Hack Glow. Tim (14) komt uit de Lichtstad, zoals Eindhoven ook wel genoemd wordt, en bedacht het project vijf jaar geleden.  "
seo:
  description: "Tims (14) lichtkunstwerk te zien tijdens Glow Eindhoven"
  title: "Tims (14) lichtkunstwerk te zien tijdens Glow Eindhoven"
---
Met duizenden lampjes en lichtgevende kunstwerken lijkt Eindhoven tijdens het lichtfestival Glow wel een sprookjeswereld. Eén van de projecten is gemaakt door jongeren tijdens de vijfde editie van Hack Glow. Tim (14) komt uit de Lichtstad, zoals Eindhoven ook wel genoemd wordt, en bedacht het project vijf jaar geleden.  

    <p>Veertien jongeren verzamelen zich dit weekend in Eindhoven in een ruimte vol lampen, draden, tangen, lijm, zagen en hamers. Maar ook met laptops, een beamer en een 3D-printer. Met z’n allen maken ze een lichtkunstwerk dat van 9 tot en met 16 november tijdens <em>Glow</em> te zien is. ‘We doen een hackaton. Dat betekent dat techneuten in een zo kort mogelijke tijd iets zo groot mogelijks willen neerzetten’, vertelt Tim.</p>
<h3>'Alles maken wat je wilt'</h3>
<p>Dat project is hij vijf jaar geleden met zijn moeder gestart, omdat hij andere jongeren wilde ontmoeten die techniek net zo leuk vinden als hij. ‘Ik vind het zo leuk dat je met techniek alles kunt maken wat je maar wilt. Ik heb bijvoorbeeld een wereldkaart gemaakt met lampjes die aangeven wanneer het waar dag en nacht is. Ik zoek op internet of ik lees in boeken hoe je dat doet.’  </p>
<h3>Lichtspellen </h3>
<p>De groep maakt spelletjes voor bezoekers. ‘We gaan een racespel maken. De deelnemers moeten zo snel en vaak mogelijk op een knop drukken, waardoor een lichtsnoer steeds langer wordt. Diegene die het eerst bij het einde is, heeft gewonnen. En we maken een tennisspel via een beamer. Daarvoor moet je aan een touw trekken om de bal naar de andere kant te slaan. De bal is dan het licht uit de beamer.’ De ideeën hebben ze van tevoren al bedacht. Tot nu toe ging alles goed, maar dat zegt nog niet alles... ’In het eerste jaar kregen we lampen van Philips om te gebruiken. Maar die konden niet goed worden aangesloten, want je had er een speciaal kastje voor nodig. Daar kwamen we op het laatste moment achter en toen moesten we nog snel een oplossing bedenken. Gelukkig is het toch goed gegaan.’ </p>
<h3>Goede ideeën </h3>
<p>De route van <em>Glow</em> is meer dan vijf kilometer en gaat langs dertig lichtgevende gebouwen, bomen en kunstwerken in felle kleuren. Elk jaar komen daar meer dan 500.000 bezoekers op af. Tussendoor vinden de bezoekers de spelletjes van <em>Hack Glow</em>. ‘Ik hoop dat mensen denken: Wow, wat knap dat jongeren dit hebben gemaakt. En dat ze inzien dat wij ook goede ideeën kunnen bedenken. En ik hoop dat we jongeren kunnen inspireren om ook iets met techniek te doen.’ </p>
<p><em>Beniewd hoe het vorig jaar ging? Je ziet het in de video hieronder.</em></p>
<p><div class="media media-element-container media-default"><div id="file-538843" class="file file-video file-video-youtube">

        <h2 class="element-invisible"><a href="/files/aftermovie-hack-glow-2018">Aftermovie Hack Glow 2018</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Aftermovie Hack Glow 2018" src="https://www.youtube.com/embed/FkAwm6UkMXg?wmode=opaque&controls=" name="Aftermovie Hack Glow 2018" frameborder="0" allowfullscreen="">Video van Aftermovie Hack Glow 2018</iframe>
</div>
  </div>

  
</div>
</div>  
