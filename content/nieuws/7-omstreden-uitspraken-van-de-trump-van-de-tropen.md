---
id: 4c9575926b4745e2b704782839b5200f
type: nieuws
layout: post
title: "7 omstreden uitspraken van de Trump van de tropen"
permalink: /nieuws/7-omstreden-uitspraken-van-de-trump-van-de-tropen/
date: 2022-05-11T19:16:41.067Z
author: 7biA1WiYB
excerpt: "De extreemrechtse Jaïr Bolsonaro trad begin dit jaar aan als president van Brazilië. Tijdens zijn verkiezingscampagne beloofde hij onder andere om corruptie aan te pakken, maar sinds zijn aantreden domineren vooral schandalen. Vanwege zijn radicale uitspraken wordt hij de ‘Trump van de tropen’ genoemd. Zeven omstreden uitspraken van deze leider.  "
seo:
  description: "7 omstreden uitspraken van de Trump van de tropen"
  title: "7 omstreden uitspraken van de Trump van de tropen"
---
De extreemrechtse Jaïr Bolsonaro trad begin dit jaar aan als president van Brazilië. Tijdens zijn verkiezingscampagne beloofde hij onder andere om corruptie aan te pakken, maar sinds zijn aantreden domineren vooral schandalen. Vanwege zijn radicale uitspraken wordt hij de ‘Trump van de tropen’ genoemd. Zeven omstreden uitspraken van deze leider.  

    <p>Deze week kondigde hij aan dat hij voortaan de militaire coup van 1964 wil gaan herdenken. Veel Brazilianen zijn daar boos over want die coup ging destijds gepaard met veel geweld. Maar Bolsonaro heeft daar lak aan. </p>
<p>Hij (64) is lid van van de Sociaal-Liberale Partij (PSL) en wordt beschouwd als uiterst rechts, conservatief en populistisch. Bolsonaro liet zich eerder negatief uit over vrouwen, homoseksuelen, vluchtelingen en Afro-Brazilianen. Positief is hij bijvoorbeeld over de doodstraf en vrije wapenwetten. In september werd Bolsonaro tijdens een verkiezingscampagne-bijeenkomst neergestoken. Hij overleefde de aanslag en sindsdien steeg zijn populariteit alleen nog maar.</p>
<h3>Problemen oplossen</h3>
<p>Dat hij zo populair is onder Brazilianen komt vooral door de enorme onvrede in het land. Veel mensen boos over de economie, over misdaad en corruptie. Bolsonaro belooft om alles anders te doen en veel Brazilianen willen dat maar al te graag geloven. Hij wil bikkelhard gaan optreden tegen corruptie en criminelen. Veel kiezers zien in hem een sterke leider die de problemen in het land gaat oplossen.</p>
<h3>Dubieuze uitspraken</h3>
<p>Dat zijn uitspraken nog weleens over de schreef gaan, wordt hem blijkbaar vergeven. Hieronder zijn zeven meest dubieuze citaten:</p>
<p>1. 'De enige goede crimineel is een dode crimineel’.</p>
<p>2. ‘Ik zou nooit van een homoseksuele zoon kunnen houden, ik zou liever hebben dat hij omkomt bij een verkeersongeluk’</p>
<p>3. ‘Ik zal je niet verkrachten, want je bent te lelijk.’ (Tegen een collega-parlementslid )</p>
<p>4. ‘Een politieman die niet doodt, is geen politieman’</p>
<p>5. ‘Als ik twee mannen zie kussen op straat, zal ik ze slaan.’</p>
<p>6. ‘Ik heb mijn ex-vrouw nooit geslagen. Maar ik heb haar vaak neer willen knallen.’</p>
<p>7. 'Ik heb vijf kinderen. Vier van hen zijn zonen. Bij de vijfde had ik een zwak moment, dat werd een meisje.’</p>  
