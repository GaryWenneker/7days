---
id: 9499ef6b53c343c181b70834fa2103f0
type: nieuws
layout: post
title: "Horizon Zero Dawn: mega-game uit Nederland"
permalink: /nieuws/horizon-zero-dawn-mega-game-uit-nederland/
date: 2022-05-11T19:16:41.067Z
author: 7biA1WiYB
excerpt: "Gamers noemen het nu al de game van het jaar: Horizon Zero Dawn. Helemaal bijzonder is dat de release uit Nederland komt. Hoe gaat dat eigenlijk, zo’n grote game maken? We vroegen het aan game director Mathijs de Jonge van Guerrilla Games, die er zes jaar aan werkte.  "
seo:
  description: "Horizon Zero Dawn: mega-game uit Nederland"
  title: "Horizon Zero Dawn: mega-game uit Nederland"
---
Gamers noemen het nu al de game van het jaar: Horizon Zero Dawn. Helemaal bijzonder is dat de release uit Nederland komt. Hoe gaat dat eigenlijk, zo’n grote game maken? We vroegen het aan game director Mathijs de Jonge van Guerrilla Games, die er zes jaar aan werkte.  

    <h3><strong>Wat doet een Game Director precies?</strong></h3>
<p>‘Ik zorg dat alles bij elkaar komt: de muziek, geluidseffecten, grafische effecten, noem maar op. Eigenlijk ben ik een regisseur en moet ik ervoor zorgen dat er uiteindelijk een goed spel uitkomt.’</p>
<h3><strong>Hoe doe je dat bij zo’n grote productie?</strong></h3>
<p>‘In het begin is het moeilijk om precies te weten waar het heen gaat. We bouwen veel prototypes om te testen wat er werkt. Zo hebben we helemaal in het begin verschillende robots gebouwd. Daar vochten we dan mee tegen een karakter uit <em>Killzone</em> (een andere game-hit uit de Guerrilla-stal, red.), omdat we dat voor handen hadden. Je gaat dan op zoek naar dingen die eruit springen.’<div class="media media-element-container media-default"><div id="file-416039" class="file file-image file-image-jpeg">

        
  
  <div class="content">
    <img alt="Horizon Zero Dawn" title="Beeld: Guerrilla Games" height="1330" width="2365" style="font-size: 13.008px; width: 1000px; height: 562px; margin: 5px;" class="media-element file-default" data-delta="1" src="https://7dagen.netlify.app/sites/default/files/_Horizon_Zero_Dawn_Review_Image_11_0.jpg">  </div>

  
</div>
</div>
<h3><strong>Wat was dan zo’n moment waarop jullie dachten: dit houden we er zeker in?</strong></h3>
<p>‘We wisten vanaf het begin dat de robots heel belangrijk zouden zijn, maar hoe je er tegen moet vechten wisten we nog niet. Op een gegeven moment bedachten we dat de robots beschermingsplaten hebben die je eraf kunt schieten. Alsof je hen aan het strippen bent.’</p>
<h3><strong>En het verhaal, lag dat wel al vanaf het begin vast?</strong></h3>
<p>‘Nee, maar op een gegeven moment moet je dat wel vastleggen. Toen hebben we er een ervaren schrijver bij gehaald. Die begint met een verhaal van twintig pagina’s, dat uitgroeide tot wel honderd. Het is gebaseerd op raadsels die je moet ontrafelen en er zitten allemaal quests en missies in. Die leiden uiteindelijk tot een hoogtepunt.’</p>
<h3><strong>Hoe spannend is het om een game uit te brengen na er zo lang aan gewerkt te hebben?</strong></h3>
<p>‘Heel spannend! Het is net alsof je op school zit en een rapportcijfer krijgt. Dat is dan bijvoorbeeld het cijfer op <em>Metacritic</em>. We hadden al het gevoel dat we goed bezig waren. Afgelopen jaar hebben gamers in de VS elke maand <em>Horizon Zero Dawn</em> gespeeld om te testen en zij waren positief. Maar ja, de pers is vaak wat kritischer. Gelukkig zijn hun cijfers hoog. Zaterdag gaan we de lancering vieren, dat wordt wel een vrolijk feest.’</p>
<p><div class="media media-element-container media-default"><div id="file-416040" class="file file-image file-image-jpeg">

        
  
  <div class="content">
    <img alt="Horizon Zero Dawn" title="Beeld: Guerrilla Games" height="1402" width="2243" class="media-element file-default" data-delta="1" src="https://7dagen.netlify.app/sites/default/files/__horizon-zero-dawn-2560x1600-aloy-gameplay-4k-2118.jpg">  </div>

  
</div>
</div>
<h3><strong>Heb je tips voor gamers die het gaan spelen?</strong></h3>
<p>‘De open wereld waar je rondloopt is behoorlijk gevaarlijk. Het is handig om veel te jagen op dieren, zoals vossen en zwijnen. Je kunt je koker uitbreiden zodat extra veel mee kunt nemen. Probeer vanaf het begin meteen veel natuurlijke ingrediënten op te pakken, zoals kruiden waarmee je jezelf kunt genezen.’</p>
<h3><strong>Wat raad je jongeren aan die ook aan games willen werken?</strong></h3>
<p>‘Voor mij is het begonnen als hobby, er waren toen nog geen game-opleidingen. Nu heb je die keuze wel en ik zou vooral kijken waar je interesses liggen: geluid, ontwerpen, programmeren… Het allerbelangrijkste is dat je laat zien wat je kunt in een portfolio. Dat zegt ons uiteindelijk meer dan op welke school je hebt gezeten.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
