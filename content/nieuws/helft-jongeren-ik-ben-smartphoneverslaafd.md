---
id: 00f3a24686fc49e1ae5863ca43e72d73
type: nieuws
layout: post
title: "Helft jongeren: 'Ik ben smartphoneverslaafd'"
permalink: /nieuws/helft-jongeren-ik-ben-smartphoneverslaafd/
date: 2022-05-11T19:16:41.067Z
author: 7biA1WiYB
excerpt: "Kun jij je smartphone nog wegleggen? Of ben je er stiekem behoorlijk aan verslaafd? De helft van de Amerikaanse tieners voelt zich een smartphonejunk, blijkt uit onderzoek van stichting Common Sense Media. En dat maakt de sfeer thuis er vaak niet gezelliger op. De zeven opvallendste statistieken op een rij.   "
seo:
  description: "Helft jongeren: 'Ik ben smartphoneverslaafd'"
  title: "Helft jongeren: 'Ik ben smartphoneverslaafd'"
---
Kun jij je smartphone nog wegleggen? Of ben je er stiekem behoorlijk aan verslaafd? De helft van de Amerikaanse tieners voelt zich een smartphonejunk, blijkt uit onderzoek van stichting Common Sense Media. En dat maakt de sfeer thuis er vaak niet gezelliger op. De zeven opvallendste statistieken op een rij.   

    <p><strong>50%: 'Ik voel me verslaafd'</strong><br>De helft van de 1240 ondervraagde middelbare scholieren denkt verslaafd te zijn aan zijn of haar smartphone. Of ze dat allemaal ook echt zijn, is trouwens lastig te bepalen. Alleen een psycholoog kan officieel bepalen of iemand een verslaving heeft.<br><br><strong>59%: 'Mijn kind is verslaafd, denk ik'</strong><br>Niet alleen jongeren werden geïnterviewd, ook hun ouders. Die zien het nog een tikkeltje somberder in: 59% denkt dat zijn of haar kind een smartphonejunkie is. </p>
<p><strong>78% checkt minstens elk uur</strong><br>Dik driekwart van de Amerikaanse pubers werpt minstens één keer per uur een blik op z'n telefoon. Hun ouders zijn zelf niet veel beter: van hen doet 69% dat.</p>
<p><strong>72% MOET meteen reageren</strong><br>Het gevoel meteen te MOETEN reageren op een appje of notificatie, is een van de 'symptomen' van een smartphoneverslaving. Bijna driekwart van de ondervraagde tieners herkent dat gevoel, tegenover 48% van de ouders.</p>
<p><div class="media media-element-container media-default"><div id="file-18455" class="file file-image file-image-jpeg">

        
  
  <div class="content">
    <img alt="smartphoneverslaving smartphoneverslaafd junk verslaving smartphone telefoon" title="Foto: EPA" height="500" width="850" class="media-element file-default" src="https://7dagen.netlify.app/sites/default/files/smartphoneverslaafd.jpg">  </div>

  
</div>
</div>
<p><strong>33% wil minderen</strong><br>Een op de drie tieners probeert weleens zijn smartphone wat vaker weg te leggen. Ouders doen nog meer hun best: de helft waagt af en toe een poging. Maar of het lukt? Dat vertelt het onderzoek niet. </p>
<p><strong>32% heeft dagelijks smartphone-geruzie</strong><br>Een op de drie ondervraagde jongeren heeft elke dag wel geruzie of geharrewar met z'n ouders over het eeuwige gestaar op z'n telefoon. Bij 38% gebeurt dat gelukkig niet elke dag, bij 30% zelfs nooit.</p>
<p><strong>51% ziet ouders smartphone pakken achter het stuur</strong><br>Dik de helft van de tieners heeft weleens gezien dat zijn vader of moeder tijdens het autorijden een blik op zijn smartphone wierp. Of zelfs ging zitten appen. In de oudergroep gaf 56% toe weleens z'n telefoon op te pakken tijdens het autorijden. Er zijn dus maar heel weinig ouders (5 procentpunt) die dat alleen doen als hun kind niet in de auto zit. Het goede voorbeeld geven vinden ze blijkbaar niet echt nodig...</p>
<p><i>Ben jij misschien ook een tikje verslaafd? Met <a href="https://7dagen.netlify.app/lifestyle-quiz/ben-jij-verslaafd-aan-je-smartphone">dit vragenlijstje</a> ontdek je het antwoord. Wil je je telefoon vaker wegleggen? <a href="https://7dagen.netlify.app/lifestyle/9-tips-om-af-te-kicken-van-je-smartphone">Hier</a> een rijtje tips. </i></p>  
