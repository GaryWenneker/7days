---
id: 73aa88d536fe44319efa44e3eac4942c
type: nieuws
layout: post
title: "Wat hebben Trump en zijn team toch met die Russen?"
permalink: /nieuws/wat-hebben-trump-en-zijn-team-toch-met-die-russen/
date: 2022-05-11T19:16:41.067Z
author: 7biA1WiYB
excerpt: "Het rommelt in het Witte Huis. President Donald Trump moest deze week een belangrijke collega ontslaan, veiligheidsadviseur Michael Flynn. En dat heeft allemaal met Rusland te maken. Wat is het toch met die Russen?  "
seo:
  description: "Wat hebben Trump en zijn team toch met die Russen?"
  title: "Wat hebben Trump en zijn team toch met die Russen?"
---
Het rommelt in het Witte Huis. President Donald Trump moest deze week een belangrijke collega ontslaan, veiligheidsadviseur Michael Flynn. En dat heeft allemaal met Rusland te maken. Wat is het toch met die Russen?  

    <p>'Het lijkt wel een soap.' Dat vinden veel Amerikanen van Donald Trumps eerste weken in het Witte Huis. Na zijn <a href="https://7dagen.netlify.app/nieuws/mag-trump-al-die-beslissingen-zijn-eentje-nemen" target="_blank">dubieuze decreten</a> is het nu Trumps <em>team</em> dat onder vuur ligt. Het kostte veiligheidsadviseur Michael Flynn zelfs de kop. En daar hebben de Russen mee te maken.</p>
<p><div class="media media-element-container media-default"><div id="file-415826" class="file file-image file-image-png">

        
  
  <div class="content">
    <img alt="Rusland en Amerika hebben relatieproblemen" title="Beeld: 7Days / Wikipedia" height="498" width="1323" class="media-element file-default" data-delta="1" src="https://7dagen.netlify.app/sites/default/files/Schermafbeelding%202017-02-16%20om%2009.02.29.png">  </div>

  
</div>
</div>
<h3>Relatieproblemen tussen Amerika en Rusland</h3>
<p>Om de verhaallijn in de soap te begrijpen, is een flashback nodig. Die begint in 1945, na de Tweede Wereldoorlog. De Sovjet-Unie (Rusland plus oostbloklanden) werd communistisch. Een gevaarlijk systeem, vond het kapitalistische Amerika. De spanning liep hoog op: beide grootmachten wilden de sterkste zijn. De Koude Oorlog was een feit. Koud, want tot een echte oorlog kwam het niet.</p>
<p>Rond 1990 viel de Sovjet-Unie uiteen en ook viel de spanning weg. Maar dikke vrienden, dat werden de twee landen nooit. Helemaal niet toen Vladimir Poetin in 1999 de baas van Rusland werd. In de 18 jaar dat-ie sindsdien aan de macht is, heeft hij zijn greep op Rusland en de rest van de wereld flink vergroot.</p>
<p><div class="media media-element-container media-default"><div id="file-415827" class="file file-image file-image-png">

        
  
  <div class="content">
    <img alt="Trump en Obama: geen dikke vrienden" title="Beeld: EPA" height="586" width="1166" class="media-element file-default" data-delta="1" src="https://7dagen.netlify.app/sites/default/files/Schermafbeelding%202017-02-16%20om%2009.18.32.png">  </div>

  
</div>
</div>
<h3>Ruzie over Syrië en hackers</h3>
<p>De laatste jaren verslechterde de relatie tussen Rusland en Amerika verder. Oud-president Obama en Poetin ruzieden veel. Over de oorlog in Syrië bijvoorbeeld. En dat Poetin in 2014 de Krim (een deel van Oekraïne) binnenviel, maakte Obama ook boos.</p>
<p>Toen vorig jaar duidelijk werd dat Russische hackers de presidentsverkiezingen probeerden te beïnvloeden, was Obama witheet: hij stelde meteen strenge sancties (straffen) op voor Rusland.</p>
<h3>Bromance tussen Trump en Poetin?</h3>
<p>De nieuwbakken president Trump is juist wat minder boos op Poetin. Sterker nog: hij kan de spierballentaal van de Russische leider wel waarderen. Trump ziet een <em>bromance </em>wel zitten.</p>
<p>Dat geldt ook voor een deel van Trumps team. Eén lid daarvan was Michael Flynn. Hij was benoemd als veiligheidsadviseur. Een belangrijke functie: die moet de president inlichten over oorlog en vrede.</p>
<p><div class="media media-element-container media-default"><div id="file-415828" class="file file-image file-image-png">

        
  
  <div class="content">
    <img alt="Michael Flynn en Vladimir Poetin in 2015 aan tafel" title="Beeld: EPA" height="649" width="1022" class="media-element file-default" data-delta="1" src="https://7dagen.netlify.app/sites/default/files/Schermafbeelding%202017-02-16%20om%2008.14.59.png">  </div>

  
</div>
</div><em>Michael Flynn (links) en Vladimir Poetin hadden in 2015 al eens romantisch getafeld...</em>
<p>Maar deze week onthulde <em>The Washington Post </em>dat Flynn iets strafbaars had gedaan. Hij had, vóór Trump en hij in het Witte Huis zaten, al tegen de Russische ambassadeur laten weten 'de sancties in te zullen trekken'. Alles om Trumps toekomstige Russische collega wat gerust te stellen. Flynn loog daar in eerste instantie over, maar gaf later toch toe en moest zijn spullen pakken.</p>
<h3><strong>Wat weet Trump?</strong></h3>
<p>In de Verenigde Staten, en in de rest van de wereld, rijst nu de vraag: wist president Trump hiervan? En zo ja, wanneer? Ook is het nog altijd niet duidelijk welke rol hackers uit Rusland speelden bij de verkiezingen. Hebben zij geholpen Hillary Clinton negatief in het nieuws te brengen, om zo Donald Trump het Witte Huis in te helpen - een 'goede vriend'? </p>
<p>Niet alleen in heel Amerika, ook specifiek in het Witte Huis zelf zijn de meningen verdeeld. Een groot deel van de Republikeinen, de partij van Trump, wil niets van de 'corrupte' Poetin weten. Nog nooit liep bij een nieuwe president de spanning de eerste maand al zo hoog op. En we moeten nog zoveel jaar...</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://7dagen.netlify.app/whatsapp"><em>gratis WhatsApp-dienst</em></a><em>, download onze </em><a href="https://7dagen.netlify.app/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
