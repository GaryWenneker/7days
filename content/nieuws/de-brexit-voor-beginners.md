---
id: 24e6523aad3f4d8ab0a5d4706793bf39
type: nieuws
layout: post
title: "De #Brexit voor beginners"
permalink: /nieuws/de-brexit-voor-beginners/
date: 2022-05-11T19:16:41.067Z
author: 7biA1WiYB
excerpt: "'Oké, we willen best in de Europese Unie blijven. Maar alleen als we ons niet meer aan alle regeltjes hoeven te houden.' Dat eiste de Britse premier Cameron deze week. Na heel lang vergaderen hapten de andere EU-leiders toe. Voorlopig geen #Brexit (exit van Groot-Brittannië uit de EU) dus. Maar wat bóeit dat nou? Vier vragen en antwoorden.   "
seo:
  description: "De #Brexit voor beginners"
  title: "De #Brexit voor beginners"
---
'Oké, we willen best in de Europese Unie blijven. Maar alleen als we ons niet meer aan alle regeltjes hoeven te houden.' Dat eiste de Britse premier Cameron deze week. Na heel lang vergaderen hapten de andere EU-leiders toe. Voorlopig geen #Brexit (exit van Groot-Brittannië uit de EU) dus. Maar wat bóeit dat nou? Vier vragen en antwoorden.   

    <p><em><u><strong><a href="https://7dagen.netlify.app/brexit">UPDATE: DE UITSLAG VAN HET BREXIT-REFERENDUM LEES JE HIER.</a></strong></u></em></p>
<p><strong>1. Help even. De EU, wat doet die ook alweer?</strong><br>Achtentwintig Europese landen werken heel veel met elkaar samen: de Europese Unie. Vooral op het gebied van economie. Als wij Nederlandse tulpen aan bijvoorbeeld Frankrijk willen verkopen, hoeven de Fransen geen dure invoerheffingen meer te betalen. Andersom kunnen wij hun wijn goedkoop inslaan. Iedereen blij.</p>
<p>En zo zijn er nog veel meer samenwerkingen en regels. Over landbouw en milieu bijvoorbeeld. Ook mag elke EU-inwoner in elk EU-land wonen en werken. En dan is er nog de euro, maar daar doet niet elk land aan mee. Groot-Brittannië ook niet.</p>
<p><strong>2. Waarom willen veel Britten uit de EU?</strong><br>Groot-Brittannië vindt al die regels maar benauwend. Vooral die woon- en werkregel. Zo vinden ze dat er te veel Polen, Roemenen en Bulgaren naar Groot-Brittannië komen om hun banen 'in te pikken'. Met Oost-Europeanen die juist geen baan kunnen vinden, zijn ze ook al niet blij: die hebben dan recht op een uitkering en dat kost klauwen met geld.</p>
<p>Daarnaast voelen veel Britten zich een beetje achtergesteld. Alle euromunt-landen werken steeds meer met elkaar samen en nemen steeds meer besluiten. 'Ja hallo, hebben wij ook nog wat te zeggen?' vragen veel Britten zich af. 'Stomme EU. Wegwezen hier', denkt een deel. </p>
<p><div class="media media-element-container media-default"><div id="file-16236" class="file file-image file-image-jpeg">

        
  
  <div class="content">
    <img title="Foto: AFP" height="400" width="850" class="media-element file-default" src="https://7dagen.netlify.app/sites/default/files/EU_0.jpg" alt="">  </div>

  
</div>
</div>
<p><strong>3. Nou en? Dan gaan ze toch lekker? DOEI!</strong><br>Was het maar zo makkelijk. De makers van de EU hebben wel bedacht hoe een land erín kan, maar niet hoe het weer erúit kan. Niemand heeft enig idee wat er dan gebeurt met de economie. Misschien kost het de Europese Unie (en/of de Britten zelf) wel klauwen met geld als we niet meer zo fanatiek samenwerken.</p>
<p>Sterker nog: alleen al die onduidelijkheid ('oh jee, misschien gebeurt er wel...') kan ervoor zorgen dat bedrijven en investeerders liever hun hand op de knip houden. Voor de zekerheid. Maar dát is al slecht voor de Britse economie. En daarmee ook gedoe voor Europa. Want EU-vriendjes of niet: handelen met Groot-Brittannië zullen we altijd blijven doen.</p>
<p><strong>4. Wat voor deal is er gesloten? </strong><br>De Britse premier Cameron heeft behoorlijk z'n zin gekregen. Voor de EU-regels waar hij op tegen is, zijn een paar uitzonderingen bedacht. 'Als die uitkeringen voor Oost-Europeanen écht te duur worden, dan mag je die tijdelijk verlagen' bijvoorbeeld. </p>
<p>Zijn de Britten en de EU nu weer <em>BFF</em>'s? Nope, niet helemaal. Voorlopig is een Brexit van de baan, maar Cameron organiseert in juni een referendum. Alle volwassen inwoners mogen dan stemmen over de toekomst van de EU. Dan zal pas écht blijken of de Britten hun hielen lichten. <a href="https://7dagen.netlify.app/brexit"><em><u><strong>UPDATE: DE UITSLAG VAN HET BREXIT-REFERENDUM LEES JE HIER.</strong></u></em></a></p>
<p><em>Altijd op de hoogte blijven van nieuws dat helder wordt uitgelegd? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuwsapp</a> of neem een <a href="https://7dagen.netlify.app/abonnement">proefabonnement</a> op de papieren 7Days!</em> </p>  
