---
id: efeb07130d57498389a257db931dfbda
type: nieuws
layout: post
title: "Weer een dag zonder vluchten vanaf Hongkong"
permalink: /nieuws/weer-een-dag-zonder-vluchten-vanaf-hongkong/
date: 2022-05-11T19:16:41.067Z
author: 7biA1WiYB
excerpt: "Het is een drukte van jewelste op het vliegveld van Hongkong. Niet met reizigers, maar met demonstranten! Voor de tweede dag op rij vertrekken er geen vliegtuigen vanaf de internationale luchthaven vanwege de demonstratie.  "
seo:
  description: "Weer een dag zonder vluchten vanaf Hongkong"
  title: "Weer een dag zonder vluchten vanaf Hongkong"
---
Het is een drukte van jewelste op het vliegveld van Hongkong. Niet met reizigers, maar met demonstranten! Voor de tweede dag op rij vertrekken er geen vliegtuigen vanaf de internationale luchthaven vanwege de demonstratie.  

    <p>Al dagen bezetten honderden demonstranten de gangen van het vliegveld. Het protest is onderdeel van een <a href="https://7dagen.netlify.app/nieuws/waarom-de-woede-hongkong-zo-groot" target="_blank">groter protest</a> dat al twee maanden duurt. De demonstranten zijn boos op de regering. Ze eisen méér democratie en willen een einde aan de toenemende invloed van China.</p>
<h3>Kolonie</h3>
<p>De invloed van China is al jaren een discussiepunt in Hongkong. Ooit was het een kolonie van het Verenigd Koninkrijk, maar sinds 1997 hoort het officieel bij China. De inwoners werd een ‘één land, twee systemen’-beleid beloofd: Hongkong heeft daardoor zijn eigen politieke en juridische systeem. Maar daar probeert de Chinese regering steeds meer invloed op te krijgen. En dat geeft problemen, want het ‘strenge’ communistische China is heel anders dan het ‘vrije’ Hongkong.</p>
<h3>Uitleveringswet</h3>
<p>Veel van de demonstranten zijn boos over deze 'nieuwe' invloed en met name over de plannen van een nieuwe uitleveringswet. Deze zou het makkelijker maken om mensen uit Hongkong uit te leveren naar China na een misdaad. Maar veel mensen denken dat ze in China niet eerlijk zullen worden behandeld. Ook zien ze de wet als een bewijs dat China nóg meer macht naar zich toetrekt. En daar zijn ze het absoluut niet mee eens!</p>
<h3>Traangas</h3>
<p>Dit weekend doken er beelden op waarop de politie de demonstranten hardhandig aanpakt. Op video’s is te zien hoe agenten met pepperspray en traangas op de menigte aflopen. Meerdere demonstranten raakte gewond. De actievoerders zijn hierdoor nóg bozer. De politie moet zich schamen, vinden zij.</p>
<p><em>Wist je dat? - </em>De luchthaven van Hongkong erg belangrijk is voor de internationale economie? Met zo’n 75 miljoen (!) reizigers per jaar is het een van de belangrijkste en grootste luchthavens ter wereld.</p>  
