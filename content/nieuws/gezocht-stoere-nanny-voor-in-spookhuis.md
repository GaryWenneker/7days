---
id: cdfd20b9ab1b4e79842806fc72c83274
type: nieuws
layout: post
title: "Gezocht: stoere nanny voor in spookhuis"
permalink: /nieuws/gezocht-stoere-nanny-voor-in-spookhuis/
date: 2022-05-11T19:16:41.067Z
author: 7biA1WiYB
excerpt: "Ben jij niet bang en goed met kinderen? Dan is deze baan misschien wel iets voor jou! Een familie in Schotland zoekt namelijk een nieuwe nanny voor hun twee kinderen. Vrij normaal zou je denken. Behalve dan dat het gezin in een spookhuis woont.  "
seo:
  description: "Gezocht: stoere nanny voor in spookhuis"
  title: "Gezocht: stoere nanny voor in spookhuis"
---
Ben jij niet bang en goed met kinderen? Dan is deze baan misschien wel iets voor jou! Een familie in Schotland zoekt namelijk een nieuwe nanny voor hun twee kinderen. Vrij normaal zou je denken. Behalve dan dat het gezin in een spookhuis woont.  

    <p>Al vijf nanny’s vertrokken er afgelopen jaar. Vreemde geluiden, glas dat opeens breekt en meubels die zomaar schuiven: zij konden er niet meer tegen. En dus is de familie op zoek naar een nieuwe!</p>
<h3>Vacature</h3>
<p><strong>Leeftijd:</strong> Onbelangrijk, het is wel van belang dat je goed met kinderen kunt omgaan.<br><strong>Plaats:</strong> Een groot, historisch huis in Schotland met een spectaculair uitzicht.<br><strong>Werktijden:</strong> Van ’s ochtends vroeg tot ’s avonds laat, bij voorkeur voor lange tijd.<br><strong>Taken:</strong> Je maakt het ontbijt voor de kinderen, brengt ze naar school en haalt ze weer op. Ook help je ze met huiswerk en breng je ze naar bed. Niet zo ingewikkeld allemaal.<br><strong>Salaris:</strong> Een topsalaris. De ouders zijn bang dat maar weinig mensen deze uitdaging aan durven te gaan en bieden daarom meer dan 56.000 euro per jaar. Dat is nog niet alles. Je hebt een eigen kamer (met badkamer en keuken) én je krijgt een aantal dagen vakantie.<br><strong>Karaktereigenschappen:</strong> Het allerbelangrijkste: je moet stoer en absoluut niet bang aangelegd zijn. Begin jij al te gillen zodra je een spin ziet? Tja, dan kun je het waarschijnlijk wel vergeten.</p>
<h3>Nergens last van</h3>
<p>Hoewel de vorige nanny’s niet wisten hoe snel ze het spookhuis moesten verlaten, zeggen de ouders in <a href="https://www.childcare.co.uk/profile/2351651">een oproep</a> dat ze zelf nergens last van hebben. Met een beetje geluk laten de spoken jou wél met rust…</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op 7Days!</em></p>  
