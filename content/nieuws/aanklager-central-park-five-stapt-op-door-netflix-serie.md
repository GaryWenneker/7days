---
id: c8dd5115f7c0481ebb696061ce05885e
type: nieuws
layout: post
title: "Aanklager Central Park Five stapt op door Netflix-serie"
permalink: /nieuws/aanklager-central-park-five-stapt-op-door-netflix-serie/
date: 2022-05-11T19:16:41.067Z
author: 7biA1WiYB
excerpt: "Vijf zwarte tieners in New York werden in 1989 ten onrechte veroordeeld wegens verkrachting. De serie When They See Us gaat hierover en is nu te zien op Netflix. Het rakelt het oude schandaal weer op en zorgt voor een hoop ophef.   "
seo:
  description: "Aanklager Central Park Five stapt op door Netflix-serie"
  title: "Aanklager Central Park Five stapt op door Netflix-serie"
---
Vijf zwarte tieners in New York werden in 1989 ten onrechte veroordeeld wegens verkrachting. De serie When They See Us gaat hierover en is nu te zien op Netflix. Het rakelt het oude schandaal weer op en zorgt voor een hoop ophef.   

    <p>Elizabeth Lederer, de aanklager in deze rechtszaak, was hoogleraar op Columbia Law School. Na het uitkomen van de serie eiste een groep zwarte studenten - die zichzelf Black Law Students Association van Columbia noemen - haar ontslag. Vandaag werd bekend dat Lederer ook daadwerkelijk opstapt. Dat liet ze weten in een e-mail aan studenten van de school. </p>
<h3>Recente aandacht</h3>
<p>Lederer wordt in de serie neergezet als meedogenloze aanklager, terwijl er twijfels waren over de schuld van de vijf jongens, waarvan vier van hen van Afro-Amerikaanse afkomst. In haar mail laat Lederer weten niet terug te keren omdat de Netflix-serie opnieuw een pijnlijk - en belangrijk - debat op gang brengt over ras en gerechtigheid, zo schrijft <em>The New York Times</em>. 'Gezien de aard van de recente aandacht die het gevolg is van de Netflix-weergave van de Central Park-zaak, lijkt het mij het best om niet terug te keren als docent', aldus Lederer.</p>
<h3>Racistische motieven</h3>
<p>De vraag om het ontslag van Lederer kwam van onder meer de Black Law Students Association van Columbia. Deze studenten bekritiseerde niet alleen Lederer, maar ook de school omdat die eerder al weigerde actie te ondernemen tegen de voormalige aanklager. De studenten zeggen dat Lederer werd gedreven door racistische motieven. In hun oproep aan de school schrijven ze: 'De film van Ava DuVernay besteedt aandacht aan een verhaal dat sommigen van ons maar al te goed kennen.'</p>
<p>In 2013 verscheen al een documentaire over de zaak, waarna Lederer ook onder vuur kwam te liggen. Toen deed de school niets.</p>
<h3>Trailer</h3>
<p>Voor wie de serie nog niet gezien heeft en wil weten waar hij over gaat, hieronder kun je de trailer van de serie bekijken: <div class="media media-element-container media-default"><div id="file-537476" class="file file-video file-video-youtube">

        <h2 class="element-invisible"><a href="/files/when-they-see-us-official-trailer-hd-netflix">When They See Us | Official Trailer [HD] | Netflix</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="When They See Us | Official Trailer [HD] | Netflix" src="https://www.youtube.com/embed/u3F9n_smGWY?wmode=opaque&controls=" name="When They See Us | Official Trailer [HD] | Netflix" frameborder="0" allowfullscreen="">Video van When They See Us | Official Trailer [HD] | Netflix</iframe>
</div>
  </div>

  
</div>
</div>  
