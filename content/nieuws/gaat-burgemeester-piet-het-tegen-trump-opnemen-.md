---
id: 7482478d548f44bea4effc5a398eefe1
type: nieuws
layout: post
title: "Gaat burgemeester Piet het tegen Trump opnemen? "
permalink: /nieuws/gaat-burgemeester-piet-het-tegen-trump-opnemen-/
date: 2022-05-11T19:16:41.067Z
author: 7biA1WiYB
excerpt: "Het was een politiek rumoerig weekje in de Verenigde Staten. De poging van de Democraten om Trump af te zetten, mislukte woensdag definitief. Blakend van zelfvertrouwen stelt de president zich nu opnieuw kandidaat voor de verkiezingen in november. Tegen welke Democraat hij het moet gaan opnemen is nog onduidelijk. Misschien wel tegen Pete Buttigieg. Die deed het verrassend goed bij de voorverkiezingen in Iowa.  "
seo:
  description: "Gaat burgemeester Piet het tegen Trump opnemen? "
  title: "Gaat burgemeester Piet het tegen Trump opnemen? "
---
Het was een politiek rumoerig weekje in de Verenigde Staten. De poging van de Democraten om Trump af te zetten, mislukte woensdag definitief. Blakend van zelfvertrouwen stelt de president zich nu opnieuw kandidaat voor de verkiezingen in november. Tegen welke Democraat hij het moet gaan opnemen is nog onduidelijk. Misschien wel tegen Pete Buttigieg. Die deed het verrassend goed bij de voorverkiezingen in Iowa.  

    <p>Na 134 dagen discussie, verhoren en woedende tweets van de president, kwam woensdag een einde aan de Impeachment (afzettingsprocedure) van Trump. De Senaat stemde met een meerderheid de twee aanklachten voor machtsmisbruik weg die het Huis van Afgevaardigden tegen de president had ingediend. De president mag dus blijven. En dus staat niets hem mee in de weg om op ramkoers de verkiezingsstrijd aan te gaan.</p>
<h3>Voorverkiezingen</h3>
<p>Het duurt nog maanden, maar de Amerikanen zijn al heel druk met die presidentsverkiezingen. Deze week begonnen de voorverkiezingen waarbij bepaald wordt welke Democraat het op 3 november gaat opnemen tegen Trump. Bij de Democraten kiest elke staat via een ingewikkeld systeem zijn favoriete kandidaat. Degene die de meeste staten wint, neemt het tegen Trump op.</p>
<p>De drie kandidaten die de meeste kans lijken te maken zijn Bernie Sanders (78), Joe Biden (77) en Elizabeth Warren (70). Maar niets is nog zeker. Dat bleek deze week wel in Iowa.</p>
<h3>Wachten, wachten, wachten</h3>
<p>Daar liep tijdens de eerste Democratische voorverkiezing werkelijk alles in de soep. Door een niet werkende stem-app liet de uitslag heel lang op zich wachten. Nog steeds is het niet duidelijk wie gewonnen heeft. Onverwacht werd het een nek aan nek-race tussen de jongste kandidaat Pete Buttigieg (38, links op de foto hieronder) en de oudste kandidaat Bernie Sanders (78), rechts op de foto). En dat hadden maar weinig mensen verwacht.</p>
<p><div class="media media-element-container media-default"><div id="file-539691" class="file file-image file-image-jpeg">

        
  
  <div class="content">
    <img height="3500" width="6000" class="media-element file-default" data-delta="1" src="https://original.sevendays.nl/sites/default/files/ANP-405776651.jpg" alt="">  </div>

  
</div>
</div>
<p>Buttigieg is nu burgemeester van een kleine stad in Indiana. De kans dat hij het straks in november tegen Trump op moet gaan nemen is klein, maar niet onmogelijk. In andere staten is hij (nog) minder populair.</p>
<h3>Piet Boet-etsch-etsch </h3>
<p>De naam van de mogelijke winnaar zorgt voor veel verwarring. Buttigieg heeft vorig jaar al stickers en T-shirts laten drukken met de uitspraak van zijn naam: ‘Boot-edge-edge’ klinkt dat op zijn Engels, ‘Boet-etsch-etsch’ dus voor ons. Zelf merkte hij ooit op dat zijn naam door anderen al op 167 verschillende manier was uitgesproken. Van Bodicheck tot Butt and Egg. Gelukkig mag iedereen hem gewoon ‘mayor Pete’ noemen. Burgemeester Piet dus.</p>  
