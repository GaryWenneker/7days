---
id: 2200c46076cb48808ac44e40790dff72
type: nieuws
layout: post
title: "Definitief 28 jaar cel en tbs in zaak-Anne Faber"
permalink: /nieuws/definitief-28-jaar-cel-en-tbs-in-zaak-anne-faber/
date: 2022-05-11T19:16:41.067Z
author: 7biA1WiYB
excerpt: "Michael P., de moordenaar van Anne Faber, krijgt geen strafvermindering. Dat betekent dat hij 28 jaar de cel in moet. Het Gerechtshof in Arnhem deed deze uitspraak nadat P. in hoger beroep was gegaan.  "
seo:
  description: "Definitief 28 jaar cel en tbs in zaak-Anne Faber"
  title: "Definitief 28 jaar cel en tbs in zaak-Anne Faber"
---
Michael P., de moordenaar van Anne Faber, krijgt geen strafvermindering. Dat betekent dat hij 28 jaar de cel in moet. Het Gerechtshof in Arnhem deed deze uitspraak nadat P. in hoger beroep was gegaan.  

    <p>De uitspraak is niets nieuws voor P. Hij werd eerder ook al <a href="https://original.sevendays.nl/nieuws/28-jaar-cel-en-tbs-voor-moord-op-anne-faber">veroordeeld</a> tot 28 jaar cel en verplichte tbs-behandeling. Tegen deze eis ging P. in hoger beroep omdat hij vond dat rechters partijdig waren en zijn arrestatie niet goed was verlopen. De rechter gaf hem in dat laatste gelijk, maar zei dat dit niets veranderde aan het proces. Ook stelde het hof, net als de rechtbank eerder, dat P. een schadevergoeding moet betalen aan de nabestaanden van Anne.</p>
<h3>Kil</h3>
<p>De rechter vindt dat P. ‘kil en berekend’ gehandeld heeft en zegt dat de moord een ‘enorme impact heeft gehad op de nabestaanden’. Hij zou zich daarnaast vooral bezighouden met zichzelf en zich niet druk maken om de gevoelens van anderen. Tijdens het hoger beroep zei P. dat het hem ‘oprecht speet’ wat er was gebeurd. </p>
<p><em>Wat is in 'hoger beroep' gaan?</em></p>
<p>Als mensen het niet eens zijn met de uitspraak van de rechtbank kunnen ze in hoger beroep gaan. Dat betekent dat hun zaak opnieuw wordt behandeld, maar dan door een andere of hogere instantie. Dit gerecht gaat de hele zaak dan opnieuw bekijken. Meestal hoopt de veroordeelde dan een betere uitspraak te krijgen, bijvoorbeeld strafvermindering. Het kan ook zijn dat de partij in hoger beroep juist een zwaardere straf krijgt. </p>  
