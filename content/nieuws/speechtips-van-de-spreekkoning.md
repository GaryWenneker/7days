---
id: cfbf32a5c04d459381b586600a505a00
type: nieuws
layout: post
title: "Speechtips van de spreekkoning"
permalink: /nieuws/speechtips-van-de-spreekkoning/
date: 2022-05-11T19:16:41.067Z
author: 7biA1WiYB
excerpt: "Thuis houdt-ie pleidooien over alles, van het eeuwige wie-laat-de-hond-uit-conflict tot aan het tijdstip waarop hij naar bed moet. Het maakte Stijn Harder (15) tot een zeer bevlogen spreker en leverde hem in maart de titel 'Koning van de Jeugd' op. Vrijdag hield de jeugdkoning zijn troonrede tijdens Kleine Prinsjesdag, vol met ideeën voor de overheid voor het verbeteren van de situatie van kinderen in Nederland en daarbuiten. Wij spraken Stijn in april en hij gaf ons zeven speechtips.  "
seo:
  description: "Speechtips van de spreekkoning"
  title: "Speechtips van de spreekkoning"
---
Thuis houdt-ie pleidooien over alles, van het eeuwige wie-laat-de-hond-uit-conflict tot aan het tijdstip waarop hij naar bed moet. Het maakte Stijn Harder (15) tot een zeer bevlogen spreker en leverde hem in maart de titel 'Koning van de Jeugd' op. Vrijdag hield de jeugdkoning zijn troonrede tijdens Kleine Prinsjesdag, vol met ideeën voor de overheid voor het verbeteren van de situatie van kinderen in Nederland en daarbuiten. Wij spraken Stijn in april en hij gaf ons zeven speechtips.  

    <p>Leuk, zo’n gouden kroontje op je hoofd. Maar daarvoor deed Stijn niet mee aan de sprekersverkiezing van Unicef afgelopen maart. In tegendeel: hij schaamt zich een beetje voor zijn rijkdom en de kansen die hij krijgt. ‘Er zijn ongelooflijk veel kinderen in Nederland die onder de armoedegrens leven.’ Stijn wenst voor ieder kind in Nederland een warm bed en drie borden eten per dag. Dankzij zijn overwinning is hij een stapje dichterbij die droom. </p>
<p><strong>Bij Rutte op de thee </strong><br>Deze maand krijgt hij de kans om alle Kamerleden te herinneren aan hun plichten, want dan mag hij speechen op Kleine Prinsjesdag. En als het aan hem ligt, blijft het daar niet bij. ‘Een afspraak met Mark Rutte heb ik al staan. Ook wil ik graag in gesprek met arme kinderen, zodat ik hun verhalen door kan vertellen.’</p>
<p>Zo hoopt Stijn niet alleen politici maar al zijn landgenoten te motiveren om deze groep te helpen. ‘bijvoorbeeld door een kind dat het thuis niet zo breed heeft, uit te nodigen voor het eten. Dat kan al een hele hoop betekenen voor een arm gezin.’</p>
<p><strong>Goede voorbereiding</strong><br>Stijn kreeg tijdens de verkiezing in maart maar drie minuten de tijd om de jury te overtuigen van zijn sprekerstalent. De voorgaande weken oefende hij dus zo’n beetje dag en nacht op zijn speech. En hij kijkt al jarenlang met veel interesse naar debatterende politici om de kneepjes van het vak te leren. ‘Ik let op hun spreektechnieken en handgebaren. Mark Rutte bewonder ik het meest. Zelfs al praat hij over een kat in een boom, dan nog is het interessant.’</p>
<p>Ook thuis is Stijn discussies gewend: ‘Mijn vader kan aardig debatteren. Daar leer ik een hoop van. Wel jammer dat ik het altijd van hem verlies, zelfs als ik gelijk heb. “Hier thuis heerst geen democratie, hier hebben ouders altijd gelijk”, zegt hij dan.'</p>
<p><b>Zeven speechtips van de spreekkoning</b></p>
<ul><li>
<p><em>Leer van de grootmeesters</em>: ‘Ik zou graag eens met Mark Rutte debatteren. Ik verlies vast grandioos, maar dat is niet erg. Ooit, over een paar jaar, kom ik als winnaar uit de bus.’</p>
</li>
<li>
<p><em>Gebruik geen trucjes</em>: ‘Natuurlijk zijn er allerlei handigheidjes. Maar je verhaal moet toch vooral uit jezelf komen. Anders ben je aan het acteren. Dat voelt het publiek aan.’</p>
</li>
<li>
<p><em>Oefening baart kunst</em>: ‘Zorg dat je je verhaal van buiten kent. Een uurtje van tevoren je tekst doornemen is niet genoeg. Al weken van tevoren moet je oefenen, oefenen, oefenen. Voor de spiegel, voor je ouders, op de w.c.’</p>
</li>
<li>
<p><em>Ken de tegenargumenten</em>: ‘Wanneer je beide kanten van het verhaal voorbereidt, weet je precies wat je tegenstander kan gaan zeggen. Als je zijn argumenten alvast onderuit haalt, kan het eigenlijk niet meer misgaan.’</p>
</li>
<li>
<p><em>Fout gemaakt? </em><em>doorgaan!</em>: ‘Het overkomt me regelmatig dat iets er niet uitkomt zoals ik het op papier had staan. Dan praat ik rustig door. Een fout is niet erg. Het kan je betoog zelfs sterker maken als je na een verspreking de draad weer oppakt.’</p>
</li>
<li>
<p><em>Spreek de jury en je publiek aan</em>: ‘Je moet je verhaal niet richten op de tegenstander. Die is het toch niet met je eens. De jury en je publiek moeten nog overtuigd worden. Kijk hen dus aan en speel in op hun emoties.’</p>
</li>
<li>
<p><em>Zet je principes zo nodig opzij</em>: ‘Ik vind dat een goede spreker in debat ieder standpunt moet kunnen verdedigen.Zelfs al is het totaal tegen z’n principes. Maar een speech is het beste als hij je echt aanhet hart gaat.'<strong> </strong></p>
</li>
</ul><p><em>Bekijk hier de speech waarmee Stijn de titel 'Koning van de Jeugd' won:</em></p>
<p><div class="media media-element-container media-default"><div id="file-11365" class="file file-video file-video-youtube">

        <h2 class="element-invisible"><a href="/files/speech-unicef-koning-van-de-jeugd-2015">Speech Unicef Koning van de jeugd 2015!</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Speech Unicef Koning van de jeugd 2015!" src="https://www.youtube.com/embed/EXza0molLbM?wmode=opaque&controls=" name="Speech Unicef Koning van de jeugd 2015!" frameborder="0" allowfullscreen="">Video van Speech Unicef Koning van de jeugd 2015!</iframe>
</div>
  </div>

  
</div>
</div>
<p><em>Meer tips lezen die het schoolleven makkelijker maken? <a href="https://7dagen.netlify.app/schooltips">Hier</a> vind je alle schooltips op Sevendays.nl.</em></p>  
