---
id: 6a4c449b01b04984ae18a5b64c034b35
type: nieuws
layout: post
title: "Het zika-virus zoemt nog altijd rond"
permalink: /nieuws/het-zika-virus-zoemt-nog-altijd-rond/
date: 2022-05-11T19:16:41.067Z
author: 7biA1WiYB
excerpt: "De uitbraak van het zika-virus was begin dit jaar groot nieuws. Besmette muggen werden als een wereldwijde dreiging gezien. Of de zika-paniek nu voorbij is? Zeker niet: de mug zoemt nog altijd rond. Oók bij de Olympische Spelen.  "
seo:
  description: "Het zika-virus zoemt nog altijd rond"
  title: "Het zika-virus zoemt nog altijd rond"
---
De uitbraak van het zika-virus was begin dit jaar groot nieuws. Besmette muggen werden als een wereldwijde dreiging gezien. Of de zika-paniek nu voorbij is? Zeker niet: de mug zoemt nog altijd rond. Oók bij de Olympische Spelen.  

    <p>In januari dook het <a href="http://www.who.int/mediacentre/factsheets/zika/en/" target="_blank">zika-virus</a> plots op in Zuid-Amerika. Veel mensen hadden dezelfde griepachtige verschijnselen en er werden opvallend veel baby's met te kleine schedels geboren. Daardoor kunnen de hersenen zich niet goed ontwikkelen en lopen kinderen het risico gehandicapt te raken.</p>
<p><div class="media media-element-container media-default"><div id="file-20962" class="file file-image file-image-jpeg">

        
  
  <div class="content">
    <img title="Beeld: EPA" height="802" width="1382" class="media-element file-default" src="https://7dagen.netlify.app/sites/default/files/ANP-46776854.jpg" alt="">  </div>

  
</div>
</div><em>In de ziekenhuizen van Honduras worden al een paar maanden baby's met te kleine schedels geboren</em>
<p><strong>Drager</strong><br>Wetenschappers zijn er nu zo goed als zeker van dat het zika-virus de boosdoener is. Het virus wordt verspreid door steekmuggen: de <em>aedes aegypti</em>, om precies te zijn. Dit zijn dezelfde muggen die ook knokkelkoorts kunnen verspreiden, een andere tropische ziekte. De muggen zijn de 'drager' van het virus en kunnen het bij een steek overbrengen. Dat is niet echt gevaarlijk (je voelt je maar een paar dagen niet lekker), behalve voor zwangere vrouwen. Of eigenlijk hun baby's dus.</p>
<p>Of het virus pas sinds dit jaar bestaat? Zeker niet, legde muggenexpert Bart Knols eerder uit aan <em>7Days</em>. 'Het is in 1947 in Oeganda ontdekt en in de jaren vijftig raakten veel mensen al besmet.' Dat het nu in Zuid-Amerika weer de kop op stak, is volgens Knols niet gek. 'De parasiet die de ziekte veroorzaakt komt voor in warmere, tropische gebieden.'</p>
<p><strong>Vijftig landen</strong><br>In een paar maanden tijd is het aantal besmettingen flink opgelopen. In zeker vijftig landen zoemen muggen met het zika-virus rond, meldt de Wereldgezondheidsorganisatie (WHO). Naast Zuid- en Midden-Amerika zoemen ook in Noord-Amerika (Florida) en voor de kust van Afrika (Kaapverdië) zika-muggen rond. </p>
<p><div class="media media-element-container media-default"><div id="file-20961" class="file file-image file-image-jpeg">

        
  
  <div class="content">
    <img title="Beeld: EPA" height="846" width="1344" class="media-element file-default" src="https://7dagen.netlify.app/sites/default/files/ANP-46827816.jpg" alt="">  </div>

  
</div>
</div><em>In Miami deelt de politie muggenspray uit aan daklozen: dan is de kans op zika kleiner</em>
<p>Wereldwijd zijn er meer slachtoffers van het zika-virus te vinden. Dat komt doordat mensen die op reis zijn gestoken kunnen worden en zo het virus krijgen. Ook is het via seksueel contact overdraagbaar. In Spanje werd <a href="http://www.volkskrant.nl/wetenschap/eerste-baby-met-zika-aandoening-geboren-in-europa~a4346061/" target="_blank">onlangs</a> een baby met de zika-aandoening geboren. In totaal zouden nu 75 Nederlanders <a href="http://www.nu.nl/binnenland/4301804/vijf-nieuwe-nederlandse-zikabesmettingen-vastgesteld.html" target="_blank">besmet</a> zijn met het virus, onder wie ook een aantal zwangere vrouwen.</p>
<p><strong>Spelen met muggen</strong><br>Door het zika-virus kwamen de Olympische Spelen in Rio de Janeiro ook even in gevaar. Wetenschappers zagen het liefst dat de Spelen werden verplaatst. Nu <a href="http://www.nu.nl/zikavirus/4277810/risico-verspreiding-zikavirus-bij-olympische-spelen-zeer-klein.html" target="_blank">stellen</a> deskundigen van de WHO dat het risico op verspreiding 'erg klein is'. Wel moet je je er goed tegen muggen beschermen en hebben de olympiërs zelfs extra veel <a href="https://7dagen.netlify.app/nieuws-raar/bijna-half-miljoen-condooms-oympisch-dorp" target="_blank">condooms</a> gekregen.</p>
<p><div class="media media-element-container media-default"><div id="file-20963" class="file file-image file-image-jpeg">

        
  
  <div class="content">
    <img title="Beeld: EPA" height="744" width="1308" class="media-element file-default" src="https://7dagen.netlify.app/sites/default/files/ANP-37085260.jpg" alt="">  </div>

  
</div>
</div><em>In Rio de Janeiro worden muggen met grof geschut weggejaagd: alles voor de veiligheid!</em>
<p><strong>Muizen en muggen</strong><br>Meer landen, meer besmettingen: is er ook goed nieuws? Zeker: onderzoekers zijn druk bezig met het maken van een vaccin tegen het virus. En dat gaat goed: op <a href="http://www.nu.nl/zikavirus/4285013/zikavaccins-met-succes-getest-muizen-in-vs.html" target="_blank">muizen</a> zou het al werken. Volgens de WHO zou de zika-epidemie in Zuid-Amerika al over haar <a href="http://www.volkskrant.nl/wetenschap/who-zika-epidemie-in-latijns-amerika-over-hoogtepunt-heen~a4289175/" target="_blank">hoogtepunt</a> heen zijn: het aantal besmettingen zal dalen. Al luidt het advies om voorlopig wel alert te blijven.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
