---
id: d20bbbaac9304fd9b313c278c839a019
type: nieuws
layout: post
title: "40.000 handtekeningen van jongeren tegen prostitutie"
permalink: /nieuws/40000-handtekeningen-van-jongeren-tegen-prostitutie/
date: 2022-05-11T19:16:41.067Z
author: 7biA1WiYB
excerpt: "'Betalen voor seks moet strafbaar worden in Nederland'. Dat vinden jongeren van de christelijke jongerenbeweging Exxpose. Hun petitie Ik ben onbetaalbaar werd al 40.000 keer ondertekend.  "
seo:
  description: "40.000 handtekeningen van jongeren tegen prostitutie"
  title: "40.000 handtekeningen van jongeren tegen prostitutie"
---
'Betalen voor seks moet strafbaar worden in Nederland'. Dat vinden jongeren van de christelijke jongerenbeweging Exxpose. Hun petitie Ik ben onbetaalbaar werd al 40.000 keer ondertekend.  

    <p>Met de petitie hopen de jongeren aandacht te vragen van de politiek. ‘Door prostitutie legaal te verklaren, normaliseert de overheid dat mensen seks kopen’, vertelt campagneleider Willemijn de Jong tegen <em><a href="https://www.volkskrant.nl/nieuws-achtergrond/jongeren-roepen-op-tot-prostitutieverbod-de-overheid-normaliseert-het-kopen-van-seks~b06c3ffa/">de Volkskrant</a></em>. Ze vindt dat prostitutie leidt tot onderdrukking van vrouwen door mannen die voor de seks betalen. Volgens Exxpose moet de wet daarom veranderen: seks kopen moet strafbaar worden.</p>
<h3>Niet vrijwillig</h3>
<p>De jongeren vinden dat de Nederlandse overheid de schijn ophoudt met het huidige prostitutiebeleid. Door de nette ramen en de controle van politie zou er minder onderdrukking zijn, maar volgens Exxpose is het lastig om te zien wanneer iemand gedwongen of vrijwillig achter de ramen staat. De jongeren zeggen dat maar een zeer klein percentage van de prostituees blij is met haar werk. De rest van de vrouwen zou de keuze niet bewust hebben gemaakt, maar zich gedwongen voelen door misbruik of een verslaving.</p>
<h3>Scandinavië</h3>
<p>Het liefste zien de jongeren een beleid zoals Scandinavische landen als Zweden en Noorwegen dat hebben. Daar is prostitutie niet strafbaar, maar het kopen van seks bij een prostituee wel. Hierdoor krijgen de vrouwen zelf geen boete, maar alleen de kopers van de seks. Daarnaast krijgen de prostituees hulp van de overheid.</p>
<p>Morgen zal Exxpose de handtekeningen aanbieden aan de Tweede Kamer.</p>  
