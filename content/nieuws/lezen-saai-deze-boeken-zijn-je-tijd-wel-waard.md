---
id: bb806022a43b43a5bfb0c81bc44dc21e
type: nieuws
layout: post
title: "Lezen saai? Deze boeken zijn je tijd wel waard"
permalink: /nieuws/lezen-saai-deze-boeken-zijn-je-tijd-wel-waard/
date: 2022-05-11T19:16:41.067Z
author: 7biA1WiYB
excerpt: "Even lekker wegzakken op de bank met een deken en een goed boek? Nou, nee. Doe de gemiddelde Nederlandse tiener liever Netflix, YouTube of een Playstation, blijkt uit een groot internationaal onderzoek. Maar welke boeken zijn wél de moeite waard?  "
seo:
  description: "Lezen saai? Deze boeken zijn je tijd wel waard"
  title: "Lezen saai? Deze boeken zijn je tijd wel waard"
---
Even lekker wegzakken op de bank met een deken en een goed boek? Nou, nee. Doe de gemiddelde Nederlandse tiener liever Netflix, YouTube of een Playstation, blijkt uit een groot internationaal onderzoek. Maar welke boeken zijn wél de moeite waard?  

    <p>Het is dramatisch gesteld met de leesprestaties van Nederlandse tieners, blijkt uit een groot internationaal onderzoek. Bijna een kwart van de Nederlandse tieners leest niet goed genoeg om teksten écht te begrijpen. Daarnaast vinden ze er ook nog eens he-le-maal niks aan. 60% van de Nederlandse jongeren leest alleen als het écht moet, bijvoorbeeld omdat ze bepaalde informatie nodig hebben. Bijna de helft vindt lezen tijdverspilling.</p>
<h3>Lezen, lezen, lezen</h3>
<p>Het zijn resultaten uit de nieuwste editie van Pisa, een internationaal onderzoek dat om de drie jaar wordt uitgevoerd. Bij 600.000 15-jarigen in 79 landen zijn tests afgenomen op het gebied van lezen, wiskunde en natuurwetenschappen. Vooral op het gebied van lezen komen de Nederlandse jongeren er in dit onderzoek slecht uit. Tieners uit 23 andere landen scoren hoger op leesvaardigheid. Onderwijsministers Ingrid van Engelshoven en Arie Slob roepen ouders en opa’s en oma’s nu met klem op kinderen voor te lezen. En ze komen met een plan om het leesonderwijs op scholen te verbeteren. Ze hopen dat kinderen weer meer plezier krijgen in lezen, zodat ook de leesprestaties weer vooruit gaan.</p>
<h3>Pageturners</h3>
<p>Begin jij al te gapen als je naar de omslag van <em>De Aanslag</em> of<em> De Avonden</em> kijkt? Dan ben je dus niet de enige. <em>7Days </em>vroeg aan lezers: welke <em>pageturner </em>las jij wél in één ruk uit? Ze delen hier hun gouden tips.</p>
<p><strong>Pleun (18): </strong>'<em>Het geluid van de nacht</em> van Maria Duenas. Ik vond dit een superinteressant boek. Het is briljant geschreven je blijft echt in het verhaal hangen. Het is best dik maar ik heb me geen seconde verveeld terwijl ik niet zoveel boeken lees. Je volgt het verhaal van een jonge naaister in Madrid. Wat ik grappig vind, is dat je als lezer echt in haar leven valt en alles gaat in het begin van het boek goed. Je krijgt dan een idee van hoe haar leven loopt en daarna pas gaan er dingen fout of anders. Dit vind ik heel goed geschreven en dit maakt het ook anders dan andere boeken.'</p>
<p><strong>Charmaine (18): </strong>'Er zijn genoeg leuke boeken, van <em>Young Adults</em> tot thrillers.<em> Door het oog van de Naald</em> van Ken Follet is heel spannend en een aanrader! Het blijft tot de laatste paar pagina's echt superspannend, ook zitten er genoeg plottwists in. Je moet alleen het juiste genre vinden dat je het meest aanspreekt, als je dit hebt gevonden ga je vanzelf meer lezen.'</p>
<p><strong>Marieke (16): </strong>'Ik ben een echte lezer. Hier een paar schrijvers die ik altijd wel goed vind:</p>
<p><strong>Cassandra Clare</strong> een geweldige schrijver; ik heb alles van haar gelezen. (<em>Stad van beenderen </em>is een goeie om mee te beginnen)<br><strong>Sarah J Maas</strong> is ook één van mijn favorieten (<em>De Glazen Troon</em>, <em>Hof van Doorns</em> en <em>Rozen</em>)<br><strong>Katherine McGee</strong> (haar schrijfstijl is geweldig. <em>Duizend hoog</em> vond ik een superspannend boek)<br><strong>Cinda Williams Chima</strong> (zowel <em>De zeven koninkrijken</em> en<em> De erfgenaam van het zwaard</em>-series)<br><strong>John Green</strong> (<em>Schildpadden tot in het oneindige</em>, <em>De weeffout in onze sterren</em>)<br><strong>Kiera Cass</strong> (<em>The Siren</em>)<br><strong>Claudia Grey</strong> (<em>Duizend stukjes van jou</em>)<br><strong>Richelle Mead</strong> (<em>Academicus Vampyrus</em>-reeks)'</p>  
