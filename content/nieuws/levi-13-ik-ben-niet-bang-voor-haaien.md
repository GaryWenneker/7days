---
id: d9840f90c5ca4be182f1e5aa6904d063
type: nieuws
layout: post
title: "Levi (13): 'Ik ben niet bang voor haaien'"
permalink: /nieuws/levi-13-ik-ben-niet-bang-voor-haaien/
date: 2022-05-11T19:16:41.067Z
author: 7biA1WiYB
excerpt: "Ander eten, een ander uitzicht en andere mensen. Tijdens de vakantie is het voor even heerlijk. Maar hoe is het om als Nederlander in een vakantieland te wonen? We vragen het de hele zomer aan jongeren die verhuisd zijn. Deze week: Levi (13) woont sinds zeven maanden in de Australische stad Sydney.  "
seo:
  description: "Levi (13): 'Ik ben niet bang voor haaien'"
  title: "Levi (13): 'Ik ben niet bang voor haaien'"
---
Ander eten, een ander uitzicht en andere mensen. Tijdens de vakantie is het voor even heerlijk. Maar hoe is het om als Nederlander in een vakantieland te wonen? We vragen het de hele zomer aan jongeren die verhuisd zijn. Deze week: Levi (13) woont sinds zeven maanden in de Australische stad Sydney.  

    <h3>Zo ziet mijn leven eruit… </h3>
<p>‘Ik woon aan de rand van de stad, met mijn zusje en mijn ouders. Ik ga in de stad naar school. Daar dragen we een uniform: een wit bloesje met strepen, een stropdas, een korte broek en een blazer. Je kunt zo minder goed zien welke kledingstijl iemand heeft en of iemand merkkleding draagt. Daardoor wordt er minder gepest. Na schooltijd ga ik graag naar de stranden rondom Sydney om te golfsurfen. Veel mensen zijn hier bang voor haaien, maar dat ben ik niet. Ik denk dat de kans heel klein is dat je één tegenkomt. Veder is het hier warm, maar goed uit te houden. Het is minder benauwd dan op een warme dag in Nederland.’    </p>
<h3>Zo vind ik het om in Australië te wonen…</h3>
<p>‘Het land heeft veel voordelen. De mensen zijn bijvoorbeeld heel sociaal en actief. Ze slapen bijna niet uit en ze sporten veel buiten. Op het strand wordt vaak beachvolleybal gespeeld en dat vind ik leuk. Toch voel ik me geen Australiër en heb ik het lastig omdat ik mijn vrienden uit Nederland heel erg mis. Ik ben nu voor een paar weken op vakantie in Nederland, maar ik vind het moeilijk om terug te gaan omdat ik mijn vrienden dan minder spreek. Er is acht uur tijdverschil en dat maakt het moeilijk. Soms zit ik daardoor in een dip. Dan wil ik graag even alleen zijn of praat ik er met mijn ouders over. Ik heb wel nieuwe vrienden gemaakt en dat maakt het wel iets makkelijker. Toch is dat niet hetzelfde. Maar ik probeer het positieve ervan in te zien.’ </p>
<h3>Uit Nederland mis ik…</h3>
<p>‘Gezellige dingen doen met mijn vrienden. En mijn kleine neefje.’ </p>
<h3>Dit moet je doen als je hier bent…</h3>
<p>‘Tim Tans eten. Dat zijn chocoladekoekjes die in Australië zo bekend zijn als de stroopwafels in Nederland. En je moet juist niet zomaar de wilde bossen in gaan, want daar kunnen gevaarlijke dieren zitten. Ik heb een keer een varaan gezien. Die zijn heel gevaarlijk, maar gelukkig waren we er begeleiders bij. We zijn snel teruggelopen!’ </p>
<p><em>Hier woont levi:</em>  </p>
<iframe allowfullscreen="" frameborder="0" height="450" src="https://www.google.com/maps/embed?pb=!1m18!1m12!1m3!1d55936868.69677681!2d91.23080699498786!3d-8.643177096464381!2m3!1f0!2f0!3f0!3m2!1i1024!2i768!4f13.1!3m3!1m2!1s0x6b129838f39a743f%3A0x3017d681632a850!2sSydney+Nieuw-Zuid-Wales%2C+Australi%C3%AB!5e0!3m2!1snl!2snl!4v1566318531659!5m2!1snl!2snl" width="600"></iframe>  
