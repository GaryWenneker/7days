---
id: 6abff87069c142c5b0940cf9f972e104
type: nieuws
layout: post
title: "De meest gekozen namen van 2014"
permalink: /nieuws/de-meest-gekozen-namen-van-2014/
date: 2022-05-11T19:16:41.067Z
author: 7biA1WiYB
excerpt: "Hoera, het is een jongen! Grote kans dat-ie Daan heet. Of als het een meisje is: Sophie. De lijst met populairste kindernamen van 2014 is bekend.  "
seo:
  description: "De meest gekozen namen van 2014"
  title: "De meest gekozen namen van 2014"
---
Hoera, het is een jongen! Grote kans dat-ie Daan heet. Of als het een meisje is: Sophie. De lijst met populairste kindernamen van 2014 is bekend.  

    <p>Als ouder moet je na negen maanden natuurlijk een mooie naam hebben bedacht. De lijst met meest populaire kindernamen kan daarbij helpen. Dit jaar ziet de ranglijst van meest gekozen kindernamen er zo uit:<br><br><strong>Populairste jongensnamen    Populairste meisjesnamen</strong><br>1. Daan                                    1. Sophie<br>2. Bram                                    2. Emma<br>3. Milan                                   3. Julia<br>4. Finn                                     4. Mila<br>5. Sem                                     5. Tess<br>6. Lucas                                   6. Isa<br>7. Luuk                                    7. Zoë<br>8. Levi                                     8. Anna<br>9. Liam                                    9. Eva*<br>10. Noah                                 9. Sara*</p>
<p><em>*er zijn evenveel Eva's al Sara's geboren in 2014!</em><br><br>In 2014 werden er ongeveer 89.000 jongens geboren, en 85.000 meisjes. Onder de jongens werden 11.657 unieke namen gekozen, bij de meisjes zijn 13.402 verschillende namen gebruikt.<br><br><strong>Met dank aan de kinderbijslag</strong><br>Maar wie houdt nu al die namen bij? Dat is de Sociale Verzekeringsbank. Dat klinkt gek, maar is heel logisch. Deze bank keert namelijk elk jaar de kinderbijslag uit aan (de ouders van) zo'n 3,4 miljoen kinderen. Zij kunnen zo precies zien welke namen aan de jonge spruiten worden gegeven. <br><br><strong>Opvallende trends</strong><br>Doordat de Sociale Verzekeringsbank zo goed alle namen bijhoudt, kunnen ze ook trends ontdekken. Zo blijken ouders steeds vaker voor een 'unieke' naam te kiezen - juist geen Daan of Sophie dus. En die unieke namen kunnen behoorlijk gek zijn. Wat dacht je van Jokūbas, Acheamponma of Kevaïndro? Een paar baby's hebben de eer de langste naam te hebben: D’Angelo-Valentino, Ghëarmiangelijanno en Vlinder-Jezzebelle, gefeliciteerd!<br><br>Een andere opvallende trend is dat er steeds meer dj's komen: namen die beginnen met 'dj'. Djay, Djamilla, Djayden, Djura, Django, Djurre, Djenna Djustin, Djim, Djuna, Djoeke... hopelijk houden ze een beetje van muziek.<br><br><strong>Jouw naam?</strong><br>Op de <a href="http://www.svb.nl/int/nl/kindernamen/artikelen/zoeknaam/">website</a> van de Sociale Verzekeringsbank kun je zelf ook op onderzoek uit. Zo kun je ontdekken welke namen in jouw provincie populair zijn, of hoeveel kinderen jouw naam eigenlijk nog meer dragen. Zo zijn er vorig jaar 31 Menno's geboren. Práchtige naam, toch?</p>  
