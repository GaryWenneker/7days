---
id: eb475ea42307469eb7a850211d1f7e50
type: nieuws
layout: post
title: "Straf voor Hongarije"
permalink: /nieuws/straf-voor-hongarije/
date: 2022-05-11T19:16:41.067Z
author: 7biA1WiYB
excerpt: "‘Hongarije pas op, want we hebben nu echt genoeg van! Premier Victor Orbán moet nu héél snel ophouden met zijn ondemocratische fratsen. Want wat hij allemaal uitspookt, willen we niet in ons Europa!’ De Hongaarse premier kreeg vandaag de wind van voren van het Europees Parlement (EP). Een meerderheid daarin wil maatregelen nemen om hem tot te orde te roepen.   "
seo:
  description: "Straf voor Hongarije"
  title: "Straf voor Hongarije"
---
‘Hongarije pas op, want we hebben nu echt genoeg van! Premier Victor Orbán moet nu héél snel ophouden met zijn ondemocratische fratsen. Want wat hij allemaal uitspookt, willen we niet in ons Europa!’ De Hongaarse premier kreeg vandaag de wind van voren van het Europees Parlement (EP). Een meerderheid daarin wil maatregelen nemen om hem tot te orde te roepen.   

    <p>Judith Sargentini (GroenLinks) deed een jaar lang onderzoek naar Hongarije. Daarover presenteerde ze begin deze week een rapport met vernietigende conclusies. Daarin staat onder meer dat de regering van premier Viktor Orbán is al sinds 2010 bezig met een heleboel weinig democratische maatregelen (zie onder). Onafhankelijke kranten worden verboden, kritische wetenschappers ontslagen en hulporganisaties gedwarsboomd.</p>
<h3>Noodrem </h3>
<p>In een debat stemde woensdag een meerderheid van het Europees parlement voor een zware maatregel tegen Hongarije, de zogenoemde ‘artikel 7-maatregel’. Dat is een soort noodrem voor landen die zich misdragen. Zo’n land kan dan het stemrecht binnen de Europese Unie worden afgenomen. Nu het EP deze stap genomen heeft, is het aan de regeringsleiders om zich uit te spreken en concrete plannen te maken. </p>
<p>Niet zo verrassend was dat Victor Orbán het zelf niet eens is met de uitslag van de stemming. Hij beschuldigde de Europese Unie van machtsmisbruik. </p>
<h2>Discriminatie, seksisme en vriendjespolitiek </h2>
<p>Het rapport van Judith Sargentini telt bijna honderd pagina’s en staat propvol feiten en conclusies uit onderzoeken van onafhankelijke internationale organisaties. Een paar voorbeelden: </p>
<ul><li>Er is in Hongarije sprake van een groeiende haat tegen Joden, homo’s, migranten en vooral Roma. Zo kondigde de burgemeester van Miskolc, in 2013 aan dat hij de straten wilde zuiveren van ‘asociale, verdorven Roma’. En dus zette hij 273 gezinnen op straat. Asielzoekers moeten hun asielaanvraag afwachten achter tralies. Ook kinderen. <br> </li>
<li>Er heerst een cultuur van enorme vriendjespolitiek. Het bedrijf van de schoonzoon van premier Orbán hengelde Europese miljoenen binnen voor het installeren van straatverlichting. Het Europese bureau voor fraudebestrijding deed onderzoek en kwam met een keihard oordeel: ‘ernstige onregelmatigheden’ en ‘belangenverstrengeling’. <br> </li>
<li>Nieuwe Hongaarse schoolboeken staan vol stereotypen die niet meer van deze tijd zijn en die in tegenspraak zijn met waar Europa voor staat. Hongaarse kleuters leren bijvoorbeeld dat vrouwen in het gezin de rol hebben van moeder en echtgenote. En dat Hongaren heel goed zijn in logisch denken, in tegenstelling tot bijvoorbeeld Amerikanen. De regering Orbán heeft een paar jaar geleden de uitgeverijen van schoolboeken genationaliseerd en bepaalt nu ook zelf de inhoud.<br> </li>
<li>En er is meer. Rechters en wetenschappers worden vervangen, omdat ze de regering tegenspreken. Het is onduidelijk waar het geld voor politieke campagnes vandaan komt. En met de privacy is het bar slecht gesteld in Hongarije: de overheid kan zonder al te veel moeite iedereen afluisteren. </li>
</ul>  
