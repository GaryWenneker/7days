---
id: b06745060ea944b69e98101e0cdbecc3
type: nieuws
layout: post
title: "Vijf jaar na de ramp met MH17"
permalink: /nieuws/vijf-jaar-na-de-ramp-met-mh17/
date: 2022-05-11T19:16:41.067Z
author: 7biA1WiYB
excerpt: "Vandaag is het precies vijf jaar geleden dat de vliegramp met de MH17 gebeurde. Op meerdere plekken in Nederland wordt die ramp vandaag herdacht. In Vijfhuizen is de grootste herdenking met veel van de nabestaanden van de vliegramp. Premier Rutte is daar ook bij.  "
seo:
  description: "Vijf jaar na de ramp met MH17"
  title: "Vijf jaar na de ramp met MH17"
---
Vandaag is het precies vijf jaar geleden dat de vliegramp met de MH17 gebeurde. Op meerdere plekken in Nederland wordt die ramp vandaag herdacht. In Vijfhuizen is de grootste herdenking met veel van de nabestaanden van de vliegramp. Premier Rutte is daar ook bij.  

    <p>Het momument in Vijfhuizen werd twee jaar geleden geopend. Op de plek werden door nabestaanden 298 bomen geplant, een voor elk van de slachtoffers. Om het monument heen is een veld vol zonnebloemen aangelegd. De zaden van die bloemen komen van het veld in Oekraïne waar het vliegtuig neerstortte.</p>
<h3>Minuut stilte</h3>
<p>Rond het tijdstip van de ramp wordt vanmiddag een minuut stilte gehouden. Ook zullen de vlaggen van de landen die geraakt werden door het neerstorten van vlucht MH17 halfstok hangen bij het monument.</p>
<p>Ook op andere plekken in het land wordt vandaag stilgestaan bij de MH17-slachtoffers. Zo worden in Hilversum, waar vijftien van de 298 slachtoffers vandaan kwamen, door het hele dorp zonnebloemen geplant. Ook hier zijn de bloemen afkomstig van zaden van het veld in Oekraïne waar vlucht MH17 neerstortte.</p>
<h3>Hoe zit het ook al weer met de MH17?</h3>
<p>Bij de ramp met het toestel van Malaysia Airlines kwamen op 17 juli 2014 bijna tweehonderd Nederlanders om het leven. In het vliegtuig zaten ook veel Australiërs. Het was onderweg van Amsterdam naar Kuala Lumpur en werd boven Oekraïne neergeschoten. Het onderzoek naar de toedracht van de ramp loopt al jaren.</p>  
