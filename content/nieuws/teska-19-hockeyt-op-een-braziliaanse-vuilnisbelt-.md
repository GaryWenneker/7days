---
id: 23f92bfe56b64c3380d9a2c03ec57955
type: nieuws
layout: post
title: "Teska (19) hockeyt op een Braziliaanse vuilnisbelt "
permalink: /nieuws/teska-19-hockeyt-op-een-braziliaanse-vuilnisbelt-/
date: 2022-05-11T19:16:41.067Z
author: 7biA1WiYB
excerpt: "Hockeymeiden Teska Tuijt (19), Claire Hilbrink (29) en Eveline Beljon (27) reisden deze maand af naar Brazilië. Tijdens de Olympische Spelen organiseren ze hockeyclinics in een van de armste sloppenwijken van het land. Zo hopen ze de sport daar wat meer bekendheid te geven en de kinderen een leuke middag te bezorgen.  "
seo:
  description: "Teska (19) hockeyt op een Braziliaanse vuilnisbelt "
  title: "Teska (19) hockeyt op een Braziliaanse vuilnisbelt "
---
Hockeymeiden Teska Tuijt (19), Claire Hilbrink (29) en Eveline Beljon (27) reisden deze maand af naar Brazilië. Tijdens de Olympische Spelen organiseren ze hockeyclinics in een van de armste sloppenwijken van het land. Zo hopen ze de sport daar wat meer bekendheid te geven en de kinderen een leuke middag te bezorgen.  

    <p>De drie wonen en hockeyen normaal gesproken in Nederland, maar spelen wél voor het Braziliaanse vrouwenhockeyteam. Helaas: dat doet dit jaar niet mee aan de Olympische Spelen.</p>
<p><strong>Populairder maken</strong><br>De hockeysters wilden hun sport toch wat populairder maken in Brazilië. Daarom steunen ze een <a href="https://www.facebook.com/Projeto-H%C3%B3quei-1032674036785777/" target="_blank">project</a> dat is opgezet door Brunno Mendoça, speler van het Braziliaanse mannenhockeyelftal. Zijn doel: kinderen in Jardim Gramacho stimuleren te gaan hockeyen.</p>
<p><div class="media media-element-container media-default"><div id="file-21145" class="file file-image file-image-jpeg">

        
  
  <div class="content">
    <img title="Foto: Facebook, Projeto Hóquei" height="600" width="800" class="media-element file-default" src="https://7dagen.netlify.app/sites/default/files/13920774_1128042127248967_1108573078593199628_n.jpg" alt="">  </div>

  
</div>
</div>
<p><strong>Weinig te doen</strong><br>Het dorpje Jardim Gramacho is boven op een torenhoge vuilnisbelt gebouwd. Het wordt ook wel een <em>favela</em> genoemd: Braziliaans voor sloppenwijk. De ongeveer 20.000 inwoners zijn arm. Ze hebben geen werk, geen opleiding, geen dokter in de buurt en geen auto’s, brommers of fietsen waarmee ze het dorpje even uit kunnen. Kinderen hebben er weinig te doen. Ze spelen meestal in het afval. <br><br>‘Sporten is hier onmogelijk voor kinderen’, vertelt Claire tegen de <a href="http://nos.nl/rio2016/artikel/2124310-deze-drie-meiden-leren-kinderen-hockeyen-in-de-favela-s.html" target="_blank">NOS</a>. Hockey is in de favela al helemaal niet populair. Sterker nog: veel mensen kennen de sport niet eens. ‘Sommigen hebben de sport nog nooit gezien’, laat Claire weten aan de omroep. ‘Want tv's zijn er vaak ook niet’, maakt Teska af.</p>
<p><div class="media media-element-container media-default"><div id="file-21144" class="file file-image file-image-jpeg">

        
  
  <div class="content">
    <img title="Foto: Facebook, Projeto Hóquei" height="600" width="800" class="media-element file-default" src="https://7dagen.netlify.app/sites/default/files/13879182_1128042033915643_7396615505297878151_n%20%281%29.jpg" alt="">  </div>

  
</div>
</div>
<p><strong>Eerste trainingen</strong><br>Om dat te veranderen, zamelden de meiden in een jaar tijd 315 sticks en 165 ballen in. Die werden vorige maand met een groot schip naar Brazilië gevaren en daarna in de favela afgeleverd. En deze week was het zover: de eerste trainingen konden worden gegeven.</p>
<p>Zo’n honderd kinderen hockeyden mee. ‘Ze begonnen gelijk met de hockeyballen te spelen, nog voordat ze wisten dat ze er met de stick tegenaan moesten slaan’, zegt Teska. ‘Ze hadden allemaal een glimlach op hun gezicht. Dat is het belangrijkste!'</p>
<p><em>Foto's: <a href="https://www.facebook.com/Projeto-H%C3%B3quei-1032674036785777/" target="_blank">Facebook / Projecto Hóquei. </a>Header: <a href="https://www.instagram.com/clairecarm19/" target="_blank">Instagram/Claire Hilbrink Vonk </a></em></p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
