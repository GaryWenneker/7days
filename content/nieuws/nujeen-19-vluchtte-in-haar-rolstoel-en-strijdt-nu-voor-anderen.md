---
id: 5c6c1e41d8d9489e8db55af3bc02a04a
type: nieuws
layout: post
title: "Nujeen (19) vluchtte in haar rolstoel en strijdt nu voor anderen"
permalink: /nieuws/nujeen-19-vluchtte-in-haar-rolstoel-en-strijdt-nu-voor-anderen/
date: 2022-05-11T19:16:41.067Z
author: 7biA1WiYB
excerpt: "Meer dan 5000 kilometer legde Nujeen Mustafa (19) af tijdens haar vlucht van Syrië naar Duitsland - in een rolstoel. Dit weekend is ze in Nederland om te praten over deze 'vergeten vluchtelingen'.  "
seo:
  description: "Nujeen (19) vluchtte in haar rolstoel en strijdt nu voor anderen"
  title: "Nujeen (19) vluchtte in haar rolstoel en strijdt nu voor anderen"
---
Meer dan 5000 kilometer legde Nujeen Mustafa (19) af tijdens haar vlucht van Syrië naar Duitsland - in een rolstoel. Dit weekend is ze in Nederland om te praten over deze 'vergeten vluchtelingen'.  

    <p>Het wordt de eerste keer dat Nujeen een bezoek brengt aan Nederland. 'Ik heb er al wel veel over gelezen. Vooral de geografische ligging is heel interessant. Ik las ooit dat de kans groot is dat Nederland over tweehonderd jaar voor een groot deel onder water zal liggen door de zeespiegelstijging. Dan mogen jullie wel hier naar Duitsland komen hoor!'</p>
<h3>Bootje</h3>
<p>Twee jaar geleden kwam Nujeen in Duitsland aan, na een lange, lastige tocht. Op haar zestiende vluchtte ze uit Syrië. Een voor elke vluchteling gevaarlijke en lastige tocht, maar voor Nujeen helemaal. Doordat ze te vroeg geboren is heeft ze spastische verlamming, waardoor ze niet kan lopen en in een rolstoel zit. 'Het was ook zwaar voor mijn zus, die mij de hele tocht moest duwen over hobbelige wegen. Anderen waren bang, vooral toen ik met mijn rolstoel op een bootje moest om de zee over te steken.'</p>
<p><div class="media media-element-container media-default"><div id="file-421062" class="file file-image file-image-png">

        
  
  <div class="content">
    <img alt="Interview Nujeen Mustafa" title="Beeld: EPA" height="1364" width="2046" class="media-element file-default" data-delta="1" src="https://7dagen.netlify.app/sites/default/files/Schermafbeelding%202018-02-02%20om%2015.46.14.png">  </div>

  
</div>
</div>
<h3>Verhaal</h3>
<p>Voor Nujeen had de tocht een goede afloop. Ze woont nu in Keulen en gaat er naar school. In 2016 bracht ze een boek uit waarin ze haar ervaringen deelt.</p>
<p>Nujeen heeft de wereld haar verhaal verteld. Maar ze weet dat er nog veel meer vluchtelingen zijn, die net als zij een lichamelijke beperking hebben. 'Toen ik aankwam in het vluchtelingenkamp in Griekenland was er eerst geen geschikt toilet. Op dat soort basisbehoeften heeft iedereen recht, ook als je een beperking hebt.'</p>
<h3>Plankenkoorts</h3>
<p>Zondag praat Nujeen erover tijdens een <a href="https://www.debalie.nl/agenda/podium/hrw%3a-the-forgotten-billion%3a-giving-voice-to-people-with-disabilities/uitgelicht/e_9783235/p_11770515" target="_blank">bijeenkomst</a> in Amsterdam. Spannend vindt ze het wel. 'Al is mijn verantwoordelijkheidsgevoel groter dan mijn plankenkoorts. Ik wil mijn stem laten horen en opkomen voor anderen die dat niet kunnen. Vluchtelingen zijn niet "eng", we zijn allemaal mensen.'</p>
<p><em>In onze krant lees je binnenkort een uitgebreid interview met Nujeen. <a href="https://abonneren.sevendays.nl/abonneren/abonnementen/ae/artikel" target="_blank">Nog geen abonnee? Maak dan nu met ons kennis!</a></em></p>  
