---
id: 7b576b295bb54351b45dff9e5ef37225
type: nieuws
layout: post
title: "Eerste nieuwe straaljager komt naar Nederland"
permalink: /nieuws/eerste-nieuwe-straaljager-komt-naar-nederland/
date: 2022-05-11T19:16:41.067Z
author: 7biA1WiYB
excerpt: "Jarenlang is er over gesproken en aan gewerkt, maar vanmiddag is het zover: in Leeuwarden komt het eerste nieuwe gevechtsvliegtuig van Nederland aan.  "
seo:
  description: "Eerste nieuwe straaljager komt naar Nederland"
  title: "Eerste nieuwe straaljager komt naar Nederland"
---
Jarenlang is er over gesproken en aan gewerkt, maar vanmiddag is het zover: in Leeuwarden komt het eerste nieuwe gevechtsvliegtuig van Nederland aan.  

    <p>Met een speciaal ererondje wordt er gevierd dat het toestel nu definitief in ons land is. Wist je dat...</p>
<p>1. ... het toestel voluit <strong>F-35 Lightning II</strong> heet? Vaak wordt-ie gewoon <strong>F-35</strong> genoemd. Een andere bijnaam is <em><strong>Joint Strike Fighter</strong> </em>of afgekort:<strong> JSF</strong>.</p>
<p>2. ... Nederland in totaal <strong>46 straaljagers</strong> heeft gekocht. Pas in <strong>2023 </strong>zullen ze allemaal klaar zijn.</p>
<p>3. ... het de opvolger is van de <strong>F-16</strong>? Daarmee vliegt de luchtmacht al sinds 1979. Nederland kocht er ooit 213, maar inmiddels gaan er nog maar 61 toestellen de lucht in. De komende tijd worden die vervangen door de F-35’s.</p>
<p>4. ... het toestel een beter <strong>waarschuwingssysteem </strong>en betere <strong>sensoren </strong>heeft dan zijn voorganger? Dit zorgt er bijvoorbeeld voor dat vijanden de F-35 moeilijker zien aankomen.</p>
<p>5. ... er al jarenlang wordt gewerkt aan dit nieuwe gevechtsvliegtuig? Nederland is al <strong>sinds 2002</strong> betrokken bij de ontwikkeling.</p>
<p><div class="media media-element-container media-default"><div id="file-538776" class="file file-image file-image-jpeg">

        
  
  <div class="content">
    <img alt="ANP - JSF - F-35" title="Foto: ANP" height="3000" width="4500" class="media-element file-default" data-delta="1" src="https://original.sevendays.nl/sites/default/files/ANP-374552324.jpg">  </div>

  
</div>
</div>
<p>6. ... de straaljager bijna <strong>16 meter</strong> lang is? Het toestel weegt <strong>13.198 kilo</strong> als-ie leeg is en mag bij vertrek niet zwaarder zijn dan <strong>30.886 kilo</strong>. Met een volle tank kan de straaljager ruim <strong>2000 kilometer</strong> vliegen.</p>
<p>7. ... defensie ze wil inzetten voor <strong>missies in het buitenland</strong>? Het toestel moet onder andere luchtgevechten uitvoeren, gronddoelen aanvallen en militairen helpen vanuit de lucht.</p>
<p>8. ... er de afgelopen jaren veel gedoe over was omdat de ontwikkeling, bouw en het onderhoud van de toestellen <strong>steeds duurder</strong> werd? Voor de nieuwe straaljagers betaalt Nederland miljarden euro’s.</p>
<p>9. ... de straaljagers worden gemaakt in <strong>Italië </strong>en de <strong>Verenigde Staten</strong>?</p>
<p>10. ... het niet de eerste keer is dat er een F-35 in Nederland is? Tijdens de <strong>Luchtmachtdagen </strong>in 2016 en afgelopen juni (zie foto hierboven) waren er al toestellen in het land. Tijdelijk, dat wel.</p>  
