---
id: 1d5119202d2e415f8e91713dbb4be99f
type: nieuws
layout: post
title: "4 vragen over het nieuwe vliegveld van Turkije"
permalink: /nieuws/4-vragen-over-het-nieuwe-vliegveld-van-turkije/
date: 2022-05-11T19:16:41.067Z
author: 7biA1WiYB
excerpt: "Het grote vliegveld in het Turkse Istanbul is eindelijk klaar voor gebruik. Afgelopen weekend is de hele inboedel van het oude vliegveld naar 40 kilometer verderop verhuisd. Waarom moest dit nieuwe Istanbul Airport er eigenlijk komen?  "
seo:
  description: "4 vragen over het nieuwe vliegveld van Turkije"
  title: "4 vragen over het nieuwe vliegveld van Turkije"
---
Het grote vliegveld in het Turkse Istanbul is eindelijk klaar voor gebruik. Afgelopen weekend is de hele inboedel van het oude vliegveld naar 40 kilometer verderop verhuisd. Waarom moest dit nieuwe Istanbul Airport er eigenlijk komen?  

    <h3>1. Waarom heeft Istanbul een nieuw vliegveld?</h3>
<p>Het oude vliegveld van Istanbul, <em>Atatürk</em>, kon niet verder uitbreiden. Rondom <em>Atatürk</em> was alles al volgebouwd. Wilde de luchthaven dus groeien, dan moesten ze met een andere oplossing komen. Die vonden ze door zo’n veertig kilometer verderop een compleet nieuw vliegveld te bouwen.</p>
<p>Het was heel belangrijk voor Turkije om het vliegveld uit te breiden. Istanbul is een groot knooppunt in het wereldwijde luchtverkeer, doordat het heel centraal ligt. Veel passagiers vliegen via deze Turkse stad. Maar een paar andere landen vinden het ook interessant om het knooppunt van de wereld te zijn. De concurrentie ligt dus op de loer. Om vliegtuigmaatschappijen als <em>Emirates</em>, <em>Qatar Airways</em> en <em>Etihad</em> voor te blijven, moesten Istanbul en <em>Turkish Airlines</em> dus wel uitbreiden.<br> </p>
<h3>2. Waarom zijn er zoveel protesten geweest?</h3>
<p>De bouw van <em>Istanbul Airport</em> begon op 3 mei 2013. Het heeft dus bijna zes jaar geduurd. De bouw heeft aardig wat boze gezichten opgeleverd. De Turkse krant <em>Cümhuriyet</em> zei vorig jaar dat het meer dan vierhonderd werknemers het leven heeft gekost. De nabestaanden zouden betaald worden om hierover te zwijgen. De Turkse overheid zei daarna dat er 'maar' 27 mensen om het leven kwamen. In september vorig jaar staakten sommige arbeiders uit protest tegen onveilige werkomstandigheden en het te laat uitbetalen van het salaris. Ook zou er ongedierte rondlopen tussen de slaapplekken. Uiteindelijk dreigde de werkgever het salaris van de stakers in te houden als ze niet terugkeerden naar hun werk.</p>
<h3>3. Wat is er afgelopen weekend gebeurd?</h3>
<p>Afgelopen weekend was de laatste klus. Alle spullen moesten van het oude vliegveld (<em>Atatürk</em>) verplaatst worden naar het nieuwe <em>Istanbul Airport</em>. ‘De Grote Verhuizing’ begon op vrijdagmorgen en was zaterdagnacht pas afgerond. Twaalf uur lang waren er geen vluchten van en naar Istanbul. Om alles, van golfkarretjes tot aan complete vliegtuigen, veilig en snel te kunnen verhuizen  waren zelfs een aantal wegen afgesloten.</p>
<h3>4. En wat nu?</h3>
<p>Vanaf nu zul je niet meer op <em>Atatürk</em> landen als je naar Istanbul komt, maar op <em>Istanbul Airport</em>. Het oude vliegveld kreeg ieder jaar zo’n 68 miljoen bezoekers. Het nieuwe moet binnen zeven jaar zo’n tweehonderd miljoen bezoekers trekken. Een flinke uitbreiding dus!</p>  
