---
id: 76bfaa8eb19944e1a2755f4eedadcd1b
type: nieuws
layout: post
title: "Rotterdam eerste grote stad met volledig vuurwerkverbod"
permalink: /nieuws/rotterdam-eerste-grote-stad-met-volledig-vuurwerkverbod/
date: 2022-05-11T19:16:41.067Z
author: 7biA1WiYB
excerpt: "Voor de komende jaarwisseling wil Rotterdam een algeheel vuurwerkverbod opleggen. Nu ook de VVD in Rotterdam voor is, is er in de gemeenteraad (eindelijk) een meerderheid vóór een vuurwerkverbod voor particulieren. Het is daarmee de eerste van de vier grote steden die dit invoert.  "
seo:
  description: "Rotterdam eerste grote stad met volledig vuurwerkverbod"
  title: "Rotterdam eerste grote stad met volledig vuurwerkverbod"
---
Voor de komende jaarwisseling wil Rotterdam een algeheel vuurwerkverbod opleggen. Nu ook de VVD in Rotterdam voor is, is er in de gemeenteraad (eindelijk) een meerderheid vóór een vuurwerkverbod voor particulieren. Het is daarmee de eerste van de vier grote steden die dit invoert.  

    <p>Eigenlijk wil de VVD geen volledig verbod, maar alleen een afsteekverbod voor knalvuurwerk en vuurpijlen. Omdat de Algemene Plaatselijke Verordening (APV) geen onderscheid maakt steunt de partij een algeheel verbod.</p>
<h3>Loodzwaar werk</h3>
<p>De aanleiding voor deze wending van de VVD in Rotterdam zijn de incidenten en het geweld bij de afgelopen jaarwisseling, dat laat de afdeling weten op hun <a href="https://rotterdam.vvd.nl/nieuws/37917/voor-vuurwerkverbod-in-rotterdam" target="_blank">site</a>. Volgens de partij zorgt vuurwerk ieder jaar voor veel overlast en verwondingen. Een andere reden die meespeelt is de oproep van de politie en andere hulpverleners. Daarover zegt de partij: 'Wij staan pal voor de mannen en vrouwen die voor onze veiligheid loodzwaar werk verrichten.'</p>
<p>De VVD-afdeling stelt wel als voorwaarde dat er door de gemeente geld wordt vrijgemaakt voor het afsteken van professionele vuurwerkshows in alle wijken. Dat zijn er veertien in totaal. Burgemeester Aboutaleb heeft laten weten dat hij bereid is dit voorstel te onderzoeken. Ook wil hij gaan kijken of het mogelijk is om evenementen te organiseren als alternatief voor het zelf afsteken van vuurwerk. Aan <a href="https://www.rijnmond.nl/nieuws/190530/Aboutaleb-landelijk-vuurwerkverbod-nu-onvermijdelijk" target="_blank">Rijnmond </a>liet de burgemeester weten dat-ie liever ziet dat het kabinet een maatregel invoert die voor heel Nederland geldt.</p>
<h3>Apeldoorn</h3>
<p>De vier grote gemeenten, te weten Amsterdam, Rotterdam, Den Haag en Utrecht, roepen het kabinet al langer op om een verbod op knalvuurwerk en vuurpijlen in te voeren. Dat is tot op heden nog niet gebeurd. In Amsterdam zijn er sinds 2016 meer vuurwerkvrije zones bij gekomen, maar die aanpak is wat burgemeester Halsema betreft achterhaald. Komende donderdag praat de Amsterdamse gemeenteraad verder over een mogelijk algeheel vuurwerkverbod. De stad Apeldoorn besloot in oktober - als eerste Nederlandse gemeente - om een algeheel vuurwerkverbod in stellen bij de komende jaarwisseling.</p>
<p>In de Tweede Kamer is nu ook een meerderheid vóór een verbod op gevaarlijk vuurwerk. Maar welk vuurwerk daar dan onder valt, blijft onduidelijk.</p>
  
