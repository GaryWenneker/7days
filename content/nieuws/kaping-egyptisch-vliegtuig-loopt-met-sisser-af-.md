---
id: 52c8fd729cc0433d8a24f82a0546552d
type: nieuws
layout: post
title: "Kaping Egyptisch vliegtuig loopt met sisser af "
permalink: /nieuws/kaping-egyptisch-vliegtuig-loopt-met-sisser-af-/
date: 2022-05-11T19:16:41.067Z
author: 7biA1WiYB
excerpt: "Grote spanning vandaag rond een Egyptisch vliegtuig. De Airbus werd vanochtend gekaapt door een man die zei dat hij een bomgordel droeg. De piloot maakte een noodlanding op een vliegveld in Cyprus. Dit is wat er tot nu toe bekend is over de kaping:  "
seo:
  description: "Kaping Egyptisch vliegtuig loopt met sisser af "
  title: "Kaping Egyptisch vliegtuig loopt met sisser af "
---
Grote spanning vandaag rond een Egyptisch vliegtuig. De Airbus werd vanochtend gekaapt door een man die zei dat hij een bomgordel droeg. De piloot maakte een noodlanding op een vliegveld in Cyprus. Dit is wat er tot nu toe bekend is over de kaping:  

    <p>​<strong>• </strong>Vanmorgen vroeg steeg een toestel van EgyptAir op uit Alexandrië (Egypte). Aan boord: 55 passagiers en zeven bemanningsleden. De bestemming was hoofdstad Caïro. Maar daar is het vliegtuig niet aangekomen.</p>
<p><strong>• </strong>Tijdens de vlucht meldde een man zich bij de piloot. Hij zei dat hij een bomgordel droeg. Hij dreigde het toestel op te blazen als de piloot niet precies deed wat hij vroeg. De kaper dwong de piloot naar Cyprus te vliegen. Daar maakte de piloot een noodlanding op het vliegveld van de stad Larnaca.</p>
<p><strong>• </strong> Het vliegtuig staat op een afgelegen deel van de luchthaven. Al het vliegverkeer is stilgelegd.</p>
<p><strong>• </strong>Volgens de Egyptische autoriteiten is de kaper een Egyptenaar. De man zou asiel willen aanvragen op Cyprus, waar zijn ex-vrouw woont. Na de landing zou de kaper hebben geëist dat de politie een brief afleverde bij zijn ex-vrouw. Volgens ooggetuigen gooide hij de brief uit een raam van de cockpit. </p>
<p><strong>• </strong>Ondertussen hield hij de passagiers en de bemanning gevangen. Na een tijdje liet hij de meeste passagiers gaan.</p>
<p><div class="media media-element-container media-default"><div id="file-17252" class="file file-image file-image-jpeg">

        
  
  <div class="content">
    <img title="De vrijgelaten passagiers op het vliegveld  Foto AFP" height="607" width="850" class="media-element file-default" src="https://7dagen.netlify.app/sites/default/files/ANP-43432783-klein.jpg" alt="">  </div>

  
</div>
</div>
<p><strong>• </strong>De gijzelaars die nog overbleven, waren vier bemanningsleden en drie passagiers, onder wie een 56-jarige Nederlander.</p>
<p><strong>• </strong>Vroeg in de middag werd ook de Nederlander vrijgelaten. Volgens het Nederlandse ministerie van Buitenlandse Zaken gaat het naar omstandigheden goed met hem. In totaal zaten zes Nederlanders in het vliegtuig.</p>
<p><strong>• </strong>Rond een uur of twee wisten nog eens vijf inzittenden het vliegtuig veilig te verlaten. Eentje van hen ontsnapte via een raam. Een paar minuten later kwam de kaper met opgeheven armen het vliegtuig uit. Hij is gearresteerd.</p>
<p><strong>• </strong>Een van de inzittenden, de Britse Ben Innes, was niet heel bang tijdens de kaping. Hij <a href="http://www.dailymail.co.uk/news/article-3514129/Man-took-selfie-EgyptAir-hijacker-revealed-26-year-old-Brit-held-hostage-plane.html" target="_blank">liet zich</a>, in de uren dat het vliegtuig op de grond stond, op de foto zetten met de kaper. </p>
<p><div class="media media-element-container media-default"><div id="file-17255" class="file file-image file-image-png">

        
  
  <div class="content">
    <img height="480" width="850" class="media-element file-default" src="https://7dagen.netlify.app/sites/default/files/kaping.png" alt="">  </div>

  
</div>
</div>
<p><strong>• </strong>De president van Cyprus zegt dat de kaper 'geen terroristisch motief' had. Het had volgens hem dus niks te maken met terrorisme of bijvoorbeeld IS. Volgens een woordvoerder van het Cypriotische ministerie van Buitenlandse Zaken had de kaper psychische problemen. Zijn ex-vrouw zou ook naar het vliegveld zijn gekomen om te helpen de kaping te beëindigen.</p>
<p><strong>• </strong>En die bomgordel? Die was nep. Dat maakte EgyptAir aan het eind van de middag bekend.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuws-app</a> of neem een <a href="https://7dagen.netlify.app/abonnement">proefabonnement</a> op de papieren 7Days!</em></p>  
