---
id: 586899ad3b0946918465b833f617fb94
type: nieuws
layout: post
title: "Meeste baasjes kennen hun kat slecht (test het zelf!)"
permalink: /nieuws/meeste-baasjes-kennen-hun-kat-slecht-test-het-zelf!/
date: 2022-05-11T19:16:41.067Z
author: 7biA1WiYB
excerpt: "Als Moos boos is, blaast hij. Als Nala spint, is ze tevreden. En als Simba zijn oortjes naar achter trekt, is hij chagrijnig. Zo gemakkelijk is het toch om je kat te lezen? Nou, nee dus, zo blijkt nu uit een groot internationaal onderzoek.  "
seo:
  description: "Meeste baasjes kennen hun kat slecht (test het zelf!)"
  title: "Meeste baasjes kennen hun kat slecht (test het zelf!)"
---
Als Moos boos is, blaast hij. Als Nala spint, is ze tevreden. En als Simba zijn oortjes naar achter trekt, is hij chagrijnig. Zo gemakkelijk is het toch om je kat te lezen? Nou, nee dus, zo blijkt nu uit een groot internationaal onderzoek.  

    <p>Vrijwel elk kattenbaasje denkt zijn of haar kat door en door te kennen, maar volgens Canadese wetenschappers zijn we slechter dan we denken in het interpreteren van de gezichtsuitdrukkingen van onze kat.</p>
<h3>Kattenfilmpjes</h3>
<p>De onderzoekers van de Canadese University of Guelph in Ontario vroegen zesduizend proefpersonen uit 85 landen om naar kattenfilmpjes te kijken en vervolgens te bepalen welke stemming de katten in de filmpjes hadden.</p>
<p>De proefpersonen scoorden minder dan 60 procent van de antwoorden goed. Over het algemeen deden de vrouwelijke proefpersonen het beter dan de mannelijke. En, niet helemaal onlogisch, vooral mensen die beroepsmatig bezig zijn met katten, zoals dierenartsen, scoorden bovengemiddeld hoog.</p>
<h3>Test je kattenkennis</h3>
<p>Denk jij je kat goed te kennen? <a href="https://catdogwelfare.wixsite.com/catfaces/cat-faces-interactive-quiz" target="_blank">Hier kun je een korte versie van het onderzoek doen.</a></p>  
