---
id: 09ce709f772e4186815e7470e8f7bd54
type: nieuws
layout: post
title: "Aandacht voor geweld tegen transgenders"
permalink: /nieuws/aandacht-voor-geweld-tegen-transgenders/
date: 2022-05-11T19:16:41.067Z
author: 7biA1WiYB
excerpt: "Vermoord worden omdat je uitkomt voor wie je bent. Het gebeurde dit jaar minstens 331 transgenders wereldwijd. Vandaag worden die slachtoffers met Transgender Gedenkdag herdacht.   "
seo:
  description: "Aandacht voor geweld tegen transgenders"
  title: "Aandacht voor geweld tegen transgenders"
---
Vermoord worden omdat je uitkomt voor wie je bent. Het gebeurde dit jaar minstens 331 transgenders wereldwijd. Vandaag worden die slachtoffers met Transgender Gedenkdag herdacht.   

    <p>Het aantal mensen dat is vermoord om hun transgender-zijn werd vastgesteld door het <em>Transgender Murder Monitoring Project</em> . Zij kwamen uit op 331 gevallen maar waarschijnlijk zijn het nog meer mensen omdat niet alle slachtoffers worden geregistreerd, vertelde het Transgender Netwerk Nederland (TNN) aan de <a href="https://nos.nl/artikel/2311264-herdenking-van-zeker-331-moorden-op-transgenders-wereldwijd.html" target="_blank">NOS</a>. Van die geregistreerde gevallen, vonden 130 moorden plaats in Brazilië en 63 in Mexico.</p>
<h3>Geweld in Nederland</h3>
<p>De gedenkdag ontstond in 1999 in de Verenigde Staten, maar wordt nu in steeds meer landen georganiseerd. In de Singelkerk in Amsterdam is vandaag ook een bijeenkomst om de slachtoffers te herdenken. Ook in Nederland is er veel geweld tegen transgenders, blijkt uit onderzoek van het TNN. 60 procent van de ondervraagde transgenders voelt zich onveilig en 14 procent heeft te maken gehad met bedreiging of geweld. Daarnaast hebben transgenders volgens het TNN dagelijks te maken met discriminatie.</p>  
