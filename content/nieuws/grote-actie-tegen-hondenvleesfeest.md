---
id: 3d83a833a633417c82a292c5d4102068
type: nieuws
layout: post
title: "Grote actie tegen hondenvleesfeest"
permalink: /nieuws/grote-actie-tegen-hondenvleesfeest/
date: 2022-05-11T19:16:41.067Z
author: 7biA1WiYB
excerpt: "Gruwel jij bij de gedachte aan een hapje geroosterde hond? Daarin sta je niet alleen. Ook in landen waar het eten van hondenvlees een eeuwenoude gewoonte was, komt er steeds meer protest tegen de traditie. Miljoenen mensen hebben nu een petitie ondertekend tegen het jaarlijkse Dog Meat Festival. Vier vragen over dit Chinese zomerfeest.  "
seo:
  description: "Grote actie tegen hondenvleesfeest"
  title: "Grote actie tegen hondenvleesfeest"
---
Gruwel jij bij de gedachte aan een hapje geroosterde hond? Daarin sta je niet alleen. Ook in landen waar het eten van hondenvlees een eeuwenoude gewoonte was, komt er steeds meer protest tegen de traditie. Miljoenen mensen hebben nu een petitie ondertekend tegen het jaarlijkse Dog Meat Festival. Vier vragen over dit Chinese zomerfeest.  

    <p><strong>Hondenvleesfeest?</strong><br>Het festival in het zuidoost-Chinese stadje Yulin luistert eigenlijk naar de naam: <em>Lychee and Dog Meat Festival</em>. Het is een eetfestijn, om te vieren dat de zomer is begonnen. Het wordt gehouden rond de langste dag van het jaar. Dit jaar gaat het festival op 21 juni van start. De festivalgangers komen er om, zoals de naam al doet vermoeden, naar hartenlust lychees en hondenvlees te eten. Ieder jaar zouden er tijdens dit zomerfeest duizenden honden worden opgegeten. Kat kun je er trouwens ook op je bordje krijgen. Door de vruchten en het vlees te eten zou je beter tegen de zomerse hitte kunnen, is de gedachte. Dat schrijft de nieuwsdienst van Yulin tenminste op de Chinese blog-site Weibo.<br><div class="media media-element-container media-default"><div id="file-19469" class="file file-image file-image-jpeg">

        
  
  <div class="content">
    <img title="Een hondenvleeskraampje in Yulin in 2015  Foto AFP" height="538" width="850" class="media-element file-default" src="https://7dagen.netlify.app/sites/default/files/AFP-33133922dog%20meat0klein.jpg" alt="">  </div>

  
</div>
</div><br><strong>Maar dat is toch bijgeloof?</strong><br>Zeker. En dan zijn er ook nog sterke aanwijzingen dat de dieren slecht behandeld worden. Dat bleek vorig jaar uit beelden van een verborgen camera. Zij zijn gemaakt door een Chinese medewerker van de Amerikaanse dierenrechtenorganisatie <em>Humane Society International. </em>Die deed alsof hij een vleeshandelaar was. Zo kon hij stiekem rondkijken in een slachthuis in Yulin. Op de beelden zie je verwaarloosde honden, en katten, met een heleboel tegelijk opgepropt in kleine hokjes of manden zitten. En slagers die de dieren doodknuppelen. Sommige dieren worden zelfs leven gevild. 'Yulin is een nachtmerrie, niet een feest', zegt <em>Humane Society.</em><br><div class="media media-element-container media-default"><div id="file-19470" class="file file-image file-image-jpeg">

        
  
  <div class="content">
    <img title="Anti-Yulin-protest eind vorige week in Beijing  Foto AFP" height="3203" width="4857" class="media-element file-default" src="https://7dagen.netlify.app/sites/default/files/AFP-46074466.jpg" alt="">  </div>

  
</div>
</div><br><strong>Afschaffen dan!</strong><br>Graag. Maar bij zo'n eeuwenoude en diep ingebakken traditie is dat vaak lastig voor elkaar te krijgen. Gelukkig sluiten steeds meer internationale organisaties zich aan bij de campagne van <em>Humane Society</em>. En ook in China zelf zijn er steeds meer mensen die vinden dat Yulin moet stoppen. Zeker nu Chinese rolmodellen zoals popster Chen Kun en actrices Yang Mi en Fan Bingbing de actie steunen. Er zijn nu maar liefst 11 miljoen handtekeningen opgehaald. Die zijn eind vorige week in Beijing overhandigd aan een vertegenwoordiger van de stad Yulin. Buiten stonden activisten met posters van honden en de tekst: 'Ik ben niet jouw diner.' Waarschijnlijk zal het festival dit jaar gewoon doorgaan. Maar één ding is zeker: het protest ertegen zal alleen maar sterker worden. Tot uiteindelijk de dag komt dat het hondenvleesfeest definitief verboden wordt.
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
