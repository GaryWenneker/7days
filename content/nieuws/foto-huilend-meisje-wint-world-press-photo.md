---
id: e26df32317e54e04b5ff1f92cb5eca6c
type: nieuws
layout: post
title: "Foto huilend meisje wint World Press Photo"
permalink: /nieuws/foto-huilend-meisje-wint-world-press-photo/
date: 2022-05-11T19:16:41.067Z
author: 7biA1WiYB
excerpt: "Een klein huilend meisje aan de Amerikaanse grens. Met deze foto won de Amerikaanse fotograaf John Moore gisteren de World Press Photo, een belangrijke fotoprijs.  "
seo:
  description: "Foto huilend meisje wint World Press Photo"
  title: "Foto huilend meisje wint World Press Photo"
---
Een klein huilend meisje aan de Amerikaanse grens. Met deze foto won de Amerikaanse fotograaf John Moore gisteren de World Press Photo, een belangrijke fotoprijs.  

    <p>Op de foto staat Yanele Sanchez afgebeeld, een meisje uit Honduras dat samen met haar moeder probeert om de Amerikaanse grens vanuit Mexico over te steken. Op de foto is te zien hoe haar moeder wordt gefouilleerd door de grenspolitie. De situatie op de foto staat symbool voor het strenge migrantenbeleid van president Trump. De jury was vooral onder de indruk van de details vastgelegd door de fotograaf. </p>
<h3>78.801 foto's</h3>
<p>Het was dit jaar de 62e keer dat de jaarlijkse fotowedstrijd<em> World Press Photo</em> plaatsvond. Elk jaar worden hier de beste foto’s van het afgelopen jaar gekozen in verschillende categorieën. In totaal werden er dit jaar 78.801 foto’s ingezonden door 4738 fotografen uit 128 verschillende landen.</p>
<h3>Nederland</h3>
<p>Ook twee Nederlandse fotografen vielen in de prijzen. De Nederland-Zweedse fotograaf Pieter ten Hoopen won in de nieuwe categorie <em>World Press Photo Story of the Year</em>. Op zijn foto’s vertelt hij het verhaal van grote groep vluchtelingen die vanuit Midden-Amerika naar de Amerikaanse grens trekt. De Nederlandse Jasper Doest ging naar huis met twee prijzen voor zijn foto’s <em>Flamingo Socks</em> en <em>Meet Bob</em>. </p>
<p><em>Zie hieronder een van de foto's van Ten Hoopen: </em></p>
<p><div class="media media-element-container media-default"><div id="file-536852" class="file file-image file-image-png">

        
  
  <div class="content">
    <img alt="ANP" title="World Press Photo 2019" height="719" width="718" class="media-element file-default" data-delta="1" src="https://original.sevendays.nl/sites/default/files/Schermafbeelding%202019-04-12%20om%2010.49.32.png">  </div>

  
</div>
</div>
<p>Benieuwd naar de foto’s van Moore, Ten Hoopen en Doest? Alle winnende foto’s zijn vanaf zaterdag te zien in een tentoonstelling in <a href="https://www.nieuwekerk.nl/tentoonstellingen/world-press-photo-2019/">De Nieuwe Kerk</a> in Amsterdam.</p>  
