---
id: d867314feffe4dd7bb12f8f37c10f04d
type: nieuws
layout: post
title: "3 vragen over salafistische scholen"
permalink: /nieuws/3-vragen-over-salafistische-scholen/
date: 2022-05-11T19:16:41.067Z
author: 7biA1WiYB
excerpt: "'Een ander geloof? Dan moet je de doodstraf krijgen!' Dat is een van de dingen die kinderen leren op salafistische scholen. Journalisten kwamen hier achter door onderzoek te doen. Wat was dit voor onderzoek? En wat is het salafisme eigenlijk?   "
seo:
  description: "3 vragen over salafistische scholen"
  title: "3 vragen over salafistische scholen"
---
'Een ander geloof? Dan moet je de doodstraf krijgen!' Dat is een van de dingen die kinderen leren op salafistische scholen. Journalisten kwamen hier achter door onderzoek te doen. Wat was dit voor onderzoek? En wat is het salafisme eigenlijk?   

    <h3>1. Wat is het salafisme?</h3>
<p>Het salafisme is een stroming binnen de islam. Er is dus maar een deel van de moslims die salafist is. Salafisten zijn conservatief. Dan ben je eigenlijk tegen verandering en je houdt dingen het liefst zoals ze zijn. Salafisten keuren alle andere stromingen binnen de islam af, en ze zijn ook tegen andere geloven. Salafisten houden zich daarnaast aan strenge regels. Zo vinden ze dat mannen en vrouwen op veel plekken gescheiden moeten zijn en dat feesten als verjaardagen niet gevierd moeten worden.</p>
<h3>2. Wat zijn salafistische scholen?</h3>
<p>Op ongeveer vijftig plekken in Nederland, in moskees bijvoorbeeld, krijgen kinderen les in het salafisme. Het gaat om meer dan duizend kinderen. Zij gaan overdag naar een 'gewone' school en in het weekend of de avonden naar een salafistische school. Daar leren ze dus bijvoorbeeld dat mensen met een ander geloof of homoseksuelen de doodstraf moeten krijgen. En dat je als je volwassen bent, moet vertrekken uit het ongelovige Nederland en in een islamitisch land moet gaan wonen. </p>
<h3>3. Hoe werd dit onderzoek gedaan?</h3>
<p>Om erachter te komen wat kinderen leren op deze scholen hebben journalisten van <em>NRC</em> en <em>Nieuwsuur</em> geluisterd naar geluids- en video-opnames van de lessen die mensen van de salafistische scholen zelf online hadden gezet. Daarin kwamen ze al een hoop heftige dingen tegen. Ook deden de journalisten net alsof ze ouders waren van een kind dat ze misschien naar een salafistische scholen wilden sturen. Voordat ze het kind zogenaamd zouden inschrijven, wilden ze graag nog even het lesmateriaal bekijken. Dat lukte, en ook hier kwamen ze weer schokkende dingen tegen. </p>
<p>Veel politici zijn geschrokken van de heftige dingen die de kinderen leren. Ook een sjeik, imam en islamdocent die werken in moskeeën, zeggen dat ze de salafistische lessen 'afschuwelijk' vinden. </p>  
