---
id: 919b966c1b894be9b3a99132bf686d05
type: nieuws
layout: post
title: "Steeds minder drop-outs"
permalink: /nieuws/steeds-minder-drop-outs/
date: 2022-05-11T19:16:41.067Z
author: 7biA1WiYB
excerpt: "Dat cijfer moet echt lager! Dit zul je niemand uit de onderwijswereld horen zeggen. Onderwijs-minister Jet Bussemaker zei het vandaag wél. Het ging dan ook om het aantal voortijdige schoolverlaters. Dat aantal ís al flink gezakt. En dat is goed nieuws. Maar het kan altijd nog beter, vindt de ze. Drop-outs in zes cijfers.  "
seo:
  description: "Steeds minder drop-outs"
  title: "Steeds minder drop-outs"
---
Dat cijfer moet echt lager! Dit zul je niemand uit de onderwijswereld horen zeggen. Onderwijs-minister Jet Bussemaker zei het vandaag wél. Het ging dan ook om het aantal voortijdige schoolverlaters. Dat aantal ís al flink gezakt. En dat is goed nieuws. Maar het kan altijd nog beter, vindt de ze. Drop-outs in zes cijfers.  

    <p><strong>71.000</strong><br>Zoveel jongeren zeiden in het schooljaar 2001-2002 de schoolbankjes vaarwel zonder een diploma te hebben gehaald. Behoorlijk veel. En niet zo best, want met een diploma op zak is de kans op een betere toekomst nu eenmaal groter. Hoog tijd voor een betere aanpak, zei het ministerie van Onderwijs destijds. En kwam met een actieplan.<br><br><strong>38.600</strong><br>Het aantal leerlingen dat in 2010-2011 diplomaloos wegging van school. Een duidelijke daling dus ten opzichte van acht jaar eerder.<br><br><strong>50%</strong><br>Bijna de helft van de jongeren die stopt met school heeft het idee dat niemand heeft geprobeerd ze tegen te houden. Dat bleek in 2012 uit onderzoek van de Universiteit Maastricht onder ruim 2000 jongeren die voortijdig gestopt waren. Een op de vijf zei met niemand te hebben gesproken over hun keuze.</p>
<p><div class="media media-element-container media-default"><div id="file-16102" class="file file-image file-image-jpeg">

        
  
  <div class="content">
    <img title="ANP" height="500" width="751" class="media-element file-default" src="https://7dagen.netlify.app/sites/default/files/jet.jpg" alt="">  </div>

  
</div>
</div><br><em>Minister Jet Bussemaker</em><br><br><strong>25.000</strong><br>Zoveel schoolverlaters moeten er maximaal zijn rond 2016. Dat werd in 2012 vastgesteld door de toenmalige minister van Onderwijs, Marja van Bijsterveldt. Ze plakte er een aantal maatregelen aan vast in de hoop dat het streefgetal gehaald zou worden. En dat is gelukt, want…<br><br><strong>24.451</strong><br>Dat is het aantal jongeren dat vorig jaar hun middelbare school of mbo-opleiding beëindigde zonder diploma. Dat laat het ministerie van Onderwijs vandaag weten. Dat het zo goed gaat komt door een stevige verzuimaanpak, zegt het ministerie. Scholen, wethouders en leerplichtambtenaren werken samen. Ze spreken de uitvallers persoonlijk aan en maken een plan om de boel toch weer op de rit te krijgen. Met succes, blijkt nu dus. De betere begeleiding krijgt een dikke pluim van de onderwijsminister. ‘Erg goed dat meer jongeren met succes hun opleiding afronden en daardoor een beter toekomstperspectief hebben’, zegt Bussemaker.<br><br><strong>20.000</strong><br>Helemaal tevreden is ze nog niet. Ze vindt dat het aantal schoolverlaters binnen vijf jaar nog verder gedaald moet zijn. Naar 20.000. Maximaal. Een <em>Goed </em>en ook een <em>Ga zo door</em> dus van de minister.  
