---
id: ff2c51f3406c41a1bbb3bb641c3d8215
type: nieuws
layout: post
title: "Abraham Keita (17) wint Kindervredesprijs"
permalink: /nieuws/abraham-keita-17-wint-kindervredesprijs/
date: 2022-05-11T19:16:41.067Z
author: 7biA1WiYB
excerpt: "Hij groeide op in West Point, de grootste sloppenwijk van Liberia. En raakte gewend aan een dagelijkse portie dikke ellende. Maar op een dag nam Abraham Keita (nu 17) een besluit. 'Ik ging alles doen wat ik kon om op te komen voor de kinderen in mijn land.' En dat deed hij. Maandag kreeg hij er in de Ridderzaal in Den Haag de Internationale Kindervredesprijs 2015 voor.  "
seo:
  description: "Abraham Keita (17) wint Kindervredesprijs"
  title: "Abraham Keita (17) wint Kindervredesprijs"
---
Hij groeide op in West Point, de grootste sloppenwijk van Liberia. En raakte gewend aan een dagelijkse portie dikke ellende. Maar op een dag nam Abraham Keita (nu 17) een besluit. 'Ik ging alles doen wat ik kon om op te komen voor de kinderen in mijn land.' En dat deed hij. Maandag kreeg hij er in de Ridderzaal in Den Haag de Internationale Kindervredesprijs 2015 voor.  

    <p>Abraham Keita maakt zich sterk voor de kinderen en jongeren in Liberia. Een land waar veel armoede heerst en waar geweld tegen jongeren en kinderen aan de orde van de dag is. </p>
<p>Vooral meisjes zijn daar het slachtoffer van. Rond de 120 miljoen meisjes onder de twintig hebbenÂ ooit te maken gehad met verkrachting. Dat is 1 op de 10. De daders blijven vaak ongestraft. Abraham, die zich graag Keita laat noemen, vindt dat niet normaal.<br><br><strong>Vreedzame marsen</strong><br>'Ik besloot op mijn negende dat er iets moest veranderen. En dat ik daar keihard mijn best voor wilde doen', vertelde Keita vandaag vlak voor de prijsuitreiking aan <em>7Days</em>. Hij heeft zich dik en dwars aan die belofte gehouden. Acht jaar lang al organiseert Keita vreedzame marsen om aandacht te vragen voor het voortdurende geweld tegen kinderen.<div class="media media-element-container media-default"><div id="file-12988" class="file file-image file-image-jpeg">

        
  
  <div class="content">
    <img height="3252" width="4000" style="font-size: 13.008px; line-height: 1.538em;" class="media-element file-default" src="https://7dagen.netlify.app/sites/default/files/ANP-34956527.jpg" alt="">  </div>

  
</div>
</div>
<p>Onophoudelijk pleit hij ervoor dat de politie meer moet doen om daders op te sporen en te straffen. En hij zit in het Kinderparlement in Liberia. Daar stapt hij onverschrokken op politici af om ze erop te wijzen dat ze meer moeten doen om de boel beter te maken. 'De daden van deze bijzondere jongen overstijgen de landsgrenzen van Liberia. Keita is een internationaal voorbeeld. Hij laat zien dat geweld tegen kinderen niet onbestraft mag blijven', aldus de jury van de Kindervredesprijs.</p>
<p>In de papieren <em>7Days </em>van vrijdag lees je een interview met Keita waarin hij vertelt over die bewuste dag waarop hij zijn besluit nam. En over de sloppenwijk waar hij woont. En over zijn dromen. </p>
<p><em>Meer over de Internationale Kindervredesprijs en alle vorige winnaars lees je <a href="https://7dagen.netlify.app/archief/tien-jaar-kindervredesprijs">hier</a>.</em></p>  
