---
id: 571308991f534215b62a1733b31d5a24
type: nieuws
layout: post
title: "Wouter is in Noorwegen voor enorme militaire oefening"
permalink: /nieuws/wouter-is-in-noorwegen-voor-enorme-militaire-oefening/
date: 2022-05-11T19:16:41.067Z
author: 7biA1WiYB
excerpt: "2.200 Nederlandse soldaten zijn in Noorwegen voor de grootste militaire oefening sinds jaren: Trident Juncture. Zij oefenen met dertig andere landen om zo goed mogelijk samen te werken. Wouter (19) uit Hoogeveen is chauffeur van een ziekenauto en vertelt.  "
seo:
  description: "Wouter is in Noorwegen voor enorme militaire oefening"
  title: "Wouter is in Noorwegen voor enorme militaire oefening"
---
2.200 Nederlandse soldaten zijn in Noorwegen voor de grootste militaire oefening sinds jaren: Trident Juncture. Zij oefenen met dertig andere landen om zo goed mogelijk samen te werken. Wouter (19) uit Hoogeveen is chauffeur van een ziekenauto en vertelt.  

    <p>'Ik vind het echt geweldig om hier te zijn! Vroeger was ik al vaak met stokken van wapens aan het spelen en ik heb altijd gezegd dat ik bij defensie zou gaan. Een tijd later werd mijn vader ziek. Hij had een hartritmeaandoening en daardoor kwam er vaak een ambulance bij ons thuis. Die medische kant trok me ook heel erg aan. Ik wilde die twee vakken combineren en daarom ben ik dit twee jaar geleden gaan doen', vertelt hij.</p>
<p>Wouter wist al een tijd dat hij mee mocht naar Noorwegen voor deze enorme oefening en had er erg veel zin in. Bijna alle landen die meedoen aan de oefening zijn lid van de NAVO, een militaire samenwerking van Noord-Amerika en Europa. Als een van hen wordt aangevallen, helpt de rest verdedigen. En dat moet natuurlijk geoefend worden.</p>
<h3>Samenwerken</h3>
<p>'Het is belangrijk dat we goed kunnen samenwerken en dat we op elkaar ingespeeld raken', vertelt Wouter. 'Als de militairen oefenen, zitten wij op een paar honderd meter afstand. Als iemand gewond is moet ik hem of haar zo snel mogelijk naar een ziekenhuistent brengen. Soms is dat wel een uur rijden. De natuur hier biedt alleen wel wat uitdagingen: ik moet goed kijken waar ik wel en niet mag rijden. Meestal rijd ik de route dan een paar keer van tevoren. Bij die boom naar rechts en bij die telefoonmast naar links, bedenk ik dan.’<em>(De tekst gaat verder na de foto).</em></p>
<p><div class="media media-element-container media-default"><div id="file-535156" class="file file-image file-image-jpeg">

        
  
  <div class="content">
    <img alt="Foto: ANP" title="Foto: ANP" height="2000" width="3000" class="media-element file-default" data-delta="2" src="https://7dagen.netlify.app/sites/default/files/foto%20Ministerie%20van%20Defensie%20-%20d181025hh0050.jpg">  </div>

  
</div>
</div><em> Beelden van de oefening. Foto: Ministerie van Defensie</em>
<h3>Bevroren tenen</h3>
<p>In Noorwegen vriest het een paar graden en valt er af en toe sneeuw. De Nederlanders moeten wakduiken en in een grote tent in het bos slapen om te leren overleven in de kou. Wouter kan zelf niet meedoen met die oefening: 'Ik had dat wel graag willen doen, maar ik sta er juist bij te kijken voor als er iets gebeurt met iemand.'</p>
<p>Hij rijdt dus niet alleen rond, maar assisteert er ook de artsen en verpleegkundigen. Daarvoor moet hij zelf ook medische kennis hebben. ‘Daar krijgen we trainingen voor. We leren nu bijvoorbeeld wat we moeten doen als vingers, tenen of neuzen zijn bevroren.’ Hij vindt het leuk om dat samen met militairen uit andere landen te doen. 'We oefenen niet alleen om samen te werken, maar we leren ook veel van elkaar. Andere landen gebruiken bijvoorbeeld andere ziekenhuistenten of doen bepaalde handelingen net iets anders. Het is leuk om dat van elkaar te zien.’ </p>
<h3>Gezellig</h3>

<p>De militairen slapen samen in enorme tenten met ongeveer vierhonderd mensen per tent. 'Ik vind het geen probleem om met zo veel mensen bij elkaar te slapen. Ik vind het eigenlijk juist heel gezellig.Iedereen heeft een eigen bedje en 's avonds hebben we genoeg om over te praten. Verder douchen, sporten en eten we samen. We eten veel vis, dat vind ik lekker. Straks slapen we ook een paar nachten in het bos. Dat vind ik ook leuk, lekker onder de sterrenhemel.'</p>
<p> </p>
<p>Wist je dat...</p>
<p><em>... er 50.000 militairen, 150 vliegtuigen, 65 schepen en 10.000 landvoertuigen uit 31 landen mee aan de oefening? Uit Nederland zijn er 2.200 militairen, vier schepen, twee helikopters, een tankvliegtuig en honderden landvoertuigen.</em></p>
<p><em>... de oefening Trident Juncture heet? Trident (Engels voor drietand) staat voor de Luchtmacht, Landmacht en Marine. Juncture (Engels voor verbinding) staat voor alle landen die samen oefenen.</em></p>
<p><em>... de oefening heel belangrijk is voor Nederland?  Onze landmacht zit volgend jaar samen met Duitsland en Noorwegen in de ‘flitsmacht’. Als een bondgenoot wordt aangevallen, moeten de Nederlanders er binnen 48 uur zijn om dat land te verdedigen.</em></p>
<div class="media media-element-container media-default"><div id="file-535155" class="file file-image file-image-jpeg">

        
  
  <div class="content">
    <img alt="Foto: ANP" title="Foto: ANP" height="2000" width="3000" class="media-element file-default" data-delta="1" src="https://7dagen.netlify.app/sites/default/files/foto%20Ministerie%20van%20Defensie%20-%20d181025hh0032.jpg">  </div>

  
</div>
</div><em>Beelden van de oefening. </em><em>Foto: Ministerie van Defensie</em>  
