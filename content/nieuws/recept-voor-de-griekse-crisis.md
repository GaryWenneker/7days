---
id: 3eb4a698fd18449d963c61b3297b776b
type: nieuws
layout: post
title: "Recept voor de Griekse crisis"
permalink: /nieuws/recept-voor-de-griekse-crisis/
date: 2022-05-11T19:16:41.067Z
author: 7biA1WiYB
excerpt: "Het is geen haute cuisine, de Griekse crisis. Eerder een kliederzooi. Voor wie de klok wel heeft horen luiden maar niet weet waar de (k)lepel hangt: hier het recept voor de Griekse problemen.   "
seo:
  description: "Recept voor de Griekse crisis"
  title: "Recept voor de Griekse crisis"
---
Het is geen haute cuisine, de Griekse crisis. Eerder een kliederzooi. Voor wie de klok wel heeft horen luiden maar niet weet waar de (k)lepel hangt: hier het recept voor de Griekse problemen.   

    <p><strong>1992: twaalf landen</strong><br>Het is 1992. Je legt twaalf landen klaar op het aanrecht: de EU-landen die de euromunt bedenken. Handig, want als je niet steeds geld hoeft te wisselen, wordt de internationale handel goedkoper. Maar goede afspraken zijn belangrijk. Je wilt een financieel gezonde maaltijd maken, dus de EU besluit dat geen enkel euroland een staatsschuld mag hebben van meer dan 60%.</p>
<p><strong>2000: meer landen, meer schulden</strong><br>Nog voor alle eurolanden samen in een pan belanden, melden zich nog meer kandidaten. Landen met een te hoge staatsschuld, zoals Griekenland. Die mogen dus eigenlijk niet meedoen, maar ach, iedereen heeft enorme euro-honger en doet niet zo moeilijk. En trouwens: sommige landen die al klaarliggen, gaan in de tussentijd behoorlijk schimmelen. Duitsland en Frankrijk bijvoorbeeld. Hun staatsschuld groeit flink en ze houden zich zelf dus ook niet aan de afspraken.</p>
<p><strong>2002: lekker veel leningen</strong><br>Op 1 januari 2002 gaat alles in de pan. Hoera, de euro is ingevoerd! Sommige landen liggen heerlijk te sudderen in de nieuwe situatie. Maar de economieën van enkele toch al arme landen, zoals Cyprus, Portugal en Griekenland, willen maar niet gaar worden<strong>.</strong> Geen paniek: dan lenen de rijke noordelijke landen toch gewoon wat miljarden aan de arme zuidelijke landen? Zo kunnen die economieën sterker worden. En met het geleende geld kunnen ze spullen kopen bij de rijke landen. Die hebben er zelf dus ook wat aan.</p>
<p><div class="media media-element-container media-default"><div id="file-4679" class="file file-image file-image-jpeg">

        
  
  <div class="content">
    <img title="Foto: ANP" height="400" width="850" class="media-element file-default" src="https://7dagen.netlify.app/sites/default/files/pan.jpg" alt="">  </div>

  
</div>
</div>
<p><strong>2008: lager pitje</strong><br>Als in 2008 in Amerika de kredietcrisis uitbreekt, komen ook de Europese economieën op een lager pitje te staan. Griekenland houdt nog maar een waakvlammetje over. Dat land is voor z'n inkomsten grotendeels afhankelijk van de internationale handel. En die ligt juist op z'n gat. De eurolanden lenen nog meer geld uit, net als het Internationaal Monetair Fonds en de Europese Centrale Bank. Is dat de olijfolie die Griekenland eindelijk lekker mals en bruin bakt? Helaas: met de leningen worden alleen maar oude schulden afgelost. Geen Griek die er rijker van wordt.</p>
<p><strong>2009: vlam in de pan</strong><br>In 2009 slaat de vlam in de pan. De Grieken bekennen jarenlang te hebben gelogen over hun staatsschuld. Die is door slimme boekhoudtrucjes nog hoger dan iedereen al dacht. De geldschieters blijven geld uitlenen, maar worden steeds chagrijniger. Nog even en de boel ontploft. </p>
<p><strong>2015: puinhoop in de keuken</strong><br>Na jarenlang vergaderen is de chaos nu compleet. Europa draait de geldkraan dicht. Tenzij de Grieken enorm gaan bezuinigen om weer financieel gezond te worden. Maar Griekenland vindt die eisen veel te extreem. </p>
<p>Donkere roetwolken stijgen op uit de pan. Is het halfverbrande Griekenland nog te redden? Moeten de Grieken uit de euro? Mag je een euroland wel zomaar in de prullenbak kieperen? Zelfs de allerbeste financiële koks hebben er even geen antwoord op.</p>
<p><div class="media media-element-container media-default"><div id="file-4680" class="file file-image file-image-jpeg">

        
  
  <div class="content">
    <img title="Foto: ANP" height="2211" width="3390" style="height: 554px; width: 849px;" class="media-element file-default" src="https://7dagen.netlify.app/sites/default/files/ANP-1440615.jpg" alt="">  </div>

  
</div>
</div>
<p><em>Meer weten over deze Griekse tragedie? Lees ons artikel <a href="https://7dagen.netlify.app/griekenlandsoap">Griekenland: de soap</a> om alle hoofdrolspelers te leren kennen. En voor wie de afgelopen dagen de draad kwijtraakte, schreven we <a href="https://7dagen.netlify.app/nieuws/griekenland-een-update">een update</a>. </em></p>  
