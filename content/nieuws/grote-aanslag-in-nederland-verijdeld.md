---
id: 790af6f82dd44d2888546ab27aeef009
type: nieuws
layout: post
title: "Grote aanslag in Nederland verijdeld"
permalink: /nieuws/grote-aanslag-in-nederland-verijdeld/
date: 2022-05-11T19:16:41.067Z
author: 7biA1WiYB
excerpt: "De politie heeft donderdag zeven mannen aangehouden die ervan worden verdacht dat zij op het punt stonden om een grote terroristische aanslag in Nederland te plegen. Wat is er tot nu toe bekend over de verijdelde aanslag en de gearresteerde mannen?  "
seo:
  description: "Grote aanslag in Nederland verijdeld"
  title: "Grote aanslag in Nederland verijdeld"
---
De politie heeft donderdag zeven mannen aangehouden die ervan worden verdacht dat zij op het punt stonden om een grote terroristische aanslag in Nederland te plegen. Wat is er tot nu toe bekend over de verijdelde aanslag en de gearresteerde mannen?  

    <h3>Wat weten we over de verdachten?</h3>
<p>Drie van de verdachten komen uit Arnhem, twee uit Rotterdam, één uit Huissen en één uit Vlaardingen. Ze werden donderdag aan het einde van de middag in Arnhem en in Weert aangehouden. De verdachten in Weert verbleven daar op een vakantiepark, zo vertelde burgemeester Jos Heijmans van die stad donderdagavond in tv-programma <em>Pauw</em>. De verdachten zijn tussen de 21 en 34 jaar. Bij hun aanhouding waren de mannen in het bezit van vijf handvuurwapens. In Weert werden onder andere twee auto's en een bestelbus met een Frans kenteken in beslag genomen.</p>
<h3>Wat waren ze van plan?</h3>
<p>Het plan van de groep was vermoedelijk om met bomvesten en Kalasjnikov AK47’s een aanslag te plegen op een groot evenement.  En op een andere plaats wilden ze een autobom tot ontploffing brengen. Het is niet bekend welk evenement ze als doelwit op het oog hadden. 'We kunnen er nu nog niet concreet over worden', zei landelijk recherchechef Wilbert Paulissen gisteren op een persconferentie. 'Duidelijk is dat ze op zoek waren naar een groot evenement.'</p>
<h3>Hoe is de politie achter de plannen gekomen?</h3>
<p>Aan de aanhoudingen zijn volgens het Openbaar Ministerie maanden van onderzoek voorafgegaan. Dat begon in april 2018 met informatie van de Algemene Inlichtingen- en Veiligheidsdienst (AIVD) over een 34-jarige Irakees. Deze Hardi N., uit Arnhem is een van de mannen die is opgepakt. Hij zou de leidende rol hebben gehad in het plannen van de aanslag. In 2017 werd hij nog veroordeeld voor een poging tot het reizen naar gebied waar terreurorganisatie Islamitische Staat (IS) actief is. Hardi N. zit nog steeds in zijn proeftijd. De rechercheurs ontdekten dat de verdachten, waarschijnlijk via internet, op zoek waren naar AK47’s, handvuurwapens, handgranaten, bomvesten en grondstoffen voor een of meer (auto)bommen. Zij zochten ook mogelijkheden voor een training met vuurwapens en het gebruik van bomvesten.</p>
<h3>Wat gaat er nu met de verdachten gebeuren?</h3>
<p>Ze worden vandaag voorgeleid aan de rechter-commissaris in Rotterdam. Die beslist hoe lang ze voorlopig in de cel blijven. Intussen zijn hun huizen grondig doorzocht en zijn er computers en andere zaken in beslag genomen. Of de politie nog wapens of andere bewijzen gevonden heeft, is niet bekend. </p>  
