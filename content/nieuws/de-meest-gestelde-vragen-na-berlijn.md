---
id: 70508c938791463b8453a0a4f3aa7cad
type: nieuws
layout: post
title: "De meest gestelde vragen na 'Berlijn'"
permalink: /nieuws/de-meest-gestelde-vragen-na-berlijn/
date: 2022-05-11T19:16:41.067Z
author: 7biA1WiYB
excerpt: "Na ‘Parijs’, ‘Brussel’ en ‘Nice’ is er nu ook ‘Berlijn’. Daar reed maandagavond een grote truck de Breitscheidplatz op en veranderde een feestelijke kerstmarkt in een trieste rampplek. Terreuronderzoeker Daan Weggemans beantwoordt jullie en onze vragen over de aanslag.  "
seo:
  description: "De meest gestelde vragen na 'Berlijn'"
  title: "De meest gestelde vragen na 'Berlijn'"
---
Na ‘Parijs’, ‘Brussel’ en ‘Nice’ is er nu ook ‘Berlijn’. Daar reed maandagavond een grote truck de Breitscheidplatz op en veranderde een feestelijke kerstmarkt in een trieste rampplek. Terreuronderzoeker Daan Weggemans beantwoordt jullie en onze vragen over de aanslag.  

    <h3>Was het een terroristische aanslag?</h3>
<p>'Daar lijkt het inderdaad op. Verschillende instanties zeggen dat er aanwijzingen zijn voor terreur. De aanslag is opgeëist door IS. Bij zo’n claim moet je altijd een slag om de arm houden. Maar dit is bijna een kopie van wat er deze zomer in het Franse Nice gebeurde. Ook daar reed een vrachtwagen opzettelijk op feestende mensen in. Die dader was geradicaliseerd onder invloed van IS.'</p>
<p>'De terreurgroep heeft de afgelopen tijd ook aanhangers opgeroepen om meer van zulke aanslagen in het Westen te plegen. Maar zolang het onderzoek nog bezig is, weet je dit allemaal niet zeker.'</p>
<p><div class="media media-element-container media-default"><div id="file-405314" class="file file-image file-image-jpeg">

        
  
  <div class="content">
    <img alt="aanslag berlijn" title="Foto: AFP" height="493" width="850" class="media-element file-default" src="https://7dagen.netlify.app/sites/default/files/ANP-48975313.jpg">  </div>

  
</div>
</div>
<h3>Veiligheidsdiensten wisten dat er gedreigd werd met aanslagen. Hoe kan dit dan toch gebeuren?</h3>
<p>'Na Nice werden veel evenementen in Westerse landen extra beveiligd vanwege de terreurdreiging. Ook de kerstmarkten. Toch hebben we nu "Berlijn". Terreurbestrijding is heel lastig. Je kunt het zien als een soort kat-en-muis-spel tussen de veiligheidsdiensten en de terroristen. De terroristen dreigen en plegen een aanslag. De diensten beveiligen en proberen te anticiperen. En dan doen de terroristen weer iets totaal anders.'</p>
<p>'Het is onmogelijk om volledig te beveiligen. En eigenlijk wil je ook niet alles 100% dichttimmeren. Onze maatschappij heeft een zekere mate van onveiligheid nodig om prettig en met veel persoonlijke vrijheid te kunnen leven. Maar overheid en veiligheidsdiensten doen zo veel mogelijk.'</p>
<p><div class="media media-element-container media-default"><div id="file-405315" class="file file-image file-image-jpeg">

        
  
  <div class="content">
    <img alt="aanslag berlijn" title="Foto: AFP" height="506" width="850" class="media-element file-default" src="https://7dagen.netlify.app/sites/default/files/ANP-48979666.jpg">  </div>

  
</div>
</div>
<h3>Waarom is er nog geen aanslag in Nederland geweest?</h3>
<p>'Een waterdicht antwoord hierop is er niet. Maar het zou aan een paar dingen kunnen liggen. Steden als Berlijn en Parijs hebben meer internationale allure en hebben daardoor voor terroristen meer symbolische waarde. Een andere reden kan zijn dat we hier een goed beleid hebben om geradicaliseerde mensen te herkennen en tegen te houden.'</p>
<p>'Tenslotte kan het ook toeval zijn. Zoiets als in Berlijn kán ook hier gebeuren, dat risico is er. Maar de kans dat net jij op de plek van een aanslag bent, is piepklein. We moeten eropuit gaan en deze kerst vieren zoals we dat normaal zouden doen. Juist nu.’</p>
<p><em>In de papieren 7Days lees je morgen een uitgebreide versie van dit interview. Heb je nog geen abonnement? Maak dan nu met ons <a href="https://abonneren.sevendays.nl/abonneren/abonnementen/ae/artikel">kennis</a>! </em></p>  
