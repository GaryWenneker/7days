---
id: 3c2aebf2978e4dbdaaf08d5042c651aa
type: nieuws
layout: post
title: "SIRE: ‘Doe eens wat aardiger tegen elkaar’"
permalink: /nieuws/sire-doe-eens-wat-aardiger-tegen-elkaar/
date: 2022-05-11T19:16:41.067Z
author: 7biA1WiYB
excerpt: "Geen bedankt zeggen in de winkel, voordringen in de bus of je muziek te hard aan zetten: het is allemaal onaardig gedrag en het neemt ook nog eens toe in Nederland. Daarom is de stichting SIRE de campagne #doeslief gestart, om mensen wat bewuster te maken van hun asociale gewoontes.  "
seo:
  description: "SIRE: ‘Doe eens wat aardiger tegen elkaar’"
  title: "SIRE: ‘Doe eens wat aardiger tegen elkaar’"
---
Geen bedankt zeggen in de winkel, voordringen in de bus of je muziek te hard aan zetten: het is allemaal onaardig gedrag en het neemt ook nog eens toe in Nederland. Daarom is de stichting SIRE de campagne #doeslief gestart, om mensen wat bewuster te maken van hun asociale gewoontes.  

    <p>Het kan vast wel eens gebeuren dat je per ongeluk voordringt in de trein, of dat je de caissière negeert - maar wat als je dit elke dag gaat doen? De stichting SIRE merkt dat steeds meer Nederlanders onaardig tegen elkaar aan het doen zijn. Met hun nieuwe <a href="https://sire.nl/campagnes/doeslief/" target="_blank">campagne #doeslief</a> willen ze daar verandering in brengen.</p>
<h3>Niet expres</h3>
<p>Uit cijfers van SIRE blijkt dat veel mensen het niet eens expres doen. Zo zegt 76% van de Nederlanders dat ze zichzelf heel aardig vinden, maar tegelijkertijd zegt 49% van de Nederlanders dat ze vinden dat de samenleving steeds gemener wordt. Ze hebben het niet mis, vinden onderzoekers: het blijkt dat 72% van de weginspecteurs regelmatig een middelvinger krijgt van andere mensen. Niet alleen weginspecteurs hebben het zwaar: jaarlijks wordt 8% van de medewerkers in het OV bespuugd. Mensen zijn het vaakst onaardig tegen elkaar in het verkeer, het openbaar vervoer en op social media.</p>
<p>Vaak durven mensen elkaar niet aan te spreken als de ander asociaal gedrag vertoont, ze zijn bang dat er anders agressief wordt gereageerd.</p>
<h3>Campagne</h3>
<p>SIRE vraagt vaker aandacht voor maatschappelijke onderwerpen, zoals pesten op internet of voedselverspilling. Deze keer wil de stichting mensen op internet meer aanspreken, daarom gaan ze op donderdag 7 maart een hele dag lang reageren op mensen die onaardig tegen elkaar zijn op social media, met de hashtag #doeslief.</p>
<p>Aankomende paar weken ga je de campagne overal zien: op televisie, in de bioscoop of op de radio. Zo is het de bedoeling dat mensen wat vaker gaan nadenken over hun gedrag naar andere mensen en hopelijk wat aardiger tegen elkaar gaan doen.</p>  
