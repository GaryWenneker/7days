---
id: 37cd769c92084ddca58d3ef29e524d3e
type: nieuws
layout: post
title: "Saoedische journalist verdwenen in Istanbul"
permalink: /nieuws/saoedische-journalist-verdwenen-in-istanbul/
date: 2022-05-11T19:16:41.067Z
author: 7biA1WiYB
excerpt: "Hij ging afgelopen dinsdag het consulaat van Saoedi-Arabië in de Turkse stad Istanbul binnen, maar kwam daarna niet meer naar buiten. Volgens de Turkse regering is de sinds vorige week vermiste Saoedische journalist Jamal Khashoggi daar omgebracht. Zijn lichaam zou naar buiten zijn gesmokkeld. 3 vragen (en antwoorden) over deze zaak.  "
seo:
  description: "Saoedische journalist verdwenen in Istanbul"
  title: "Saoedische journalist verdwenen in Istanbul"
---
Hij ging afgelopen dinsdag het consulaat van Saoedi-Arabië in de Turkse stad Istanbul binnen, maar kwam daarna niet meer naar buiten. Volgens de Turkse regering is de sinds vorige week vermiste Saoedische journalist Jamal Khashoggi daar omgebracht. Zijn lichaam zou naar buiten zijn gesmokkeld. 3 vragen (en antwoorden) over deze zaak.  

    <p><strong>1. Wie is Jamal Khashoggi?</strong></p>
<p>Khashoggi (59) is een Saoedische journalist die regelmatig kritiek heeft op het regime van zijn land. Hij zegt dat het voor de buitenwereld lijkt alsof er <a href="https://7dagen.netlify.app/nieuws-video/vrouwen-eindelijk-achter-het-stuur-saoedi-arabi%C3%AB" target="_blank">meer vrijheid</a> in Saoedi-Arabië komt, maar iedereen die opkomt voor de mensenrechten loopt nog steeds het gevaar om opgepakt te worden.</p>
<p>In Saoedi-Arabië bestaat volgens <a href="https://www.amnesty.nl/landen/saudi-arabie" target="_blank">Amnesty International</a> geen vrije pers. Alle kranten en televisiezenders verkondigen wat de regering (lees: het koninklijk huis) voorschrijft. De enige plek waar je kritiek kunt tegenkomen is het internet. Maar schrijvers die daar actief zijn lopen grote risico’s. In de afgelopen jaren werden <a href="https://7dagen.netlify.app/nieuws/zweepstraf-voor-blogger-begonnen" target="_blank">bloggers</a> en journalisten veroordeeld tot gevangenisstraffen, hoge boetes en stokslagen.</p>
<p>Vorig jaar vluchtte Khashoggi naar de Verenigde Staten toen de Saoedische regering kritische schrijvers, onderzoekers en activisten had gearresteerd. Hij laat zijn mening regelmatig op televisie horen en hij schrijft ook colums voor de Amerikaanse krant <em>The Washington Post.</em></p>
<p><strong>2. Wat is er gebeurd?</strong></p>
<p>Vorige week zou Khashoggi naar het Saoedische consultaat in Istanbul zijn gegaan om zijn scheiding te regelen, zodat hij opnieuw zou kunnen trouwen. Zijn Turkse verloofde heeft sindsdien niets meer van hem gehoord. Ze zei dat ze buiten meer dan elf uur op Khashoggi had gewacht. </p>
<p>Volgens Turkije heeft de Saoedische regering Khashoggi vermoord om hem de mond te snoeren, maar Saoedi-Arabië ontkent dat. Kroonprins Mohammed bin Salman bood de Turken vrijdag aan om te komen kijken in het consulaat.</p>
<p><strong>3. Wat betekent deze beschuldiging?</strong></p>
<p>Met de beschulding zet Turkije de verhoudingen met Saoedi-Arabië nog verder op scherp. Vorig jaar koos Turkije in een conflict tussen buurlanden Quatar en Saoedi-Arabië, partij voor Quatar. Als Khashoggi inderdaad vermoord is, is er grote kans op een crisis tussen Turkije en Saoedi-Arabië, schrijft de <a href="https://www.bbc.com/news/world-europe-45775819" target="_blank"><em>BBC</em></a>.</p>
<p><em><a href="https://www.washingtonpost.com/video/editorial/opinion--we-wont-rest-until-we-know-what-happened-to-jamal-khashoggi/2018/10/07/d867e98e-ca33-11e8-ad0a-0e01efba3cc1_video.html?utm_term=.bc4e29bbcdc7" target="_blank">The Washington Post </a></em>liet de plaats waar Khashoggi's column altijd staat afgelopen vrijdag leeg. Onder een foto van de journalist stond: '<em>A missing voice'.</em></p>  
