---
id: bfa7f8bdc56c415ba8ec7285bc01acbb
type: nieuws
layout: post
title: "'Schaatsen op natuurijs? Helm op!'"
permalink: /nieuws/schaatsen-op-natuurijs-helm-op!/
date: 2022-05-11T19:16:41.067Z
author: 7biA1WiYB
excerpt: "Het vroor behoorlijk deze week. De kans bestaat dus dat je binnenkort kunt schaatsen op natuurijs. Schaatsbond KNSB waarschuwt alle natuurijs-schaatsers wel: draag een helm!   "
seo:
  description: "'Schaatsen op natuurijs? Helm op!'"
  title: "'Schaatsen op natuurijs? Helm op!'"
---
Het vroor behoorlijk deze week. De kans bestaat dus dat je binnenkort kunt schaatsen op natuurijs. Schaatsbond KNSB waarschuwt alle natuurijs-schaatsers wel: draag een helm!   

    <p>'De meeste mensen die vaak op een kunstijsbaan komen, kennen de schaatshelm wel. Maar bij schaatsen op natuurijs komen vaak heel andere mensen op het ijs', legt Hans Kool van de KNSB uit.</p>
<h3>Hoofdblessures</h3>
<p>Marathonschaatsers dragen sinds vorig jaar al <a href="http://www.schaatsen.nl/nieuws/archief/2015/6/helm-marathonrijders-vanaf-september-verplicht/" target="_blank">verplicht </a>een helm. Want wie met zijn hoofd op het keiharde ijs valt, kan zich flink blesseren. Als er straks geschaatst kan worden op natuurijs, gaan opeens veel meer mensen het ijs op, waardoor het aantal hoofdblessures ook toeneemt.</p>
<p>Toch blijft de schaatshelm voorlopig een advies en geen verplichting. 'We gaan het ook niet voor kinderen en jongeren verplichten. Wel is het zo dat bij evenementen die wij zelf organiseren, de helm onder kinderen wel de standaard is. Er zijn ook verenigingen die het verplicht stellen, maar dat moeten ze zelf bepalen.'</p>
<h3>Hanenkam</h3>
<p>Kool kijkt ook naar hoe de invoering van de helm bij het skiën gaat. 'Daar proberen ze het wat leuker te maken door helmen met hertengeweien te verkopen. Zo is er in Nederland een schaatsvereniging waar ze <a href="http://www.schaatsen.nl/nieuws/archief/2015/10/de-helm-rukt-op-in-schaatsland/" target="_blank">felgekleurde hanenkammen</a> op de helmen zetten. Dat geeft het iets extra’s.'</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
