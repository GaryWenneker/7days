---
id: 657930198bf9476384da1cfd51a73d53
type: nieuws
layout: post
title: "Klimaatactiviste Greta Thunberg (16) wint award"
permalink: /nieuws/klimaatactiviste-greta-thunberg-16-wint-award/
date: 2022-05-11T19:16:41.067Z
author: 7biA1WiYB
excerpt: "Ken je Greta Thunberg (16) uit Zweden nog? Ze haalde het wereldnieuws omdat ze spijbelde voor het klimaat, en later scholieren over de hele wereld inspireerde hetzelfde te doen. In Berlijn won ze daar dit weekend een belangrijke prijs voor: de Golden Camera-award.  "
seo:
  description: "Klimaatactiviste Greta Thunberg (16) wint award"
  title: "Klimaatactiviste Greta Thunberg (16) wint award"
---
Ken je Greta Thunberg (16) uit Zweden nog? Ze haalde het wereldnieuws omdat ze spijbelde voor het klimaat, en later scholieren over de hele wereld inspireerde hetzelfde te doen. In Berlijn won ze daar dit weekend een belangrijke prijs voor: de Golden Camera-award.  

    <p>Dit is een grote Duitse televisieprijs die ook weleens aan internationale sterren, popgroepen en organisaties wordt gegeven.</p>
<h3>Speechmoment</h3>
<p>Met de award in haar handen hield Greta een speech op het podium. Daarin zei ze dat het echt tijd wordt dat de wereld actie onderneemt tegen klimaatverandering. Ook vroeg ze aan beroemde personen om hun stem te gebruiken en zo te zorgen dat er echt dingen gaan veranderen.</p>
<h3>Nog meer prijzen</h3>
<p>Het is niet de eerste keer dat Greta een grote prijs wint. In Zweden werd ze een paar weken terug ook al uitgeroepen tot Vrouw van het Jaar. En in maart is ze <a href="https://7dagen.netlify.app/nieuws/greta-thunberg-16-genomineerd-voor-nobelprijs">genomineerd</a> om de Nobelprijs voor de Vrede te winnen. Dat is een niet zomaar een prijs, maar een bijzondere titel die ook werd gewonnen door Barack Obama en Martin Luther King.</p>  
