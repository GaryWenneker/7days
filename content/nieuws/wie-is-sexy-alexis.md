---
id: e4485419829e440aa0f5eceaaf48550e
type: nieuws
layout: post
title: "Wie is ‘Sexy Alexis’?"
permalink: /nieuws/wie-is-sexy-alexis/
date: 2022-05-11T19:16:41.067Z
author: 7biA1WiYB
excerpt: "Hij is een van de hoofdrolspelers van de Griekse soap die de eurocrisis heet: premier Alexis Tsipras. Begin dit jaar won hij de Griekse verkiezingen en veroorzaakte hij een politieke aardverschuiving. Maar wie is die man eigenlijk? Een profiel.  "
seo:
  description: "Wie is ‘Sexy Alexis’?"
  title: "Wie is ‘Sexy Alexis’?"
---
Hij is een van de hoofdrolspelers van de Griekse soap die de eurocrisis heet: premier Alexis Tsipras. Begin dit jaar won hij de Griekse verkiezingen en veroorzaakte hij een politieke aardverschuiving. Maar wie is die man eigenlijk? Een profiel.  

    <p>Alexis Tsipras is geboren in een buitenwijk van Athene. Hij studeerde civiele techniek aan de universiteit, maar politiek vond hij veel interessanter. Op zijn veertiende was-ie al lid van een communistische jeugdpartij. Drie jaar later deed hij mee aan een groot studentenprotest tegen veranderingen in het onderwijs. Tsipras viel op en werd naar voren geschoven als een van de leiders. Als zeventienjarige onderhandelde hij met ministers en met succes: de hervormingen gingen niet door. In 2006, hij was toen 32, wilde hij burgemeester van Athene worden. Dat mislukte. Maar het ontmoedigde hem geenszins. Ruim twee jaar later was hij de leider van Syriza, de links radicale partij waarmee hij in janurari een klinkende overwinning boekte.  </p>
<p><div class="media media-element-container media-default"><div id="file-4502" class="file file-image file-image-jpeg">

        
  
  <div class="content">
    <img title="ANP" height="3280" width="4928" class="media-element file-default" src="https://7dagen.netlify.app/sites/default/files/ANP-33140438.jpg" alt="">  </div>

  
</div>
</div><br><strong>Bezuinigen als de bliksem</strong><br>Tsipras houdt niet van half werk. Nog geen dag nadat de stembussen sloten, zette hij de belangrijkste handtekening uit zijn leven. Hij werd beëdigd als premier en vond razendsnel een partij om mee samen te werken, een rechtse anti-Europa partij. De twee hebben bijna niks gemeen, op twee belangrijke dingen na: ze willen af van de bemoeienis van Europa en van het strenge bezuinigingsbeleid. Dat plan doet veel stof opwaaien. Want Griekenland heeft enorm veel schulden. Eind 2009 ging het land bijna failliet. Europa sprong bij met een gigantische zak geld van 246 miljard euro, waar Nederland bijna achttien miljard aan meebetaalde. Griekenland kreeg het bedrag op één voorwaarde: dat het als de bliksem zou bezuinigen. Dat gebeurde, maar het ging niet veel beter met de gewone Griek. Een deel van de bevolking leeft onder de armoedegrens en er is veel werkloosheid.<br><br><strong>Beloften</strong><br>De charismatische Tsipras beloofde kiezers beterschap, van loonsverhogingen tot gratis elektriciteit voor de armen. En afschaffing van die verplichte bezuinigingen dus. De Grieken stemden massaal op hem. Of de premier zijn verkiezingsbeloften uiteindelijk kan waarmaken zal de komende tijd blijken. Meer over deze Griekse tragedie kun je <a href="https://7dagen.netlify.app/griekenlandsoap">hier</a> lezen.
<p><strong>Wist je dat... </strong><br><strong>....</strong> Hij nooit een stropdas draagt, zelfs niet bij zijn beëdiging als president? Naar eigen zeggen gaat-ie dat pas doen als hij de staatsschuld heeft verminderd. <br><strong>....</strong> Zijn bijnaam ‘Sexy Alexis’ is?<br><strong>....</strong> Hij groot fan van Che Guavara is? Deze guerrillaleider stond samen met Fidel Castro aan het hoofd van de Cubaanse revolutie. Tsipras heeft een van zijn twee zoons naar hem vernoemd.</p>  
