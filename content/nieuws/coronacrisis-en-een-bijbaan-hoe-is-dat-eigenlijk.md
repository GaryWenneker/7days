---
id: aa3e96c9feea4985b006aa9b6bd60d74
type: nieuws
layout: post
title: "Coronacrisis en een bijbaan: hoe is dat eigenlijk?"
permalink: /nieuws/coronacrisis-en-een-bijbaan-hoe-is-dat-eigenlijk/
date: 2022-05-11T19:16:41.067Z
author: 7biA1WiYB
excerpt: "Voor sommigen ligt een bijbaan even stil, maar dat geldt niet voor iedereen. Meike (15) is vakkenvuller en Patricia (17) werkt achter de kassa. Zij vertellen hoe het is om te werken tijdens de coronacrisis.  "
seo:
  description: "Coronacrisis en een bijbaan: hoe is dat eigenlijk?"
  title: "Coronacrisis en een bijbaan: hoe is dat eigenlijk?"
---
Voor sommigen ligt een bijbaan even stil, maar dat geldt niet voor iedereen. Meike (15) is vakkenvuller en Patricia (17) werkt achter de kassa. Zij vertellen hoe het is om te werken tijdens de coronacrisis.  

    <h3>Meike: ‘Vervelend als mensen geen afstand houden’</h3>
<p>‘Ik wil niemand besmetten, maar ik wil ook niet besmet worden. Ik vind het daarom best vervelend als mensen geen afstand houden. Sommige klanten lopen vlak langs of buigen over me heen om iets te pakken als ik aan het vullen ben. Vooral in het begin gebeurde dat vaak. Inmiddels zijn winkelwagentjes verplicht, zijn er lijnen op de grond bij de kassa’s met anderhalve meter ertussen en hebben we hesjes aan. Achterop staat dat je afstand moet houden en ik merk ook echt verschil.’</p>
<h3>Geen twijfel</h3>
<p>‘Ik ben blij dat ik nog geld verdien. Een vriendin van mij werkt bij de bioscoop en een andere bij de afhaalchinees. Voor hen ligt het even stil. Of ik getwijfeld heb om tijdelijk te stoppen? Nee, want als iedereen ophoudt met werken bij de supermarkt, dan is er straks geen eten meer. Wat ook helpt: sinds deze week werk ik na sluitingstijd. De winkel gaat nu om zeven uur ’s avonds dicht en dan beginnen we met vullen. Er lopen veel minder mensen rond en dan hoef je minder goed op de anderhalve meter afstand te letten. Dat werkt fijner.’</p>
<p><div class="media media-element-container media-default"><div id="file-540176" class="file file-image file-image-jpeg">

        
  
  <div class="content">
    <img alt="Meike" title="Meike" height="3024" width="4032" class="media-element file-default" data-delta="1" src="https://7dagen.netlify.app/sites/default/files/Meike%20supermarkt%202.jpg">  </div>

  
</div>
</div>
<h3>Patricia: 'Het is het enige waarvoor ik het huis uitga'</h3>
<p>'Ik vind het een vreemde tijd, maar ik heb er niet aan gedacht om te stoppen met werken. Het is op dit moment het enige waarvoor ik het huis uitga, dus dat is best waardevol. Bij de Action is een speciaal coronaprotocol. Iedere werknemer heeft een hesje aan waarop staat dat iedereen anderhalve meter afstand moet houden. Ook zitten er schermen voor de kassa's en strepen op de vloer zodat klanten genoeg afstand houden als ze in de rij voor de kassa staan. En iedereen moet een mandje of winkelkarretje meenemen. Wat mij betreft worden die regels nog strenger. Bijvoorbeeld dat klanten alleen maar een winkelkarretje mogen gebruiken (die zijn ongeveer anderhalve meter lang) en ze één route mogen lopen.'</p>
<h3>Zelf scannen</h3>
<p>'Het meest opmerkelijke wat er de afgelopen tijd is gebeurd? Er kwam een man afrekenen. Hij had één product bij zich en zei: "Je vindt het vast wel goed als ik dit zelf scan, toch?" Voordat ik iets terug kon zeggen, had hij dat al gedaan. Ik vond het best wel asociaal. Het liefst had ik hem tegengehouden.'</p>
<p><div class="media media-element-container media-default"><div id="file-540177" class="file file-image file-image-jpeg">

        
  
  <div class="content">
    <img alt="Patricia" title="Patricia" height="791" width="1379" class="media-element file-default" data-delta="2" src="https://7dagen.netlify.app/sites/default/files/patricia%20action1.jpg">  </div>

  
</div>
</div>  
