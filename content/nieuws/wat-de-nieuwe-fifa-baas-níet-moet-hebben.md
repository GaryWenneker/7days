---
id: 62e4c80313904243bf7d79dd737d05fc
type: nieuws
layout: post
title: "Wat de nieuwe FIFA-baas níet moet hebben"
permalink: /nieuws/wat-de-nieuwe-fifa-baas-níet-moet-hebben/
date: 2022-05-11T19:16:41.067Z
author: 7biA1WiYB
excerpt: "Gisteren waren ze eruit bij de internationale voetbalbond FIFA: op 26 februari wordt toch echt de opvolger van de geschorste voorzitter Sepp Blatter gekozen. Kandidaten die mee willen doen, moeten zich vóór maandag melden. Na alle corruptieschandalen bij de FIFA moet 'de nieuwe’ deze zeven dingen in elk geval níet hebben:  "
seo:
  description: "Wat de nieuwe FIFA-baas níet moet hebben"
  title: "Wat de nieuwe FIFA-baas níet moet hebben"
---
Gisteren waren ze eruit bij de internationale voetbalbond FIFA: op 26 februari wordt toch echt de opvolger van de geschorste voorzitter Sepp Blatter gekozen. Kandidaten die mee willen doen, moeten zich vóór maandag melden. Na alle corruptieschandalen bij de FIFA moet 'de nieuwe’ deze zeven dingen in elk geval níet hebben:  

    <p><strong>1. Rimpels</strong><br>De ouwe Blatter heeft daar een paar te veel van. Hij is bijna tachtig. De vernieuwingscommissie van de FIFA, die dinsdag bij elkaar kwam in Zürich, heeft besloten dat de nieuwe baas onder de 74 jaar moet zijn. Piepjong dus.   <br><br><strong>2. Werkloze vrienden</strong><br>Het zou handig zijn als de nieuwe FIFA-baas niet in de verleiding komt om zijn eigen vrienden aan extra baantjes te helpen of grote sommen geld over te maken aan kameraden voor vage diensten. Het lijkt erop dat Blatter de afgelopen jaren <a href="https://7dagen.netlify.app/fifa">flink heeft uitgedeeld in zijn kennissenkring</a>. Dat heeft de FIFA niet zo’n beste naam bezorgd.  <br><br><strong>3. Een gat in de hand</strong><br>De nieuwe voorzitter moet geld bínnenbrengen bij de FIFA. Dat is het idee van de hervormingscommissie. Dus niet wegsluizen naar vage rekeningen. En ook niet gebruiken om <a href="https://7dagen.netlify.app/video/gelddouche-voor-sepp-blatter">mensen mee om te kopen</a>.<br><br><strong>4. Ouderwetse opvattingen over voetbal</strong><br>Van nieuwigheid moest de FIFA tot nu toe niet veel hebben. Het heeft járen geduurd voordat er geëxperimenteerd mocht worden met doellijntechnologie. Maar dat moet veranderen. Een moderne leider zou dus wel zo verfrissend zijn.<br><br><strong>5. Zin in een baan voor het leven</strong><br>Ben je op zoek naar vastigheid forever? Dan is de baan van voetbalbaas niet voor je weggelegd. De vernieuwingscommissie heeft namelijk besloten dat de opvolger hooguit twaalf jaar op het pluche mag blijven plakken. Blatter heeft wel achttien jaar als een keizer over de bond geheerst.<br><br><strong>6. Twijfels</strong><br>Wie zin heeft in de klus, kan niet lang dubben. Kandidaten moeten zich namelijk uiterlijk maandag 26 oktober melden. Dat is pech voor de Franse kanshebber Michel Platini en de Zuid-Koreaan Chung Mong-Joon. Zij zijn op dit moment allebei geschorst door de ethische commissie van de FIFA. Heel misschien worden ze gematst en mogen ze toch meedoen. Maar groot is die kans niet.<br><br><strong>7. Behoefte aan privacy  </strong><br>Transparantie is het toverwoord van de FIFA 2.0. Na alle duistere corruptieschandalen wil de bond alle rekeningen en geldstromen zichtbaar maken. Hopelijk hebben de Jordaanse prins Ali bin Al-Hussein en oud-voetballer David Nakhid uit Trinidad en Tobago (de twee meest serieuze kanshebbers) dus geen probleem met pottenkijkers.</p>
<p><em>Meer weten over de corruptie-affaire bij de FIFA? Lees ook deze artikelen in ons <a href="https://7dagen.netlify.app/dossier-fifa">Dossier FIFA</a>:</em></p>
<p>- <a href="https://7dagen.netlify.app/nieuws/de-val-van-blatter-6-woorden">De val van Blatter in 6 woorden</a> (9 oktober 2015)<br>- <a href="https://7dagen.netlify.app/archief/wk-qatar-weer-onder-vuur">WK in Quatar weer onder vuur</a> (3 juni 2014)<br>- <a href="https://7dagen.netlify.app/nieuws/blatter-blijft-wat-moet-de-fifa-nu">Blatter blijft: wat moet de FIFA nu?</a> (30 mei 2015)<br>- <a href="https://7dagen.netlify.app/nieuws/omstreden-fifa-baas-blatter-alsnog-weg">Omstreden FIFA-baas alsnog weg</a> (2 juni 2015)<br>- <a href="https://7dagen.netlify.app/video/gelddouche-voor-sepp-blatter">Gelddouche voor Sepp Blatter</a> (20 juli 2015)</p>  
