---
id: 2e7a380af8bf4adf9f98b8c4c1a856eb
type: nieuws
layout: post
title: "Help! Er is een muizen- en rattenplaag op komst"
permalink: /nieuws/help!-er-is-een-muizen--en-rattenplaag-op-komst/
date: 2022-05-11T19:16:41.067Z
author: 7biA1WiYB
excerpt: "Krioelende ratten en piepende muizen in huis: het is voor veel mensen een nachtmerrie. Maar als we niet oppassen gaat het straks steeds vaker voorkomen. Er wordt over een paar jaar zelfs een ratten- en muizenplaag voorspeld!  "
seo:
  description: "Help! Er is een muizen- en rattenplaag op komst"
  title: "Help! Er is een muizen- en rattenplaag op komst"
---
Krioelende ratten en piepende muizen in huis: het is voor veel mensen een nachtmerrie. Maar als we niet oppassen gaat het straks steeds vaker voorkomen. Er wordt over een paar jaar zelfs een ratten- en muizenplaag voorspeld!  

    <p>Daarvoor waarschuwt het Kennis- en Adviescentrum Dierenplagen (KAD). De voorspelde plaag heeft alles te maken met het verbod op dierengif dat in 2023 van start gaat. In 2014 werd al besloten om gif straks te verbieden. De stoffen die erin zitten zijn namelijk slecht voor het milieu. Ook worden de korrels soms per ongeluk opgegeten door andere dieren zoals roofvogels of huisdieren. Mensen die last hebben van de plaagdieren moeten vanaf 2023 een speciaal bestrijdingsbedrijf inhuren.</p>
<h3>Geen goed alternatief</h3>
<p>‘We maken ons grote zorgen’, zegt Bastiaan Meerburg van het KAD tegen <a href="https://nos.nl/artikel/2297621-massale-muizen-en-rattenplaag-op-komst-in-nederland.html">de NOS</a>. ‘Het probleem is dat er geen goede alternatieven zijn. Vallen zijn een optie, maar die zijn veel moeilijker te gebruiken omdat je het gedrag van de dieren moet bestrijden. En niet alle katten zijn goede muizenvangers.’</p>
<h3>Onderzoek</h3>
<p>Het KAD hoopt dat er vóór het verbod in 2023 een goede oplossing komt om de dieren zelf te verjagen. Maar daarvoor is er eerst meer onderzoek naar het bestrijden van muizen en ratten nodig. En dat gebeurt nu helaas nog niet.</p>
<p><em>Wist je dat..</em></p>
<p>Muizen en ratten zichzelf héél snel voortplanten? Binnen 20 dagen kan een muis kinderen op de wereld zetten. In totaal kan een muis bijna tien keer per jaar bevallen van zo'n drie tot twaalf muisjes tegelijk! Als je de dieren dus niet snel bestrijdt, heb je binnen de kortste keren veel muizen in huis.</p>  
