---
id: f7f2ef4f98ca459988740807df615710
type: nieuws
layout: post
title: "Kindhuwelijken in Nederland? Ja, echt! "
permalink: /nieuws/kindhuwelijken-in-nederland-ja-echt!-/
date: 2022-05-11T19:16:41.067Z
author: 7biA1WiYB
excerpt: "In Nederland komen elk jaar zo'n 250 kindhuwelijken voor. Dat blijkt uit onderzoek van de Universiteit Maastricht en het Verwey-Jonkers Instituut. Critici denken zelfs dat het er nog meer zijn. Maar met een kind trouwen is toch verboden? Hoe zit dat 7Days zet de belangrijkste feiten voor je op een rij.  "
seo:
  description: "Kindhuwelijken in Nederland? Ja, echt! "
  title: "Kindhuwelijken in Nederland? Ja, echt! "
---
In Nederland komen elk jaar zo'n 250 kindhuwelijken voor. Dat blijkt uit onderzoek van de Universiteit Maastricht en het Verwey-Jonkers Instituut. Critici denken zelfs dat het er nog meer zijn. Maar met een kind trouwen is toch verboden? Hoe zit dat 7Days zet de belangrijkste feiten voor je op een rij.  

    <p><strong>1. Een kindhuwelijk is een huwelijk waarbij ten minste één van de twee mensen die gaan trouwen nog geen 18 is</strong><br>Een kindhuwelijk kan dus twee dingen betekenen: óf twee minderjarigen die met elkaar trouwen, óf een volwassen persoon die met een minderjarige trouwt. In het laatste geval gaat het meestal om volwassen mannen die met minderjarige meisjes trouwen.</p>
<p><strong>2. In Nederland zijn kindhuwelijken verboden</strong><br>Als je in Nederland wilt trouwen, moet je 18+'er zijn en hier eerst 'voor de wet' trouwen. Daarna kun je eventueel 'voor de kerk' trouwen. Met 'voor de kerk' trouwen wordt een religieus huwelijk bedoeld, dat door een geestelijke (bijvoorbeeld een priester of een imam) wordt gesloten en die in de administratie van de geloofsgemeenschap komt te staan. Dat kan dus ook in een synagoge, moskee of tempel zijn.</p>
<p>Kindhuwelijken zijn hoe dan ook verboden in Nederland, maar sommige religieuze personen vinden dat minderjarigen best mogen trouwen. Geestelijken die dit soort illegale huwelijken sluiten, kunnen een boete of een celstraf krijgen.</p>
<p><strong>3. In een aantal andere landen kan het wel</strong><br>Om het Nederlandse verbod te omzeilen, gaan veel 'bruidsparen' naar het buitenland. Daar wordt soms minder moeilijk gedaan over religieuze kindhuwelijken of kan er zelfs voor de wet worden getrouwd.</p>
<p>Na het huwelijk komt het bruidspaar vaak naar Nederland terug. Ons land zal zo'n kindhuwelijk nooit erkennen: het stel komt niet als 'getrouwd' in de Nederlandse inwoners-administratie te staan. Maar dat weerhoudt ze er niet van om gewoon samen te leven.</p>
<p><div class="media media-element-container media-default"><div id="file-16053" class="file file-image file-image-jpeg">

        
  
  <div class="content">
    <img alt="kindhuwelijken in Nederland" title="Foto: AFP" height="545" width="850" class="media-element file-default" src="https://7dagen.netlify.app/sites/default/files/ANP-34622204.jpg">  </div>

  
</div>
</div>
<p><strong>4. Vaak zijn het Afghanen, Somaliërs, Surinamers, Iraniërs of Pakistanen </strong><br>De meeste religieuze kindhuwelijken die in Nederland (of eventjes in het buitenland) worden gesloten, komen voor in de Afghaanse, de Somalische, de Surinaamse, Iraanse en Pakistaanse gemeenschappen.</p>
<p><strong>5. Vaak zijn kindhuwelijken gedwongen</strong><br>Ouders willen hun zoon of dochter graag uithuwelijken aan iemand uit een goede familie die ze kennen. Zo hopen ze hun kind een goede toekomst te geven. Maar om te voorkomen dat diegene al 'bezet' is, moet er maar zo vroeg mogelijk getrouwd worden, vinden ze.</p>
<p>Het is in Nederland verboden om iemand te dwingen om met iemand anders te trouwen. Je kunt er in ons land twee jaar gevangenisstraf voor krijgen.</p>
<p><strong>6. Het kabinet wil in 2016 en 2017 één miljoen euro per jaar uitgeven om gedwongen huwelijken aan te pakken</strong><br>Dat kunnen kindhuwelijken zijn, maar ook gedwongen huwelijken tussen volwassenen. Het geld wordt bijvoorbeeld gebruikt om leraren te trainen: zij moeten het gedrag van scholieren die worden uitgehuwelijkt. leren herkennen.</p>
<p><em>Altijd op de hoogte blijven van nieuws dat jongeren aangaat? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuwsapp</a> of neem een proefabonnement op de <a href="https://7dagen.netlify.app/abonnement">papieren 7Days</a>.</em></p>
<p>Foto: Flickr/<a href="https://www.flickr.com/photos/maureen_barlin/16335338613/">Maureen Barlin</a></p>  
