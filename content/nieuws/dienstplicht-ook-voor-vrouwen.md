---
id: 7d7dd3c728824747844405f089b7b81b
type: nieuws
layout: post
title: "Dienstplicht ook voor vrouwen"
permalink: /nieuws/dienstplicht-ook-voor-vrouwen/
date: 2022-05-11T19:16:41.067Z
author: 7biA1WiYB
excerpt: "Mocht het oorlog worden in Nederland, dan kunnen binnenkort behalve jongens ook meisjes worden opgeroepen worden voor militaire dienst. Een meerderheid van de Tweede Kamer lijkt voor.  "
seo:
  description: "Dienstplicht ook voor vrouwen"
  title: "Dienstplicht ook voor vrouwen"
---
Mocht het oorlog worden in Nederland, dan kunnen binnenkort behalve jongens ook meisjes worden opgeroepen worden voor militaire dienst. Een meerderheid van de Tweede Kamer lijkt voor.  

    <p>De dienstplicht voor vrouwen is vooral een symbolische maatregel om mannen en vrouwen gelijk te behandelen. Volgens D66 is het een principekwestie. Vrouwen kunnen volgens de partij net zo goed in het leger werken als mannen. Op administratieve posten, maar ook in gevechtsfuncties. De meeste andere partijen zijn het daarmee eens. Alleen de SGP is tegen.</p>
<h3>Vanaf 17 jaar</h3>
<p>Als de wetswijziging er door komt, krijgen vanaf deze zomer behalve jongens ook meisjes die 17 worden een brief waarin staat dat ze ingeschreven zijn als dienstplichtige. Dat geldt niet voor meisjes die al 17 jaar of ouder zijn.</p>
<h3>Opkomstplicht</h3>
<p>In feite bestaat de militaire dienstplicht nog altijd: hij is nooit afgeschaft. In 1996 werd de plicht opgeschort: niemand hoefde meer op te komen draven voor het leger.</p>
<p>Mocht die nieuwe wet er komen, dan betekent ingeschreven zijn als dienstplichtige niet dat je ook meteen het leger in moet. De opkomstplicht bestaat namelijk al sinds 1997 niet meer. Alleen als er een ernstige crisis of een oorlog uitbreekt, kan de regering dienstplichtigen ook echt oproepen. Tot dat moment hoeft bijvoorbeeld ook niemand op training in een kazerne.</p>
<h3>Stemmen</h3>
<p>Volgende week stemt de Tweede Kamer over de wetswijziging. De Eerste Kamer doet dat dit voorjaar.</p>  
