---
id: 8d5721e561c1432185aa7882c2c5bfd6
type: nieuws
layout: post
title: "Jeugdpsychiaters niet tevreden over kwaliteit van hun vak"
permalink: /nieuws/jeugdpsychiaters-niet-tevreden-over-kwaliteit-van-hun-vak/
date: 2022-05-11T19:16:41.067Z
author: 7biA1WiYB
excerpt: "De kwaliteit van kinder- en jeugdpsychiatrie is minder geworden. Dat vinden niet de patiënten, maar zo denken psychiaters er zelf over.   "
seo:
  description: "Jeugdpsychiaters niet tevreden over kwaliteit van hun vak"
  title: "Jeugdpsychiaters niet tevreden over kwaliteit van hun vak"
---
De kwaliteit van kinder- en jeugdpsychiatrie is minder geworden. Dat vinden niet de patiënten, maar zo denken psychiaters er zelf over.   

    <p>Dat blijkt uit een <a href="https://www.nvvp.net/website/nieuws/2017/kjp-psychiaters-zien-kwaliteit-van-kinder-en-jeugdpsychiatrie-sterk-afnemen">onderzoek</a>, waarbij 240 kinder- en jeugdpsychiaters zijn ondervraagd. De boosdoener? Het vele administratieve werk en de kleine vergoedingen die de psychiaters krijgen. Meer dan de helft van de ondervraagden kent wel een praktijk of een collega die daarom minder bezig is met kinder- en jeugdpsychiatrie. Sommigen zijn er zelfs helemaal mee gestopt. </p>
<h3>Lange wachttijden</h3>
<p>Een groot probleem, want omdat er nu dus minder psychiaters speciaal voor kinderen en jongeren zijn, worden de wachtlijsten langer. En dat komt de kwaliteit van de hulp aan kinderen en jongeren niet ten goede, zo vinden de psychiaters. Uit een ander onderzoek bleek al dat kinderen tot achttien jaar met psychische klachten gemiddeld zes weken moeten wachten op een eerste gesprek. Volgens de regels mag dat niet langer dan vier weken zijn. De wachttijd is dus veel te lang!</p>
<h3>Wat is het verschil?</h3>
<p>Hoe zat het ook al weer? Wat is nou precies het verschil tussen een psychiater en een psycholoog? Een psychiater is een arts die zich bezig houdt met mentale stoornissen en het behandelen daarvan. Soms wordt een psychiater verward met een psycholoog. Niet zo gek, want ook een psycholoog werkt met mensen met psychische problemen. Het verschil: een psycholoog is geen arts en mag dus geen medicatie voorschrijven. Een psychiater mag dat wel.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis nieuws-app</a> of neem een <a href="https://7dagen.netlify.app/abonnement">proefabonnement</a> op 7Days!</em></p>  
