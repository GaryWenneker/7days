---
id: ef0dc2b8c2ee4c77a81a1064f58a579d
type: nieuws
layout: post
title: "Wat gebeurde in Kopenhagen?"
permalink: /nieuws/wat-gebeurde-in-kopenhagen/
date: 2022-05-11T19:16:41.067Z
author: 7biA1WiYB
excerpt: "Een dubbele aanslag, afgelopen zaterdag in Kopenhagen. Er vielen twee doden en vijf gewonden. De dader, die de Deense hoofdstad twaalf uur lang in de greep hield, kwam uiteindelijk zelf om door politiekogels. De gebeurtenissen op een rij.  "
seo:
  description: "Wat gebeurde in Kopenhagen?"
  title: "Wat gebeurde in Kopenhagen?"
---
Een dubbele aanslag, afgelopen zaterdag in Kopenhagen. Er vielen twee doden en vijf gewonden. De dader, die de Deense hoofdstad twaalf uur lang in de greep hield, kwam uiteindelijk zelf om door politiekogels. De gebeurtenissen op een rij.  

    <p>Zaterdagmiddag, half vier. In een café in de stad is net een bijeenkomst begonnen waar gepraat wordt over kunst, media, godslastering en de vrijheid van meningsuiting. De belangrijkste gast is de Zweedse cartoonist Lars Vilks. Hij wordt al langer bedreigd door radicale moslims omdat hij ooit een tekening maakte van de profeet Mohammed, met het lijf van een hond.<br>In de islam is het verboden om de profeet af te beelden, laat staan spottend. Er is daarom extra bewaking in het café. De middag wordt plots bruut verstoord als een man schietend binnen probeert te komen. Vilks is het doelwit, maar ontkomt. De 55-jarige filmmaker Finn Nørgaard wordt geraakt en overlijdt. Drie politieagenten raken gewond.</p>
<p><strong>Vluchten</strong><br>De dader vlucht. Urenlang is de politie naar hem op zoek, tevergeefs. Om een uur ’s nachts duikt hij weer op. Dit keer bij een synagoge, waar een Joods feest bezig is. Vanwege de eerdere aanslag die dag is er extra politiebewaking. De man kan de synagoge niet binnenkomen, maar raakt alsnog een 37-jarige bewaker die later overlijdt aan zijn verwondingen. Twee agenten raken gewond.<br>Weer slaat hij op de vlucht. Zijn signalement gaat inmiddels rond en na een tip vindt de politie hem zondagochtend in de buurt van een station in de stad. Wanneer de agenten hem willen aanhouden, opent de dader het vuur. De agenten schieten terug en raken hem, waarna hij overlijdt.  <br> <br><strong>De dader</strong><br>De naam van de dader is nog niet officieel vrijgegeven. Wel heeft de Deense politie laten weten dat het om een 22-jarige man uit Kopenhagen gaat, met een gewelddadig verleden. Hoogstwaarschijnlijk gaat het om Omar Abdel Hamid El Hussein. Hij zou zich hebben laten inspireren door de <a href="http://admin.sevendays.nl/artikel/192552#.VOIZwPmG-Z8">terreuraanslagen in Parijs</a> in januari. Of de hij hulp heeft gehad van anderen wordt nog onderzocht. </p>  
