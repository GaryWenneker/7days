---
id: 605214439eee46e2a12a24a20b6b933e
type: nieuws
layout: post
title: "7 weetjes over liefde in andere landen"
permalink: /nieuws/7-weetjes-over-liefde-in-andere-landen/
date: 2022-05-11T19:16:41.067Z
author: 7biA1WiYB
excerpt: "Waar je ook bent, liefde bestaat overal. Toch houden landen er verschillende gewoonten op na om het tot stand te brengen. Zeven opvallende tradities van over de wereld.  "
seo:
  description: "7 weetjes over liefde in andere landen"
  title: "7 weetjes over liefde in andere landen"
---
Waar je ook bent, liefde bestaat overal. Toch houden landen er verschillende gewoonten op na om het tot stand te brengen. Zeven opvallende tradities van over de wereld.  

    <h3>1. Zere voeten</h3>
<p>Ben je man en ga je trouwen in Korea? Bereid je dan voor op een dag met zere voeten. Het is daar namelijk de gewoonte om de avond van tevoren op de voetzolen van de bruidegom te slaan met vis en stokken. Zo testen ze zijn karakter.</p>
<h3>2. Even geduld</h3>
<p>Als je een date hebt, zorg je ervoor dat je op tijd bent. Nou goed, een paar minuten <em>fashionably late</em> kan best. Maar in veel landen, zoals Argentinië, Turkije en Spanje, kan het gebeuren dat je zo een half uur op je date zit te wachten. Daar nemen ze het namelijk niet zo ruim met de tijd. Handig om te weten voor je je gaat haasten.</p>
<h3>3. Op de gok</h3>
<p>In Brazilië gaat Valentijnsdag iets anders dan bij ons. Op 14 februari vieren ze daar carnaval dus de dag van de liefde wordt op 12 juni gevierd. Vrijgezelle vrouwen schrijven dan de namen op van mannen die ze wel zien zitten. Daarvan wordt één getrokken en dat wordt haar Valentijn. Wel zo makkelijk.</p>
<h3>4. Veilig daten</h3>
<p>In IJsland wonen zó weinig mensen (nog geen 370.000) dat de kans dat je een familielid date groot is. Om dat te voorkomen is de Islendiga-app ontwikkeld. Die gebruikt een database waar bijna alle inwoners in staan en checkt daarmee supersnel of twee lovers familie van elkaar zijn of veilig kunnen daten. Wel zo handig.</p>
<h3>5. Eten uit de wc</h3>
<p>In Frankrijk was het normaal om pasgetrouwde stellen de restanten van het feestmaal uit de wc-pot te laten eten. Deze traditie bestaat nog in aangepaste vorm. De bruid en bruidegom drinken champagne of eten chocola uit kleine nagemaakte wc’s. Erg romantisch…</p>
<h3>6. Tranen voor geluk</h3>
<p>Veel mensen pinken een traantje weg tijdens een bruiloft. Maar dat is voor het Tujia-volk uit Midden-China niet genoeg. Daar huilt de bruid in de maand voor de bruiloft een uur per dag. Na een paar dagen beginnen haar moeder en andere vrouwen ook mee te doen. Het geluid van al die huilende vrouwen zou klinken als een harmonieus lied en dat schijnt geluk te brengen. Nog best lastig!</p>
<h3>7. Niet kijken</h3>
<p>In Nederland maak je vaak eerst voorzichtig oogcontact voordat je op iemand afstapt. Maar Japanners vinden dat respectloos overkomen en zo jaag je je crush direct weg. En dat maakt flirten wel wat lastiger. Je moet er dus wel creatief voor zijn!</p>  
