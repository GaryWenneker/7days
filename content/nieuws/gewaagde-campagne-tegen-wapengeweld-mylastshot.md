---
id: e214607a08b84cb99ad8496082a9ac2a
type: nieuws
layout: post
title: "Gewaagde campagne tegen wapengeweld: #MyLastShot"
permalink: /nieuws/gewaagde-campagne-tegen-wapengeweld-mylastshot/
date: 2022-05-11T19:16:41.067Z
author: 7biA1WiYB
excerpt: "Ze waren nog niet geboren toen de wereld werd opgeschrikt door een shooting op hun school. Maar ze beseffen des te meer wat een wapen kan aanrichten. Leerlingen van de Amerikaanse Columbine High School strijden daarom tegen wapengeweld, en dat doen ze met een gewaagde campagne: #MyLastShot.  "
seo:
  description: "Gewaagde campagne tegen wapengeweld: #MyLastShot"
  title: "Gewaagde campagne tegen wapengeweld: #MyLastShot"
---
Ze waren nog niet geboren toen de wereld werd opgeschrikt door een shooting op hun school. Maar ze beseffen des te meer wat een wapen kan aanrichten. Leerlingen van de Amerikaanse Columbine High School strijden daarom tegen wapengeweld, en dat doen ze met een gewaagde campagne: #MyLastShot.  

    <p>‘Als ik sterf door vuurwapengeweld, publiceer dan de foto van mijn dood.’ Dat staat op stickers die de leerlingen hebben gemaakt in de hoop dat zoveel mogelijk scholieren hun ID-kaart, telefoon of iets anders persoonlijks met het statement beplakken. Twintig jaar na het bloedbad in Columbine is er in de Verenigde Staten nog steeds veel te veel wapengeweld, vinden zij. Er vallen jaarlijks tientallen doden door <em>school shootings</em>.</p>
<p>Als krantenkoppen en statistieken geen verandering brengen, wat dan wel? Misschien de kracht van fotografie, hopen de initiatiefnemers van #MyLastShot. In de video hieronder zie je hoe leerlingen het onder de aandacht brengen. <div class="media media-element-container media-default"><div id="file-536765" class="file file-document file-text-oembed">

        <h2 class="element-invisible"><a href="/files/mylastshot-1554201380">#MyLastShot 1554201380</a></h2>
    
  
  <div class="content">
    
<blockquote class="twitter-tweet" data-width="550"><p lang="en" dir="ltr">When it comes to gun violence ignorance isn’t bliss. So whatever you do, don’t look away.” <a href="https://twitter.com/hashtag/MyLastShot?src=hash&amp;ref_src=twsrc%5Etfw">#MyLastShot</a> <a href="https://twitter.com/hashtag/EndGunViolence?src=hash&amp;ref_src=twsrc%5Etfw">#EndGunViolence</a> <a href="https://t.co/7SQJXn0A9r">pic.twitter.com/7SQJXn0A9r</a></p>&mdash; #MyLastShot (@mylastshot) <a href="https://twitter.com/mylastshot/status/1110935037954928640?ref_src=twsrc%5Etfw">March 27, 2019</a></blockquote>
<script async="" src="https://platform.twitter.com/widgets.js" charset="utf-8"></script>
  </div>

  
</div>
</div>
<h3>Livestream beperken</h3>
<p>'Ontkenning is niet de oplossing. Wat je ook doet, kijk niet weg’, schrijven ze op Twitter. Daarom pleiten ze vóór het tonen van de meest heftige foto’s. Iets waar de meeste media bewust terughoudend in zijn. Zo wil Facebook het gebruik van livestreams juist beperken, nadat de schutter van de <a href="https://7dagen.netlify.app/nieuws/aanslagen-nieuw-zeeland-50-slachtoffers">aanslag in Christchurch</a> zijn daad live op Facebook deelde. Maar: ‘We kunnen de gruwelijkheden niet ontkennen en tegelijk verandering willen', vinden de campagnevoerders.</p>
<h3>De kracht van beeld</h3>
<p>De kracht van beeld is allang bewezen, zeggen de leerlingen. Kijk maar naar de wereldberoemde foto van het napalmmeisje uit Vietnam en die van het verdronken jongetje op het strand, Alan Kurdi. Beelden die de wereld ten goede veranderd en actie teweeg gebracht hebben, vinden ze. ‘Soms is het nodig het slechtste te zien om het beste naar boven te krijgen.’</p>
<h3>Kritiek</h3>
<p>In de VS staat #MyLastShot volop in de belangstelling. De stickers zijn online duizenden keren besteld en de bekende activist David Hogg en zijn zus Lauren, die de aanslag in Parkland overleefden, zijn ook aan boord. Toch is er ook kritiek. Zou het echt helpen? En zijn die beelden niet veel te heftig? De jongeren lijken er niet van onder de indruk. Met vette letters staat op hun site: ‘Jouw laatste foto kan levens redden.’</p>  
