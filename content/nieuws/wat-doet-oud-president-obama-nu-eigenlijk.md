---
id: a5817e6545c74cb7abcb7516ca77abcd
type: nieuws
layout: post
title: "Wat doet oud-president Obama nu eigenlijk?"
permalink: /nieuws/wat-doet-oud-president-obama-nu-eigenlijk/
date: 2022-05-11T19:16:41.067Z
author: 7biA1WiYB
excerpt: "Acht jaar lang was hij de belangrijkste man van Amerika. Maar sinds eind januari is Barack Obama weer vrij om te gaan en te staan waar hij wil. Wat-ie nu zoal doet? Nou, kitesurfen bijvoorbeeld!  "
seo:
  description: "Wat doet oud-president Obama nu eigenlijk?"
  title: "Wat doet oud-president Obama nu eigenlijk?"
---
Acht jaar lang was hij de belangrijkste man van Amerika. Maar sinds eind januari is Barack Obama weer vrij om te gaan en te staan waar hij wil. Wat-ie nu zoal doet? Nou, kitesurfen bijvoorbeeld!  

    <p>'Wat ik ga doen als ik straks president-af ben? Slapen, héél veel slapen!' Dat <a href="http://www.cbsnews.com/news/60-minutes-barack-obama-eight-years-in-the-white-house/" target="_blank">vertelde </a>Barack Obama vorige maand vlak voordat hij het ambtsstokje over zou dragen aan Donald Trump. Inmiddels is de oud-president weer helemaal uitgerust en opgeladen.</p>
<h3>Kitesurfwedstrijdje</h3>
<p>Hoe het inmiddels met Obama gaat? Nou, prima! Dat bleek deze week wel. Hij was door de steenrijke Britse zakenman Richard Branson uitgenodigd op zijn privé-eiland in de Caribische zee. Want Branson wist dat Obama dol is op surfen. Dat was hem acht jaar lang verboden - als president was dat te gevaarlijk. Maar nu was Obama klaar voor een kitesurfwedstrijdje!</p>
<p><iframe allowfullscreen="" frameborder="0" height="478" src="https://www.youtube-nocookie.com/embed/pGoGmg7qx_w?rel=0" width="850"></iframe></p>
<h3>Basketbal en golfen</h3>
<p>'Het waren twee geweldige dagen', <a href="https://www.virgin.com/richard-branson/richard-vs-barack-kiteboard-and-foilboard-challenge" target="_blank">schrijft </a>Branson op zijn blog. En Obama zal zeker nog eens langskomen. De oud-president is immers gek op sport: naast surfen houdt hij enorm van basketbal en golfen.</p>
<p>De 55-jarige Obama zou, als-ie wil, al met pensioen kunnen gaan. Als oud-president krijgt hij elk jaar tweehonderdduizend dollar als bedankje. Maar stoppen met werken, daar denkt Obama niet aan. Zo heeft hij samen met zijn vrouw Michelle de Obama Foundation opgericht, een stichting om maatschappelijke projecten te ondersteunen. Ook gaat Obama een boek schrijven. Want stilzitten, dat is niets voor hem.</p>
<p><em>Beeld: YouTube/Inside Edition</em></p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="https://7dagen.netlify.app/whatsapp">gratis WhatsApp-dienst</a>, download onze <a href="https://7dagen.netlify.app/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
