---
id: 3298a5d398794c619c35219a1baf9b7f
type: nieuws
layout: post
title: "‘Mooi dat er een Jongerenparlement komt’"
permalink: /nieuws/mooi-dat-er-een-jongerenparlement-komt/
date: 2022-05-11T19:16:41.067Z
author: 7biA1WiYB
excerpt: "Yusuf Khalid (14) uit Amsterdam is dit jaar de Koning van de Jeugd. Die titel won hij afgelopen april met een toespraak tijdens een speechwedstrijd van Unicef. Hij nam het daar in op voor jongeren met een depressie. Wat vond de Koning van de Jeugd van de troonrede van de échte koning op Prinsjesdag?  "
seo:
  description: "‘Mooi dat er een Jongerenparlement komt’"
  title: "‘Mooi dat er een Jongerenparlement komt’"
---
Yusuf Khalid (14) uit Amsterdam is dit jaar de Koning van de Jeugd. Die titel won hij afgelopen april met een toespraak tijdens een speechwedstrijd van Unicef. Hij nam het daar in op voor jongeren met een depressie. Wat vond de Koning van de Jeugd van de troonrede van de échte koning op Prinsjesdag?  

    <h3>Wat viel je het meest op in de echte troonrede?</h3>
<p> ‘Er waren drie dingen waarvan ik het heel goed vond dat ze er in stonden. De koning zei best een paar belangrijke dingen voor het klimaat bijvoorbeeld. Een heffing op CO2 voor fabrieken is een goed idee. En ik was natuurlijk ook erg blij dat hij het speciaal over jongeren had. Dat er nu een Jongerenparlement komt, is natuurlijk het beste uit de hele troonrede. Dat is echt een goed idee. Jongeren hebben vaak toch een heel eigen blik op problemen, ook al omdat ze minder bezig zijn met economie en financiën. Dat kan heel verfrissend zijn. Bovendien hebben zij natuurlijk het meest te maken met de lange termijneffecten van veel maatregelen. En ik ben natuurlijk ook blij dat er meer geld en aandacht komt voor problemen in de Jeugdzorg. Dat heeft mijn speciale belangstelling.’ </p>
<h3>Jij hield vorige week op Kleine Prinsjesdag al je eigen troonrede. En daar kwam nogal wat gedoe van. Hoe zat dat? </h3>
<p>‘In mijn speech nam ik het op voor jongeren met een depressie. Ik vind dat daar meer hulp voor zou moeten zijn. Na afloop reageerde minister Bruno Bruins daar weer op. Hij zei “Ik ben geen arts, maar misschien is wat minder op telefoons en tablets kijken een begin?” Hij zei ook nog dat zijn eigen kinderen soms ook weleens even depressief zijn maar dat dat gelukkig nooit langer dan vijf minuten duurt. “Als ze een slecht cijfer halen bijvoorbeeld.” Die reactie viel niet bij iedereen goed. Ik hoopte dat ik in mijn toespraak juist duidelijk had gemaakt dat het probleem van depressie heel heftig kan zijn. De minister heeft later trouwens via de media laten weten dat zijn opmerking niet handig was.’ </p>
<h3>En nu ging het in de troonrede zelf even over hulp aan jongeren met problemen... </h3>
<p>‘Ja, heel goed! Ik had al van minister Hugo de Jonge gehoord dat hij het probleem serieus neemt en gaat bespreken met collega’s.’ </p>
<h3>Het nieuws over de troonrede ging verder ook nogal over uiterlijkheden. Wat vond je van de baard van de koning en de jurk van de koningin?</h3>
<p>‘Met die baard is niet mis. Ik vind het best mooi staan. Ik snap het wel van hem hoor. Hij zit er nu al een tijdje, dan is het weleens tijd voor een andere stijl. Ik vond ook niets mis aan de jurk van Máxima. Dat rood stond juist mooi bij de omgeving van die troon. </p>
<h3>Nu de koning een baard heeft, moet jij als koning van de jeugd nu komend jaar ook met een rossige nepbaard optreden? </h3>
<p>‘Gelukkig niet zeg! Ik blijf gewoon mezelf.’</p>  
