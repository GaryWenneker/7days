---
id: 01816557153046e882259a9f12d73261
type: nieuws
layout: post
title: "Scholen in Nederland gaan toch dicht vanwege corona"
permalink: /nieuws/scholen-in-nederland-gaan-toch-dicht-vanwege-corona/
date: 2022-05-11T19:16:41.067Z
author: 7biA1WiYB
excerpt: "Om de verspreiding van het coronavirus te stoppen, gaan maandag toch alle scholen in Nederland dicht. Dat heeft het kabinet vanmiddag bepaald.  "
seo:
  description: "Scholen in Nederland gaan toch dicht vanwege corona"
  title: "Scholen in Nederland gaan toch dicht vanwege corona"
---
Om de verspreiding van het coronavirus te stoppen, gaan maandag toch alle scholen in Nederland dicht. Dat heeft het kabinet vanmiddag bepaald.  

    <p>Naast alle scholen, moeten ook restaurants, sportclubs en de kinderopvang sluiten. Ook alle rijexamens gaan de komende tijd niet door. De nieuwe maatregelen duren tot maandag 6 april.</p>
<h3>Toch dicht</h3>
<p>Vorige week liet Mark Rutte weten dat alle basisscholen, middelbare scholen en mbo-scholen open blijven. Hij zag nog geen reden om scholen te sluiten, omdat er in verhouding weinig kinderen en jongeren besmet zijn met het coronavirus. De premier wees erop dat wanneer leerlingen thuis moeten blijven, ook hun ouders thuis moeten blijven. 'En die werken ook op plekken waar we ze hard nodig hebben', zei hij <a href="https://7dagen.netlify.app/nieuws/coronavirus-rutte-kondigt-nieuwe-maatregelen-aan" target="_blank">donderdag</a>. Hoe dat nu opgelost gaat worden? Kinderen van wie ouders bijvoorbeeld in de zorg werken of bij de hulpdiensten, zullen worden opgevangen.</p>
<p>Leerlingen die dit jaar eindexamen doen, krijgen binnenkort meer informatie over de komende tijd.</p>
<h3>Coronavirus</h3>
<p>Het coronavirus houdt Nederland al weken in zijn greep. Volgens de laatste berichten, zijn meer dan duizend mensen besmet. Omdat lang niet iedereen met klachten wordt getest, wordt geschat dat meer dan 6000 Nederlanders het coronavirus bij zich dragen. Tot nu toe zijn er twintig mensen overleden.</p>
<p>Mark Rutte zal morgenavond om 19.00 uur een toespraak geven.</p>  
