---
id: 5e798504fd9f4bc48b549285416ec0e7
type: nieuws
layout: post
title: "Alarm over jonge vluchtelingen"
permalink: /nieuws/alarm-over-jonge-vluchtelingen/
date: 2022-05-11T19:16:41.067Z
author: 7biA1WiYB
excerpt: "De jongeren en kinderen die op dit moment naar Europa vluchten hebben het enorm zwaar. Iedere dag opnieuw lopen ze gevaar en we moeten meer doen om hen te helpen. Dat zeggen de kinderombudsmannen van Europa. Vandaag sloegen zij alarm in een rapport. Drie vragen en drie antwoorden.   "
seo:
  description: "Alarm over jonge vluchtelingen"
  title: "Alarm over jonge vluchtelingen"
---
De jongeren en kinderen die op dit moment naar Europa vluchten hebben het enorm zwaar. Iedere dag opnieuw lopen ze gevaar en we moeten meer doen om hen te helpen. Dat zeggen de kinderombudsmannen van Europa. Vandaag sloegen zij alarm in een rapport. Drie vragen en drie antwoorden.   

    <p><strong>Kinderombudsmannen?</strong><br>Kunnen ook kinderombudsvrouwen zijn <em>by the way</em>. Zij komen op voor de rechten van kinderen en jongeren in hun land. Er zijn er nu 41 actief in 33 Europese landen. Zij werken regelmatig samen. Hun voorzitter is <a href="http://www.dekinderombudsman.nl/110/">Marc Dullaert</a>. Dat is de kinderombudsman van Nederland. Vandaag presenteerden de Europese kinderombudsmannen en -vrouwen hun rapport over kindervluchtelingen in Amsterdam.</p>
<p>Niet toevallig in Amsterdam en niet toevallig vandaag. In het Scheepvaartmuseum in onze hoofdstad is vandaag een tweedaagse top gestart van Europese ministers van Binnenlandse Zaken en Justitie. Op de agenda staan: terrorisme en cybercriminaliteit. Maar ook: de Europese vluchtelingencrisis. Goed moment om aandacht te vragen voor de situatie van jonge vluchtelingen, dachten de ombudsmannen. Want die is 'rampzalig' en 'onacceptabel', vinden zij.<br><div class="media media-element-container media-default"><div id="file-15461" class="file file-image file-image-jpeg">

        
  
  <div class="content">
    <img title="ANP" height="547" width="850" class="media-element file-default" src="https://original.sevendays.nl/sites/default/files/vluchtelingen_0.jpg" alt="">  </div>

  
</div>
</div><br><strong>Wat is er dan aan de hand?</strong><br>In heel 2015 vroegen een miljoen vluchtelingen uit Afrika en het Midden-Oosten asiel aan in Europa. 29% van hen zijn kinderen en jongeren. Verreweg de meesten vluchtten weg uit Syrië, dat al vijf jaar lang door oorlog verscheurd wordt. Sommigen reizen zelfs zonder ouders. Tijdens hun reis naar veiligheid staan de jonge vluchtelingen bloot aan veel ellende, blijkt uit het rapport.
<p>Ze vallen in handen van smokkelaars. Maken een levensgevaarlijke overtocht in overvolle bootjes over de Middellandse Zee. Tijdens hun reis door de Balkan-landen kunnen ze ziek worden, zeker nu het er ijskoud is. Bovendien lopen ze gevaar misbruikt te worden door mensenhandelaren of verkrachters. En als ze dan eenmaal in een asielland zijn aangekomen, is de ellende nog niet voorbij. Vaak moeten ze om de haverklap van het ene naar het andere asielzoekerscentrum verhuizen. En lang wachten tot ze naar school kunnen.<br><br><strong>En wat is de oplossing?</strong><br>Europa moet meer doen om jonge vluchtelingen op hun reis te helpen en te beschermen. Daar moeten nú maatregelen voor worden genomen. En daar moet weer extra geld voor worden uitgetrokken. Ook nu direct. Dat is de boodschap van de kinderombudsmannen aan de regeringsleiders in het Scheepvaartmuseum. 'De Europese lidstaten hebben het kinderrechtenverdrag getekend. En zij zijn verantwoordelijk voor alle kinderen die zich binnen hun grenzen bevinden. Of ze nou wel of geen paspoort hebben', zei Marc Dullaert.</p>
<p>Het Nederlandse kabinet maakte vandaag bekend 45 miljoen euro vrij te maken voor extra noodhulp aan Syrische vluchtelingen die in kampen in buurlanden worden opgevangen. Ook daar krijgen jonge meisjes vaak te maken met (seksueel) geweld. 'Hulporganisaties moeten meer doen tegen die agressie', vindt ontwikkelingsminister Liliane Ploumen.   </p>  
