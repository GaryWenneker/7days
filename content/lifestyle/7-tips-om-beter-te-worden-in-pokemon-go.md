---
id: 71940cb59a6e4fa382fbfc886b010b4d
type: lifestyle
layout: post
title: "7 tips om beter te worden in Pokémon GO"
permalink: /lifestyle/7-tips-om-beter-te-worden-in-pokemon-go/
date: 2022-05-11T19:16:41.067Z
author: AnneWielenga
auteur: Anne Wielenga
avatar: /sites/default/files/styles/node_author/public/20923_916867595043804_5915050079597932856_n_1.jpg?itok=SwwKtyM5
rubrieken:
  - lifestyle
  - nieuws
excerpt: "Pokémon GO is een hit. Mensen gaan massaal de straat op om met deze app zo veel mogelijk Pokémon te vangen. 7Days ging met Tamar (16) op Pokémon-jacht in Haarlem. Hij geeft je hieronder zeven tips om de beste Pokémonvanger te worden.  "
seo:
  description: "7 tips om beter te worden in Pokémon GO"
  title: "7 tips om beter te worden in Pokémon GO"
---
Pokémon GO is een hit. Mensen gaan massaal de straat op om met deze app zo veel mogelijk Pokémon te vangen. 7Days ging met Tamar (16) op Pokémon-jacht in Haarlem. Hij geeft je hieronder zeven tips om de beste Pokémonvanger te worden.  

    <p>1. 'Voor de beginners: let op dat je een veilige versie downloadt. Criminelen verspreiden onbetrouwbare nepversies, waarmee ze via een virus toegang proberen te krijgen tot je telefoon.' </p>
<p>2. 'Het belangrijkste tijdens het spel is: blijf letten op waar je loopt! Er zijn al ongelukken gebeurd omdat mensen te erg "in het spel" zaten. En ga niet zomaar op ongure tijdstippen de straat op. In Tilburg zijn al drie Pokémonzoekers van hun spullen beroofd toen zij 's nachts op zoek waren naar verschillende Pokémon.'</p>
<p>3. 'Vang alle Pokémon die je tegenkomt, ook als je deze al hebt. Je kunt je Pokémon namelijk steeds beter maken door hem vaker te vangen. Als je 'm heel vaak hebt gevangen, kan een Pokémon evolueren. Dan wordt hij sterker. Dit kan door de Pokémon te versturen naar Professor Willow en genoeg Candy te verzamelen.'</p>
<p><div class="media media-element-container media-default"><div id="file-20433" class="file file-image file-image-png">

        
  
  <div class="content">
    <img height="1136" width="640" class="media-element file-default" data-delta="1" src="/sites/default/files/IMG_0756.PNG" alt="">  </div>

  
</div>
</div>
<p>4. 'Rechtsonder in je beeld zie je welke Pokémon dichtbij zijn. Onder deze plaatjes staan voetstappen. Als de Pokémon dichtbij is, staat er één voetstap; als de Pokémon verder weg is, staan er meer voetstappen. Houd dit dus ook goed in de gaten.'</p>
<p>5. 'Door samen op pad te gaan, zie je meer! Je kunt elkaar helpen bij het vinden van nieuwe Pokémon en Pokéstops. Het is ook leuk als je mensen uit hetzelfde team tegenkomt. Dan kun je samen een Gym veroveren en andere teams verslaan.'</p>
<p>6. 'Je kunt eieren verzamelen, waar nieuwe Pokémon uit geboren worden. Om deze uit te laten komen moet je 2, 5 of 10 kilometer lopen. Hier valt niet mee te smokkelen! Als de app namelijk registreert dat je sneller gaat dan wandelsnelheid (bijvoorbeeld omdat je er met de fiets of auto heen gaat), rekent hij deze kilometers niet. Zorg ook dat je in deze tijd de app open hebt staan. Wat er uit het ei komt, is altijd een verrassing.'</p>
<p>7. 'Zorg voor een volle telefoonbatterij en een 3G/4G-netwerk. Door <em>augmented reality</em> (wat ervoor zorgt dat de Pokémon echt in je omgeving lijkt rond te lopen) en gps gaat de batterij als een trein leeg. Daarom is het handig om een powerbank op zak te hebben, zodat je hem heel snel op elke locatie weer kunt opladen. En let erop dat de app niet werkt met wifi en dat er dus kosten aan verbonden kunnen zijn.'</p>
<p><em>Bovenste foto: <a href="http://jeanpierrejans.nl/">Jean-Pierre Jans</a></em></p>
<p><em>Benieuwd hoe Tamar het speelt speelt? In de 7Days van morgen lees je een reportage. Heb je nog geen abonnement? Maak dan nu met ons <a href="https://abonneren.sevendays.nl/abonneren/abonnementen/ae/artikel">kennis</a>!</em></p>  
