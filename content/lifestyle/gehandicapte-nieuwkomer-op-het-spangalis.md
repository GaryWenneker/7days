---
id: 9e7fbd320f4a41d781c4c56e083e88c0
type: lifestyle
layout: post
title: "Gehandicapte nieuwkomer op het Spangalis"
permalink: /lifestyle/gehandicapte-nieuwkomer-op-het-spangalis/
date: 2022-05-11T19:16:41.067Z
author: MaartjeDammers
auteur: Maartje Dammers
avatar: /sites/default/files/styles/node_author/public/maartje%202015nieuw.jpg?itok=7dLFVk05
rubrieken:
  - lifestyle
  - school
excerpt: "Niet alleen voor jou is de zomervakantie voorbij, ook de leerlingen van het Spangalis College moeten weer naar school. En daar zitten een paar nieuwkomers bij. Onder wie Jip (gespeeld door de 19-jarige Joe Sinduhije), een jongen met narcolepsie.  "
seo:
  description: "Gehandicapte nieuwkomer op het Spangalis"
  title: "Gehandicapte nieuwkomer op het Spangalis"
---
Niet alleen voor jou is de zomervakantie voorbij, ook de leerlingen van het Spangalis College moeten weer naar school. En daar zitten een paar nieuwkomers bij. Onder wie Jip (gespeeld door de 19-jarige Joe Sinduhije), een jongen met narcolepsie.  

    <p><strong>Narcolepwattus? </strong><br>‘Narcolepsie, dat is een slaapstoornis. Als Jip heel blij is of boos, of gespannen dan krijgt hij een aanval en valt hij in slaap. Ik had zelf ook nog nooit van deze ziekte gehoord maar heb me er voor deze rol wel in verdiept. Op YouTube staan heel veel filmpjes die ik goed heb bestudeerd.’</p>
<p><strong>Is het moeilijk om zo’n rol te spelen?</strong><br>‘In het begin wel. Jip valt soms zomaar neer. Maar ik heb er veel met de regisseurs over gepraat en het gebeurt in de serie zo vaak dat ik het nu wel gewend ben.’</p>
<p><strong>Zit de ziekte Jip heel erg in de weg?</strong><br>‘Nee, hij is een heel vrolijke en lieve jongen die probeert alles uit het leven te halen voor hij in slaap valt. Dat herken ik wel. Ook wil hij niet dat anderen hem raar vinden of anders gaan behandelen omdat ze hem zielig vinden.’</p>
<p><strong>Wat is het grootste verschil tussen jou en Jip?</strong><br>‘Hoe hij met meisjes omgaat. Hij schrijft gedichten of maakt een toneelstukje om zo aandacht te krijgen. Ik was helemaal niet bezig met opvallen bij de meiden maar kreeg toch aandacht, gewoon door mezelf te blijven.’</p>
<p><strong>Op welke school had jij liever gezeten? Je eigen middelbare school of het Spangalis? </strong><br>‘Toch mijn eigen middelbare school. Daar heb ik heel leuke herinneringen aan. Maar het Spangalis is heel leuk. Iedereen accepteert elkaar en is druk om anderen er zich thuis te laten voelen.’</p>
<p><em>Het tiende seizoen van SpangaS is vanaf maandag 5 september elke schooldag om 19.00 uur te zien op NPO Zapp.</em></p>
<p>Foto: Annemieke van der Togt. Joe Sinduhije (Jip) staat in de bovenste rij, als derde van links.</p>  
