---
id: 83815519af6f481c81b9d1e13b083c09
type: lifestyle
layout: post
title: "Lowlands-tentjes naar Calais "
permalink: /lifestyle/lowlands-tentjes-naar-calais-/
date: 2022-05-11T19:16:41.067Z
author: GovrienOldenburger
auteur: Govrien Oldenburger
avatar: /sites/default/files/styles/node_author/public/Govrien_pasfoto_Nieuw%20EXTRA.jpg?itok=BvsTF6tL
rubrieken:
  - lifestyle
  - nieuws
excerpt: "Terwijl in Calais duizenden vluchtelingen in vieze tentjes leven, werden die op muziekfestival Lowlands massaal achtergelaten. Een groep jongeren krabde zich achter de oren en kwam met het volgende plan: die tentjes moeten naar Calais!   "
seo:
  description: "Lowlands-tentjes naar Calais "
  title: "Lowlands-tentjes naar Calais "
---
Terwijl in Calais duizenden vluchtelingen in vieze tentjes leven, werden die op muziekfestival Lowlands massaal achtergelaten. Een groep jongeren krabde zich achter de oren en kwam met het volgende plan: die tentjes moeten naar Calais!   

    <p>Zo’n 250 luchtbedden, 200 bouwzeilen, 60 tenten en 50 slaapzakken. Dat is de buit die verzameld werd na Lowlands. De initiatiefnemers hadden met de organisatie afgesproken dat ze alles mochten meenemen wat mensen achterlieten. Sommige festivalbezoekers hebben de gewoonte hun kampeerspullen achter te laten in plaats van mee terug te slepen naar huis. </p>
<p><strong>Op naar de winter</strong><br>De verzamelde spullen gaan naar het vluchtelingenkamp in Calais. Maar ook na Lowlands gaan ze nog even door met de actie, die <a href="https://www.facebook.com/doneerjedeken">Doneer Je Deken</a> heet. Voor 13 september proberen de jongeren nog meer spullen in te zamelen voor vluchtelingen. Want die kunnen nog wel wat extra dekens, schoenen en kleren gebruiken, zo met de winter op komst. Ook nog op de wenslijst van de initiatiefnemers staat een vrachtwagen om de spullen naar Calais te brengen en een wasserette die de vieze Lowlandsspullen wil wassen. </p>
<p><em>Hoe zit het ook alweer met het Europese vluchtelingenprobleem en de 'jungle' bij Calais? In ons <a href="/dossier-vluchtelingen">dossier vluchtelingen</a> staat alles helder uitgelegd! </em></p>  
