---
id: 47834aaf0a9a407facc3796f8281e6fc
type: lifestyle
layout: post
title: "Ben je nog niet uitgefeest? Vier dan Mitaarneq!"
permalink: /lifestyle/ben-je-nog-niet-uitgefeest-vier-dan-mitaarneq!/
date: 2022-05-11T19:16:41.067Z
author: Malouvan Zwieten
auteur: Malou van Zwieten
avatar: /sites/default/files/styles/node_author/public/Malou_pasfoto1%20Kleurpsd2.jpg?itok=tipxhBea
rubrieken:
  - lifestyle
  - archief
excerpt: "He jammer, de feestdagen zijn voorbij. Goed, het is vandaag Driekoningen, maar wat moet je daar nou mee? Dat, lieve Hollanders, is een kwestie van je grenzen verleggen. Trek een vuilniszak over je hoofd, zet er een muts op, trek je oma’s bontjas aan en... vier Mitaarneq!  "
seo:
  description: "Ben je nog niet uitgefeest? Vier dan Mitaarneq!"
  title: "Ben je nog niet uitgefeest? Vier dan Mitaarneq!"
---
He jammer, de feestdagen zijn voorbij. Goed, het is vandaag Driekoningen, maar wat moet je daar nou mee? Dat, lieve Hollanders, is een kwestie van je grenzen verleggen. Trek een vuilniszak over je hoofd, zet er een muts op, trek je oma’s bontjas aan en... vier Mitaarneq!  

    <p>In Nederland betekent Driekoningen weinig meer dan de laatste dag waarop je ‘Gelukkig Nieuwjaar’ mag zeggen. Vroeger liepen de kinderen wel met lampionnetjes langs de huizen, maar omdat het nu geen officiële feestdag meer is en iedereen dus gewoon moet werken, is dat feest lang zo populair niet meer.</p>
<h3>Sint Maarten</h3>
<p>Snoep ophalen doen we liever op 11 november, met Sint Maarten. Maar in Scandinavië is Driekoningen hoogst… interessant. Daar lopen vandaag allerlei bizarre figuren de deuren plat voor snoepjes en cadeautjes. Ze dragen vreemde outfits met veel bont. Doel van het kostuum: zo onherkenbaar mogelijk zijn. Er wordt ook niet gezongen of gepraat. Want wie herkend wordt, is af. En die krijgt dus mooi geen cadeautjes!</p>
<h3>Geen cadeau, maar een mep</h3>
<p>Ben jij na kerst en Oud &amp; Nieuw nog niet uitgefeest? Nodig je vrienden vanavond uit voor de raarste verkleedpartij ooit en ga de huizen langs. Het kan verstandig zijn de buurt even in te lichten over je initiatief, want een zwijgende griezel in een vuilniszak zou zomaar verward kunnen worden met een inbreker. En dan krijg je in plaats van snoep en cadeautjes misschien wel een mep. Succes!</p>  
