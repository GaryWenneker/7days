---
id: e78af32481814784ba8bd31c0c84c801
type: lifestyle
layout: post
title: "Een picknick onder de grond"
permalink: /lifestyle/een-picknick-onder-de-grond/
date: 2022-05-11T19:16:41.067Z
author: CharlotteGoldhoorn
auteur: Charlotte Goldhoorn
rubriek: raar
excerpt: "New York staat vol wolkenkrabbers, de één nog imposanter dan de ander. Daartussen is maar weinig ruimte voor groen. Daarom wil een groep ondernemers het volgende stukje natuur niet boven, maar onder de grond aanleggen. The Lowline moet het eerste ondergrondse park ter wereld worden. De helft van het geld is inmiddels al binnen.  "
seo:
  description: "Een picknick onder de grond"
  title: "Een picknick onder de grond"
---
New York staat vol wolkenkrabbers, de één nog imposanter dan de ander. Daartussen is maar weinig ruimte voor groen. Daarom wil een groep ondernemers het volgende stukje natuur niet boven, maar onder de grond aanleggen. The Lowline moet het eerste ondergrondse park ter wereld worden. De helft van het geld is inmiddels al binnen.  

    <p>Nu razen er taxi’s en metro’s tussen Manhattan en Brooklyn, maar in de eerste helft van de twintigste eeuw waren de twee stadsdelen vooral verbonden door trams. De <em>Williamsburg Bridge Trolley Terminal</em> was toen een eindstation waar de voertuigen konden keren. Maar sinds 1948 rijden er geen trams meer en ligt het station er donker en verlaten bij, vochtig en vol graffiti. Zonde, vinden architect James Ramsey en ondernemer Dan Barasch. </p>
<p>New York heeft al een park op een paar kilometer oude rails in de stad: de High Line. Zou het niet mooi zijn als er ook een park komt ónder de stad? Zo ontsproot zes jaar geleden het idee voor The Lowline uit hun brein.</p>
<p><div class="media media-element-container media-default"><div id="file-6497" class="file file-image file-image-jpeg">

        
  
  <div class="content">
    <img title="Beeld: Lowline" height="700" width="1400" class="media-element file-default" src="/sites/default/files/5_7.jpg" alt="">  </div>

  
</div>
</div>
<p><strong>Speciaal daglichtsysteem</strong><br>Wie straks door The Lowline struint, moet niet het idee hebben in een kas vol TL-balken te lopen. Daarom bedacht Ramsey, die ook voor ruimtevaartorganisatie NASA heeft gewerkt, een systeem om daglicht onder de grond te krijgen. Via speciale schotels op de daken van de gebouwen boven de grond wordt zonlicht straks opgevangen en door buizen naar beneden gestuurd. Daar komen de stralen uit in kommen vol spiegels die het licht weer verspreiden. Zo hoeft The Lowline overdag geen elektriciteit te verbruiken en kunnen er gewoon bomen en planten groeien. Tenminste, dat is het idee.</p>
<p><strong>Testlab</strong><br>Voor het zover is, moet de techniek verder getest worden. Hoe krijg je zoveel mogelijk zonlicht onder de grond, werkt het ook in de winter en welke planten groeien er het beste? Om dat te testen, zamelen de bedenkers van The Lowline nu voor de tweede keer geld in via <a href="https://www.kickstarter.com/projects/855802805/lowline-an-underground-park-on-nycs-lower-east-sid"><em>Kickstarter</em></a>. Honderdduizend dollar is er in totaal nodig. In korte tijd is al meer dan de helft van het beoogde bedrag binnen. </p>
<p>Ze willen een oud pakhuis inrichten als laboratorium en expositieruimte. Ondertussen wordt er ook met het vervoersbedrijf, de eigenaar van de grond, onderhandeld over het gebruik van de verlaten ruimte. Als alles volgens plan gaat, kunnen New Yorkers er vanaf 2018 picknicken en hun hond uitlaten. </p>  
