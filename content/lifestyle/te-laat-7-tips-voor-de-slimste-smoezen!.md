---
id: 44f165f59dcc44deb1d4661eb95ccefa
type: lifestyle
layout: post
title: "Te laat? 7 tips voor de slimste smoezen!"
permalink: /lifestyle/te-laat-7-tips-voor-de-slimste-smoezen!/
date: 2022-05-11T19:16:41.067Z
author: JacquelineAncona
auteur: Jacqueline Ancona
avatar: /sites/default/files/styles/node_author/public/Jacqueline_Pasfoto.jpg?itok=RPZ_0CZG
rubrieken:
  - lifestyle
  - school
excerpt: "Wekkers die niet aflopen, lekke banden, open bruggen... Als telaatkomer kun je daar écht niet meer mee aankomen. Maar wie slim smoest, loopt niet in de smiezen!  "
seo:
  description: "Te laat? 7 tips voor de slimste smoezen!"
  title: "Te laat? 7 tips voor de slimste smoezen!"
---
Wekkers die niet aflopen, lekke banden, open bruggen... Als telaatkomer kun je daar écht niet meer mee aankomen. Maar wie slim smoest, loopt niet in de smiezen!  

    <p><strong>1. Bruggers only</strong><br>Zit je pas in de brugklas? Maak daar goed gebruik van. Verkeerd op het rooster gekeken, kon het lokaal niet vinden, verkeerde bus genomen, kreeg mijn kluisje niet open: allemaal heel geloofwaardige smoezen als je net begonnen bent. Met de nadruk op nét.</p>
<p><strong>2. Leve de beugel </strong><br>Oké, een beugel zet je tanden mooi recht, maar kauwgom, cola en kleverige dropjes kun je meestal mooi vergeten. Maar het onding biedt je wel een enorm smoesreportoire! Afstel-straktrek-controle-afspraken, loslatende blokjes, gebroken spalkjes, verzin het maar bij elkaar. En vergeet niet: retentiebeugels (noem dat woord!) zijn niet heel zichtbaar in je mond, dus ook een prima smoes als je helemaal geen beugel hebt!</p>
<p><strong>3. Maak het echt </strong><br>Ga je voor de mijn-ketting-liep-eraf-smoes in de variant dat je die zelf weer hebt gefixt maar dat dit wel even duurde? Zorg dan wel dat er smeer op je handen zit. Gebruik je de ikmoest- mijn-babybroertje-voeren-smoes? Kom dan niet aan in een smetteloze trui. Papvlekken maken het pas echt geloofwaardig.</p>
<p><strong>4. Maak je smoes op maat! </strong><br>Is je leraar biologie verzot op dieren? Pas je smoes daar op aan, medeleven gegarandeerd! Hang een verhaal op over je <a href="/nieuws/willem">axolotl</a> die net die ochtend een steen opat (echt gebeurd op de <em>7Days</em>-redactie). Is je leraar wiskunde een echte neat freak? Gebruik dan als uitweg de ik-kan-echt-het-huis-niet-uit- voordat-het-helemaal-spic-en-span- is. Verse vader/moeder als leraar? Zet dan de babysmoes uit tip 3 in.</p>
<p><strong>5. Ga voor een goed doel </strong><br>Ongeacht de hobby’s of voorkeuren van je leraren, doen goede doelen als slechtzienden helpen bij het oversteken of eerste hulp verlenen bij een ongelukje op straat het altijd goed. Helemaal ideaal is een combinatie met tip 4. Zeg tegen je leraar Engels dat je een groepje ernstig verdwaalde Britten geholpen hebt. Een win-winsituatie!</p>
<p><strong>6. Het leven na de smoes</strong><br>Smoes je over een babybroertje dat je niet hebt, sla dat dan wel ergens op in je hersens mocht jouw leraar er nog eens op terugkomen. Net zoals een onbestaande beugel. Cola drinken op school wordt dan een lastige. Ja, gewoon op tijd komen heeft ook zo z’n voordelen...</p>
<p><strong>7. Deal met je schuldgevoelens</strong><br>Last van een opspelend geweten? Na schooltijd is er vast echt een slechtziende op straat te vinden die wat hulp nodig heeft of een klasgenoot met een huis vol babybroertjes. Zo maak je het gewoon waar!</p>
<p><em>Kun je zo aan het begin van het schooljaar nog wel meer tips gebruiken? <a href="/tag/schooltips">Hier </a>vind je er nog een heleboel! </em></p>  
