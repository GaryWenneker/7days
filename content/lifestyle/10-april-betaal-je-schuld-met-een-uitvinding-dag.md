---
id: fa1442bd8859422ebe8fbf87a9f460f5
type: lifestyle
layout: post
title: "10 april: Betaal-je-schuld-met-een-uitvinding-dag"
permalink: /lifestyle/10-april-betaal-je-schuld-met-een-uitvinding-dag/
date: 2022-05-11T19:16:41.067Z
author: CharlotteGoldhoorn
auteur: Charlotte Goldhoorn
avatar: /sites/default/files/styles/node_author/public/Charlotte_PasfotoDSC01555%20EXTRA.jpg?itok=Uh1_j08g
rubrieken:
  - lifestyle
excerpt: "Een saucijzenbroodje, een zakje chips of een nieuw shirtje. Moet jij altijd geld lenen van je vrienden? En vergeet je het daarna ook nog eens terug te betalen? Neem dan een voorbeeld aan Walter Hunt en bedenk een uitvinding om in één klap je schulden af te lossen.  "
seo:
  description: "10 april: Betaal-je-schuld-met-een-uitvinding-dag"
  title: "10 april: Betaal-je-schuld-met-een-uitvinding-dag"
---
Een saucijzenbroodje, een zakje chips of een nieuw shirtje. Moet jij altijd geld lenen van je vrienden? En vergeet je het daarna ook nog eens terug te betalen? Neem dan een voorbeeld aan Walter Hunt en bedenk een uitvinding om in één klap je schulden af te lossen.  

    <p>Walter wie? Walter Hunt. Zijn naam zegt je misschien niets, maar zijn uitvindingen vast wel. Want Hunt (1796–1859) bedacht niet alleen een handige naaimachine, maar waagde zich ook aan een vulpen, een messenslijper, een tram-bel, een veegwagen en een ijsploeg voor schepen. Hij kwam zelfs met het idee voor schoenen waarmee je op het plafond kunt lopen. In totaal had hij 26 patenten op zijn naam staan.<br><br><strong>Veiligheidsspeld</strong><br>Rijk werd Hunt niet van al zijn ideeën. Want in plaats van achterover te leunen tot het geld binnenstroomde omdat bedrijven zijn uitvindingen wilden gebruiken, verkocht hij zijn patenten meteen door. Zo ging het ook met zijn beroemdste uitvinding: de veiligheidsspeld. Op 10 april 1849 kreeg hij het patent op deze handige dingenvastmaker. Maar nog dezelfde dag verkocht hij de rechten voor vierhonderd dollar. Zo kon hij een schuld van vijftien dollar bij een vriend af te lossen en hield hij zelf ook wat over. Maar lang niet zoveel als wanneer hij het patent zelf had gehouden.<br><br><div class="media media-element-container media-default"><div id="file-2493" class="file file-image file-image-jpeg">

        
  
  <div class="content">
    <img alt="Beeld Wikimedia" height="536" width="622" class="media-element file-default" src="/sites/default/files/Patent_6281%20Veiligheidsspeld.jpg">  </div>

  
</div>
</div><br>Een gewaarschuwd mens telt voor twee. Dus duik vandaag de schuur in en bedenk iets wat het leven makkelijker maakt. Een automatisch boterhamsmeermachine bijvoorbeeld, of sportsokken die naar bloemetjes ruiken. Maar bedenk goed wat je met je uitvinding doet. Voor je het weet wordt iemand anders rijk met jouw idee…<br><br><em>Foto boven: <a href="https://flic.kr/p/wLSAS" target="_blank">Flickr/Auntie P</a></em>  
