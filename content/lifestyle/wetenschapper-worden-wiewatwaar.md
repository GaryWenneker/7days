---
id: c3136eaed3a046fabcfa4b355d245a74
type: lifestyle
layout: post
title: "Wetenschapper worden? Wie/wat/waar?"
permalink: /lifestyle/wetenschapper-worden-wiewatwaar/
date: 2022-05-11T19:16:41.067Z
author: KimEinder
auteur: Kim Einder
avatar: /sites/default/files/styles/node_author/public/Kim_E_pasfotoWebsite.jpg?itok=eT3Ghnc4
rubrieken:
  - lifestyle
  - school
excerpt: "Tijdens het Weekend van de Wetenschap morgen en overmorgen zetten universiteiten, techbedrijven en laboratoria hun deuren open voor publiek. Om uit te leggen wat daar gebeurt en jou misschien wel lekker te maken voor een baan als wetenschapper. Maar wat is dat eigenlijk? Dat vroegen we studiekeuzeadviseur Manon van Gijtenbeek van Studiekeuze Centrum Pharos.  "
seo:
  description: "Wetenschapper worden? Wie/wat/waar?"
  title: "Wetenschapper worden? Wie/wat/waar?"
---
Tijdens het Weekend van de Wetenschap morgen en overmorgen zetten universiteiten, techbedrijven en laboratoria hun deuren open voor publiek. Om uit te leggen wat daar gebeurt en jou misschien wel lekker te maken voor een baan als wetenschapper. Maar wat is dat eigenlijk? Dat vroegen we studiekeuzeadviseur Manon van Gijtenbeek van Studiekeuze Centrum Pharos.  

    <p><strong>Een wetenschapper is iemand die de hele dag in een labjas proefjes doet, toch?</strong><br>‘Lang niet altijd. Een wetenschapper is iemand die onderzoek doet en iets nieuws probeert te ontdekken. Hoe hij of zij dat doet, hangt af van het onderwerp. Er zijn inderdaad wetenschappers die experimenten doen in een laboratorium. Anderen zijn bijvoorbeeld de hele dag aan het snorkelen omdat ze als marinebioloog dieren en planten in zee onderzoeken. Of ze spelen bijna de hele dag met kinderen omdat ze gedragsonderzoek doen als kinderpsycholoog. Sommige wetenschappers doen minder onderzoek en geven vooral les op de universiteit. Dat zijn soms nog wel de besten: misschien leiden ze wel de volgende Nobelprijs-winnaar op, of iemand die het medicijn tegen reuma ontwikkelt of de oorlog tussen twee strijdende landen weet op te lossen.’<br><br><strong>Werken wetenschappers altijd voor een universiteit?</strong><br>‘Lang niet allemaal. Je kunt ook voor bedrijven of organisaties werken. Bij bijvoorbeeld Greenpeace werken wetenschappers die onderzoek doen zodat de milieuorganisatie kan vertellen hoe we de wereld beter kunnen achterlaten voor volgende generaties. Ook bijvoorbeeld War Child, fastfoodketens en telecomproviders hebben wetenschappers in dienst.’<br><br><strong>Hoe word je wetenschapper?</strong><br>‘Eerst volg je een driejarige universitaire bachelorstudie en een één- of tweejarige master. Daarna kun je al aan het werk als wetenschapper. Maar als je bij een universiteit wilt werken, kun je beter nog vier jaar doorstuderen. Dat is je doctoraal of PhD. Daarna mag je jezelf doctor in de wetenschap noemen. Dat is trouwens iets anders dan een medische dokter.’</p>
<p><div class="media media-element-container media-default"><div id="file-11874" class="file file-image file-image-jpeg">

        
  
  <div class="content">
    <img height="2835" width="4252" class="media-element file-default" src="/sites/default/files/ANP-34167190.jpg" alt="">  </div>

  
</div>
</div><br><strong>Wat leer je voor wetenschappelijks tijdens je bachelor?</strong><br>‘Je begint daar met het leren van onderzoek doen. Universiteiten leiden wetenschappers op, dat is hun doel. Je leert kritische vragen te stellen en niet meteen alle informatie te accepteren, maar verder uit te zoeken wat alles echt betekent. Ook leer je hoe je een mening kunt vormen en die verantwoord kunt delen met andere mensen. Op het hbo krijg je ook iets mee van analyseren en het vormen van een eigen mening, maar dat is doorgaans praktischer. Je leert meer voor een ander beroep dan dat van wetenschapper.’<br><br><strong>Het vwo staat voor voorbereidend wetenschappelijk onderwijs. Wat is die voorbereiding precies?</strong><br>‘Simpel gezegd leer je zelfstandig en een beetje analytisch denken. Vwo’ers moeten net iets meer achter informatie (kunnen) zoeken dan bijvoorbeeld havisten.’<br><br><strong>Is het zonde als je als je vwo’er zonder wetenschapsambitie hbo of mbo gaat doen?</strong><br>‘Ik denk dat dat helemaal niet uitmaakt. Het zijn allemaal goede opleidingen. Als jij de beste taartenbakker van Nederland wilt worden, kun je heel veel ambitie hebben, wat passend is voor een vwo’er, maar is het wel slim om een opleiding te kiezen waarbij je leert goede taarten te maken. Het belangrijkste is dat je op de middelbare school ontdekt wat je passie is, waar je nieuwsgierig naar bent en wat je<br>motiveert. Het is jouw toekomst, het moet wel bij je passen.’<br><br><strong>Betaalt de wetenschap een beetje?</strong><br>‘Het is misschien meer een passie dan dat je er rijk van kunt worden. De gemiddelde jonge wetenschapper kan aan een universiteit ongeveer 2500 euro netto per maand verdienen, in de commerciële sector nog meer. Een prima inkomen dus. En op internet vind je voorbeelden van wetenschappers die veel geld verdienden met ongelooflijke doorbraken. Maar je moet vooral ook doorzettingsvermogen en geduld hebben. Want waar een succes is op wetenschappelijk gebied, zijn er vaak ook al veel eerdere onderzoeken, experimenten en proeven mislukt.’
<p><div class="media media-element-container media-default"><div id="file-11875" class="file file-image file-image-jpeg">

        
  
  <div class="content">
    <img alt="wetenschap science research" title="Foto: EPA" height="2827" width="4096" class="media-element file-default" src="/sites/default/files/ANP-34382748.jpg">  </div>

  
</div>
</div>
<p><em>Meer tips en uitlegverhalen lezen die het schoolleven makkelijker maken? <a href="/schooltips" target="_blank">Hier</a> vind je alle schooltips op Sevendays.nl.</em></p>  
