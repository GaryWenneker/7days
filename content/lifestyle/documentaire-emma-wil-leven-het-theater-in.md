---
id: 9122d3bf3359485fba911f7c350138ae
type: lifestyle
layout: post
title: "Documentaire 'Emma Wil Leven' het theater in"
permalink: /lifestyle/documentaire-emma-wil-leven-het-theater-in/
date: 2022-05-11T19:16:41.067Z
author: JelgerWoudstra
auteur: Jelger Woudstra
avatar: /sites/default/files/styles/node_author/public/Jelger%20PASFOTO_3469.jpg?itok=7GsNTxTw
rubrieken:
  - lifestyle
  - nieuws
excerpt: "De documentaire Emma wil leven kan in 2016 bijna niet aan je voorbij zijn gegaan. De docu over de laatste weken van Emma (18) die met anorexia leeft, was het best bekeken online programma van 2016. Veel jongeren zagen de documentaire en er was veel om te doen. Wie hem gemist heeft krijgt een herkansing in het theater: vanaf 2019 wordt het verhaal van Emma’s strijd ook daar verteld.  "
seo:
  description: "Documentaire 'Emma Wil Leven' het theater in"
  title: "Documentaire 'Emma Wil Leven' het theater in"
---
De documentaire Emma wil leven kan in 2016 bijna niet aan je voorbij zijn gegaan. De docu over de laatste weken van Emma (18) die met anorexia leeft, was het best bekeken online programma van 2016. Veel jongeren zagen de documentaire en er was veel om te doen. Wie hem gemist heeft krijgt een herkansing in het theater: vanaf 2019 wordt het verhaal van Emma’s strijd ook daar verteld.  

    <p>Dat maakte productiehuis Solo Stories bekend. <em>Emma Wil Leven</em> laat de laatste weken van Emma zien, als ze nog één keer de strijd aangaat met haar anorexia. Zij en haar ouders filmden de beelden zelf en lieten documentairemaakster Jessica Villerius de beelden tot een documentaire maken. De documentaire laat zien hoe Emma steeds verder wegglijdt in haar strijd tegen anorexia. Ze gaat zelfs naar een kliniek in Portugal om haar ziekte te verslaan, maar overlijdt helaas.</p>
<p>Vanaf januari 2019 moet dat aangrijpende verhaal ook in de theaters te zien zijn. De theatervoorstelling wordt een monoloog, maar er is nog niet bekend wie de voorstelling zal opvoeren.</p>
<h3>Zware materie</h3>
<p>Vorig jaar sprak <em>7Days</em> <a href="/emma" target="_blank">uitgebreid </a>met documentairemaakster Jessica Villerius. Ze werd door de behandelaars van Emma gevraagd de door haar gefilmde beelden in een documentaire te gieten. Eerst zei ik nee op hun verzoek’, vertelt Jessica. ‘Ik vond het veel te zware materie. Maar toen ik hoorde dat Emma expliciet om een documentaire had gevraagd, dacht ik: wie ben ik om te zeggen dat ik het te zwaar vind? Dit dient een hoger doel.'</p>
<p>De documentaire werd veel bekeken. Zo'n 650.000 mensen keken naar de uitzending op tv, een kleine 300.000 zag de documentaire online. Daarmee was het het best bekeken online tv-programma van 2016.</p>
<p>Het hele interview met documentairemaakster Jessica Villerius kun je <a href="/emma" target="_blank">hier </a>lezen. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="/whatsapp"><em>gratis WhatsApp-dienst</em></a><em>, download onze </em><a href="/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
