---
id: 1382bde8c85140dba2482e1770d6f19f
type: lifestyle
layout: post
title: "Instagram Stories: briljant of schaamteloze kopie?"
permalink: /lifestyle/instagram-stories-briljant-of-schaamteloze-kopie/
date: 2022-05-11T19:16:41.067Z
author: MennoWoudt
auteur: Menno Woudt
avatar: /sites/default/files/styles/node_author/public/menno4_0.png?itok=5KD7Yfz3
rubrieken:
  - lifestyle
  - nieuws
excerpt: "'Nieuw: Instagram Stories!' Of nou ja, nieuw? De kersverse functie van Instagram doet wel héél sterk denken aan die van Snapchat. Een nutteloze kopie, of maakt het Instagram juist aantrekkelijker?  "
seo:
  description: "Instagram Stories: briljant of schaamteloze kopie?"
  title: "Instagram Stories: briljant of schaamteloze kopie?"
---
'Nieuw: Instagram Stories!' Of nou ja, nieuw? De kersverse functie van Instagram doet wel héél sterk denken aan die van Snapchat. Een nutteloze kopie, of maakt het Instagram juist aantrekkelijker?  

    <p>Een foto of video van maximaal tien seconden, die na 24 uur weer verdwijnt. Het is niet alleen de omschrijving van Snapchat, maar ook van Instagram Stories: de nieuwe <em><a href="http://blog.instagram.com/post/148348940287/160802-stories" target="_blank">feature</a> </em>van Instagram. Met filters en emoji's kun je je tijdelijke kunstwerken verfraaien. Het enige verschil met Snapchat: je verhalen op Instagram kunnen ook door niet-volgers bekeken worden.</p>
<p><strong>Afgekeken</strong><br>'Ja, we hebben het afgekeken van Snapchat'. Dat gaf Kevin Systrom vorige week meteen toe aan tech-site <em><a href="https://techcrunch.com/2016/08/02/silicon-copy/" target="_blank">TechCrunch</a></em>. Volgens hem gaat het erom 'wat je ermee doet'. Want Instagram was wel toe aan iets nieuws, naast alle perfecte permanente food- en vakantiekiekjes. Volgens experts is het de ultieme aanval op Snapchat, dat onder jongeren erg populair is. Alhoewel: ook je <a href="/nieuws/pas-op-papa-op-snapchat" target="_blank">ouders</a> gebruiken het steeds vaker...</p>
<p><div class="media media-element-container media-default"><div id="file-21029" class="file file-image file-image-png">

        
  
  <div class="content">
    <img title="Beeld: Instagram" height="511" width="1031" class="media-element file-default" src="/sites/default/files/insta224.png" alt="">  </div>

  
</div>
</div>
<p><strong>Reclame voor Snapchat</strong><br>'Het is gewoon nagedaan van Snapchat', vertelt Instagram-gebruiker Tijmen (15) via de <a href="/whatsapp" target="_blank">WhatsApp-dienst</a> van <em>7Days</em>. 'De mensen die ik volg, gebruiken Instagram Stories vooral om reclame te maken voor hun Snapchat-account.'</p>
<p>Milan (13) ziet er het nut ook niet van in. 'Ik gebruik Instagram juist om foto's en video's te plaatsen die ik lang wil laten zien. Als je korte <em>snaps </em>wilt, ga je wel naar Snapchat, toch?'</p>
<p><strong>Contact onderhouden</strong><br>Ondanks de kritiek zien sommige Instagrammers ook voordelen. 'Ik heb een <a href="https://www.instagram.com/timetravelthroughfandoms/" target="_blank"><em>fandom-</em></a>account waar ik foto's en edits van acteurs plaats', vertelt Nadia (14). 'Met Instagram Stories kan ik nu contact onderhouden met mijn volgers, zonder elke keer foto's te plaatsen. Nu heb ik Snapchat minder nodig.'</p>
<p>Ook Janneke (14) ziet de voordelen van Instagram Stories wel in. 'Ik gebruik het al best vaak. Alleen is het wel jammer dat al die social media steeds meer op elkaar gaan lijken. Het zou het leukst zijn als elke dienst uniek blijft!'</p>
<p><em>Ben jij fan van de Instagram Stories, of vind je het een nutteloze kopie? <a href="/node/8457" target="_blank">Geef je mening en stem op onze poll!</a></em></p>  
