---
id: eedf69ad9027422e9fc5b6b69909d0ad
type: lifestyle
layout: post
title: "Daar gaat ze: als jongste ooit de polen over"
permalink: /lifestyle/daar-gaat-ze-als-jongste-ooit-de-polen-over/
date: 2022-05-11T19:16:41.067Z
author: CarolienPlasschaert
auteur: Carolien Plasschaert
avatar: /sites/default/files/styles/node_author/public/unnamed%20%282%29_0.jpg?itok=rj-sBLOL
rubrieken:
  - lifestyle
  - nieuws
excerpt: "Zo’n 2800 mensen stonden op de top van de Mount Everest. En zo’n 760 zijn in de ruimte geweest. Maar slechts een handjevol avonturiers is de Grote Drie over geweest: de Zuidpool, de Noordpool én Groenland. Jade Hameister (14) uit Melbourne gaat ook een poging wagen. Na wat vertraging is ze nu eindelijk onderweg.   "
seo:
  description: "Daar gaat ze: als jongste ooit de polen over"
  title: "Daar gaat ze: als jongste ooit de polen over"
---
Zo’n 2800 mensen stonden op de top van de Mount Everest. En zo’n 760 zijn in de ruimte geweest. Maar slechts een handjevol avonturiers is de Grote Drie over geweest: de Zuidpool, de Noordpool én Groenland. Jade Hameister (14) uit Melbourne gaat ook een poging wagen. Na wat vertraging is ze nu eindelijk onderweg.   

    <p>Skiën over twee meter hoge ijsblokken. Een slee zo zwaar als je eigen lichaam voorttrekken. Veertig graden onder nul. En oh ja: rondwandelende ijsberen. De expeditie van Jade is absoluut niet voor watjes. ‘Het idee was om iedere dag acht tot tien uur te skiën’, vertelt Jade. ‘We zouden in totaal 224 kilometer afleggen, verspreid over 21 dagen.’<br><br><strong>Let's go!</strong><br>Maar door de vertraging die ze afgelopen week opliep - de landingsbaan waar zij en haar team zouden landen ligt op het ijs en bleek één dag voor vertrek onveilig - moet ze opschieten. Vanaf mei gaat het ijs meer smelten waardoor de tocht onmogelijk wordt. Na een week eindeloos lang wachten is er een nieuwe landingsplek gevonden en kan Jade nu écht van start.</p>
<p><div class="media media-element-container media-default"><div id="file-17715" class="file file-image file-image-jpeg">

        
  
  <div class="content">
    <img title="Instagram" height="606" width="608" class="media-element file-default" src="/sites/default/files/jade4.JPG" alt="">  </div>

  
</div>
</div>
<p><strong>Gewichtheffen</strong><br>De Australische heeft het afgelopen jaar <a href="/lifestyle/jade-14-gaat-als-jongste-ooit-de-polen-over">keihard getraind</a>. Haar Instagram-account staat vol filmpjes waarop ze gewichtheft, een zware autoband achter zich aantrekt en afziet in de ijskoude bergen van Nieuw-Zeeland. ‘Fysiek ben ik er helemaal klaar voor. Waar ik het meest tegenop zie, is het mentale.’<br><br>En die ijsberen dan? Is ze naar de dierentuin gegaan om alvast onderzoek te doen naar haar mogelijke vijand? ‘Nee haha, daar ben ik niet zo bang voor. Al weet ik weet zeker dat ik <em>freaked out</em> ben als er een voor mijn neus staat.’<br><br><strong>Mount Everest</strong><br>Deze poolexpeditie is niet Jades eerste extreme avontuur. Op haar zesde beklom ze Mount Kosciuszko, met 2280 meter de hoogste berg van Australië. Toen ze twaalf was klom ze tot het beroemde basiskamp (5357 meter hoogte) van de Mount Everest. Daar ontmoette ze <a href="http://www.vilborg.is/">Vilborg Arna Gissuradottir</a>, een bekende avonturier uit IJsland, die in haar eentje de Zuidpool over is geskied. ‘Nadat ik haar gesproken had wilde ik maar één ding: ook de polen over. Ik hou van avontuur!’</p>
<p>Haar vriendinnen moesten vooral lachen toen ze over haar plan vertelde. Maar inmiddels zijn ze vooral trots. En - net als haar moeder - een tikkie bezorgd of alles wel goed zal gaan. Jade wordt begeleid door een team van drie superervaren mannen. Een van hen is haar vader (zie foto onderaan), die net zo avontuurlijk is als zij en de zeven hoogste bergen van de wereld heeft beklommen.</p>
<p><div class="media media-element-container media-default"><div id="file-17713" class="file file-image file-image-jpeg">

        
  
  <div class="content">
    <img title="Petter Nyquist" height="567" width="850" class="media-element file-default" src="/sites/default/files/jade2.jpg" alt="">  </div>

  
</div>
</div><br><strong>Huiswerk</strong><br>Alles leuk en aardig natuurlijk, zo’n expeditie. Maar hoe zit het met school? ‘We hebben nu twee weken vakantie in Australië. En verder heb ik wat kunnen regelen met mijn leraren’, legt ze uit. Jade hoopt met haar tocht andere meisjes van haar leeftijd te inspireren om actief te zijn en groot te durven dromen. 
<p>En daar wil ze graag nog iets aan toevoegen: ‘Veel meisjes maken zich druk om hun uiterlijk. Ik wil laten zien dat het veel belangrijker is wat je lichaam kán, dan hoe het eruitziet!’</p>
<p><strong>Instagram</strong><br>Jade plaatst elke dag een update op haar <a href="https://www.instagram.com/jadehameister/">Instagram</a>. Als dit avontuur erop zit, gaat ze weer naar school. Volgend jaar april begint ze aan deel twee: Groenland. In de zomer van 2017 staat de Zuidpool op het programma.</p>
<p><div class="media media-element-container media-default"><div id="file-17716" class="file file-image file-image-jpeg">

        
  
  <div class="content">
    <img title="Instagram" height="567" width="850" class="media-element file-default" src="/sites/default/files/jade6.jpg" alt="">  </div>

  
</div>
</div>
<p><em>Altijd op de hoogte blijven van nieuws waar jij als jongere iets mee kunt? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement</a> op de krant!</em></p>  
