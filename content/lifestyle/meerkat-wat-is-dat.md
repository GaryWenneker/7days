---
id: f0a4794a248848adaf6df0450a55aef3
type: lifestyle
layout: post
title: "Meerkat, wat is dat?"
permalink: /lifestyle/meerkat-wat-is-dat/
date: 2022-05-11T19:16:41.067Z
author: CarolienPlasschaert
auteur: Carolien Plasschaert
avatar: /sites/default/files/styles/node_author/public/unnamed%20%282%29_0.jpg?itok=rj-sBLOL
rubrieken:
  - lifestyle
  - nieuws
excerpt: "Met één druk op de knop jouw video live uitzenden op internet. En iedereen die het wil, kan meekijken en reageren. Dat is Meerkat in een notendop. Het is dé app van het moment. Hij kwam nog geen maand geleden uit en zou nu al zo’n veertig miljoen dollar waard zijn. Zeker driehonderdduizend gebruikers hebben zich inmiddels aangemeld. ‘Dit is een logische stap in de evolutie van social media’, zegt Elger van der Wel, tech-expert bij de NOS.   "
seo:
  description: "Meerkat, wat is dat?"
  title: "Meerkat, wat is dat?"
---
Met één druk op de knop jouw video live uitzenden op internet. En iedereen die het wil, kan meekijken en reageren. Dat is Meerkat in een notendop. Het is dé app van het moment. Hij kwam nog geen maand geleden uit en zou nu al zo’n veertig miljoen dollar waard zijn. Zeker driehonderdduizend gebruikers hebben zich inmiddels aangemeld. ‘Dit is een logische stap in de evolutie van social media’, zegt Elger van der Wel, tech-expert bij de NOS.   

    <p>De situatie op het vliegveld in Düsseldorf, net na <a href="/nieuws/vliegtuigcrash-frankrijk-1">de fatale crash</a> in Frankrijk. Een foodblogger die kookt. Marco Borsato die oefent voor zijn optreden in een tv-programma. DJ Afrojack die zijn miljoenen fans een kijkje achter de schermen geeft. Een slapende kat en een leerling die de gang op school filmt. Dit - en nog véél meer beelden - kon je deze week allemaal live op je telefoon zien, via het splinternieuwe Meerkat. </p>
<p>Het werkt heel eenvoudig. Je downloadt de gratis app op je smartphone (vooralsnog alleen voor iPhone-gebruikers), logt in met je Twitter-account en filmt wat je wilt filmen. Wie het interessant vindt, kan live met je meekijken. Deze mensen verschijnen als bolletjes boven in je scherm. Ze kunnen direct reageren op wat ze zien en je bijvoorbeeld vragen om iets naar links of iets naar rechts te gaan met je camera. Jij kunt op jouw beurt weer berichtjes terugsturen. Het is een livestream die je niet kunt terugkijken en Meerkat slaat de beelden niet op. Maar pas op: er bestaan al nieuwe diensten die de streams desgevraagd op YouTube zetten, waar ze voor altijd kunnen blijven staan. </p>
<p><strong>Nieuwe manier van nieuws brengen </strong><br>Het idee van Meerkat is niet uniek, er bestaan al langer diensten zoals <em>Ustream</em> waarmee je live kunt uitzenden. Maar waarom heeft iedereen het dan ineens over Meerkat? ‘Deze app is ontzettend makkelijk te gebruiken. En het komt ook door de timing van de lancering, die is precies goed’, legt tech-deskundige Elger van de Wel uit. ‘Bijna iedereen heeft een smartphone en het internet is veel sneller dan een paar jaar geleden. Het past bij deze tijd, waarin iedereen alles met elkaar deelt.’</p>
<p>Van der Wel is enthousiast over de dienst en ziet veel voordelen. ‘Neem de Provinciale Statenverkiezingen van vorige week. Via Meerkat hebben wij mensen een kijkje achter de schermen kunnen geven, beelden die je niet terugziet op tv. Ook na de vliegramp van dinsdag zag je hoe de dienst kan werken. Er verschenen al snel streams van journalisten, bijvoorbeeld vanaf het vliegveld in Duitsland waar nabestaanden werden opgevangen. Eerder postten zij een foto, nu konden ze mensen met livebeelden op de hoogte brengen van de situatie. Het is een nieuwe manier van nieuws brengen.’</p>
<p><div class="media media-element-container media-default"><div id="file-2244" class="file file-image file-image-png">

        
  
  <div class="content">
    <img height="497" width="635" style="height: 665px; width: 850px;" class="media-element file-default" src="/sites/default/files/Schermafbeelding%202015-03-26%20om%2021.03.45.png" alt="">  </div>

  
</div>
</div><br><em>'Zo bizar, nu zien we nieuws live vanuit elke hoek: hier een brand in de East Village door drie accounts gemeerkat', aldus de Amerikaanse twitteraar Dan Milano.</em>
<p><strong>Katy Perry en voetbal</strong><br>Natuurlijk zitten er ook haken en ogen aan. Met stip op nummer één: privacy. Jij kunt als nietsvermoedende voorbijganger ieder moment live op internet worden uitgezonden, zonder dat je daar om hebt gevraagd. Van der Wel: ‘Maak vooraf goed duidelijk dat je aan het filmen bent. Als iemand dat niet wil, respecteer dat dan. We moeten met z’n allen proberen om het netjes te houden.’ Getouwtrek om auteursrechten kunnen ook een groot probleem voor de dienst gaan opleveren. Want wat als iemand een heel concert van Katy Perry meerkat? Korte filmpjes op YouTube vinden de meeste artiesten niet zo’n ramp, maar als hun héle concert live te zien is, is het een ander verhaal. En wat dacht je van voetbalwedstrijden, waarvan de rechten voor gigantische bedragen exclusief worden verkocht aan televisiezenders? Die zullen ook niet blij zijn als je eenvoudig via Meerkat de hele wedstrijd live kunt bekijken. Deskundigen zullen hun handen de komende tijd behoorlijk vol aan hebben aan deze vraagstukken. </p>
<p>Is Meerkat een blijvertje? ‘Deze manier van streamen is een stapje in de ontwikkeling van social media, of dat nou via Meerkat of een andere app is', zegt Van der Wel. Twitter lanceerde donderdag een eigen streamings-app: <em><a href="http://www.nu.nl/apps/4017393/twitter-lanceert-eigen-livestreaming-app-periscope.html">Periscope</a></em>. Het bedrijf wil hiermee de concurrentie aangaan met Meerkat.</p>
<p><em>Geen zin om de app te downloaden of in te loggen met Twitter, maar wél benieuwd naar wat er zoal te zien is? Ga naar <a href="http://www.meerkatroulette.com">Meerkatroulette.com</a>.</em></p>
<p><strong>(Online) media worden steeds belangrijker en nuttiger, maar soms kun je als jongere nog wel wat tips gebruiken. Daar draait de Week van de Mediawijsheid (20-27 november 2015) om en om die reden schotelt Sevendays.nl je deze week elke dag een aantal mediatips voor. Al onze artikelen over mediawijsheid vind je <a href="/mediawijsheid">hier</a>.</strong><br> </p>  
