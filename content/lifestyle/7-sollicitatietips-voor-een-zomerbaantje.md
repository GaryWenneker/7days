---
id: c665a863c1794c1c903011cfaeab144d
type: lifestyle
layout: post
title: "7 sollicitatietips voor een (zomer)baantje"
permalink: /lifestyle/7-sollicitatietips-voor-een-zomerbaantje/
date: 2022-05-11T19:16:41.067Z
author: NinaSchouten
auteur: Nina Schouten
avatar: /sites/default/files/styles/node_author/public/nina.jpg?itok=6bL0k4eT
rubrieken:
  - lifestyle
  - nieuws
excerpt: "Nu de economie in de lift zit, zijn er weer volop vakantie- en bijbaantjes om uit te kiezen. Goed voor je portemonnee én goed voor je cv. Hoog tijd om te gaan solliciteren, dus schop die slippers (of nou ja: kaplaarzen, gezien dit weer) aan de kant en peuter je neusbel uit. Met deze 7 sollicitatietips moet het lukken.   "
seo:
  description: "7 sollicitatietips voor een (zomer)baantje"
  title: "7 sollicitatietips voor een (zomer)baantje"
---
Nu de economie in de lift zit, zijn er weer volop vakantie- en bijbaantjes om uit te kiezen. Goed voor je portemonnee én goed voor je cv. Hoog tijd om te gaan solliciteren, dus schop die slippers (of nou ja: kaplaarzen, gezien dit weer) aan de kant en peuter je neusbel uit. Met deze 7 sollicitatietips moet het lukken.   

    <p><strong>1. Zet je netwerk in</strong><br>Sociale netwerken in overvloed tegenwoordig, dus zet die vrienden, familie en social-media-accounts in en laat iedereen weten dat je op zoek bent naar een leuk (vakantie)baantje. </p>
<p><strong>2. Weet wat je wilt</strong><br>Zoek iets wat écht goed bij jouw persoonlijkheid, vaardigheden en talenten past. Een passend baantje maakt niet alleen het solliciteren maar ook het werken een stuk makkelijker en leuker. Weet je niet zo goed wat jouw vaardigheden of talenten zijn? Soms helpt het om het aan je familie en vrienden te vragen. Zij kennen je van 'buitenaf' en zien soms dingen die jou zelf nog niet waren opgevallen. </p>
<p><div class="media media-element-container media-default"><div id="file-5356" class="file file-image file-image-jpeg">

        
  
  <div class="content">
    <img title="Foto: ANP" height="1651" width="2362" class="media-element file-default" src="/sites/default/files/ANP-1857035.jpg" alt="">  </div>

  
</div>
</div>
<p><strong>3. Bereid je goed voor </strong><br>Heb je een baantje op het oog, verdiep je dan goed in het bedrijf. Pluis de website uit en klets als dat kan alvast met medewerkers om erachter te komen wat er van je verwacht wordt. Hier kun je je cv, sollicitatiebrief en gesprek vervolgens goed op afstemmen. </p>
<p><strong>4. CV en sollicitatiebrief</strong><br>Je cv is een document met je contactgegevens, scholen en mogelijke eerdere baantjes. Dit is je visitekaartje. Maak het persoonlijk, maar niet té. Dus geen bonte knutselwerkjes om op te vallen, maar zoek een goed <a href="http://www.fnvjong.nl/sites/default/files/curriculum_vitae_maria_van_zanten.pdf">online voorbeeld</a> en houd de boel verzorgd en overzichtelijk. Probeer in je sollicitatiebrief jouw eigenschappen en talenten te noemen die goed aansluiten bij dit specifieke bedrijf. Misschien ben je gewend om keihard te werken, dus perfect om lange dagen te maken op een beurs. Of help je graag mensen, dus ben je de ideale medewerker voor een zorgcentrum.</p>
<p><div class="media media-element-container media-default"><div id="file-5358" class="file file-image file-image-jpeg">

        
  
  <div class="content">
    <img title="Foto: ANP" height="3042" width="4602" class="media-element file-default" src="/sites/default/files/ANP-33494656.jpg" alt="">  </div>

  
</div>
</div>
<p><strong>5. Op gesprek: de dresscode</strong><br>Is het eenmaal tijd voor het gesprek, kleed je dan verzorgd. Dat hoeft echt geen driedelig pak of galajurk te zijn, maar voor de meeste bedrijven geldt nog steeds: slippers en piercings uit, haren gekamd, tatoeages bedekt en schone, nette kleding aan. Blijf natuurlijk jezelf en behoud je eigen smaak, maar misschien een beetje minder mocht je normaal een beetje meer zijn.</p>
<p><strong>6. Op gesprek: verkoop jezelf, maar niet té</strong><br>Bereid je gesprek goed voor. Weet wat er in je sollicitatiebrief en cv staat en neem een exemplaar hiervan mee. Bereid argumenten, voorbeelden en anekdotes voor waaruit blijkt dat jij goed bij het bedrijf zal passen. Maar blijf eerlijk. Hoe meer het baantje en het bedrijf bij jou passen, hoe natuurlijker dit zal gaan. Laat ook weten dat je je bewust bent van je zwakkere punten. Pas natuurlijk op dat je jezelf niet in een negatief daglicht zet, maar laat wel zien dat je jezelf kent en weet wat je nog kunt te leren. Kom je altijd en overal te laat? Lieg dan niet dat je altijd stipt op tijd bent. Maar zeg dat je je wekker tegenwoordig een half uur eerder zet en je moeder inschakelt om je zo nodig uit bed te schoppen.</p>
<p><div class="media media-element-container media-default"><div id="file-5357" class="file file-image file-image-jpeg">

        
  
  <div class="content">
    <img title="Foto: ANP" height="2712" width="4256" class="media-element file-default" src="/sites/default/files/ANP-26576855.jpg" alt="">  </div>

  
</div>
</div>
<p><strong>7. Zomerbaantje? Houd 'm vast </strong><br>Ben je aangenomen voor de zomervakantie, lekker aan het werk en bevalt het goed? Blijf dan praten met je werkgever. Vraag om feedback, probeer inzicht te krijgen in wat je goed doet en wat beter kan. Wees vooral niet bang om zelf te vragen of je misschien na de zomer zou kunnen blijven. Wie weet houd je er een vast bijbaantje aan over! </p>  
