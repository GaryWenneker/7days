---
id: ce75b1ec9def436cadd9b5df5ab0a136
type: lifestyle
layout: post
title: "Deze 11 types zitten in ieder meidenhockeyteam"
permalink: /lifestyle/deze-11-types-zitten-in-ieder-meidenhockeyteam/
date: 2022-05-11T19:16:41.067Z
author: GitteHessels
auteur: Gitte Hessels
avatar: /sites/default/files/styles/node_author/public/DSC06407%20Gitte_0.jpg?itok=zeg9hMTG
rubrieken:
  - lifestyle
  - blogs
excerpt: "De laatste keer dat jullie een wedstrijd dik wonnen? Oef, dat is waarschijnlijk alweer een tijdje geleden! Gek vind je dat vast niet, want veel hockeyteams bestaan uit een zooitje compleet verschillende meiden die bijna onmogelijk met elkaar kunnen samenwerken. Zitten deze elf speelsters ook in jouw team?  "
seo:
  description: "Deze 11 types zitten in ieder meidenhockeyteam"
  title: "Deze 11 types zitten in ieder meidenhockeyteam"
---
De laatste keer dat jullie een wedstrijd dik wonnen? Oef, dat is waarschijnlijk alweer een tijdje geleden! Gek vind je dat vast niet, want veel hockeyteams bestaan uit een zooitje compleet verschillende meiden die bijna onmogelijk met elkaar kunnen samenwerken. Zitten deze elf speelsters ook in jouw team?  

    <h3>1. De dromer</h3>
<p>Terwijl de tegenstander voorbij zoeft met de bal, staat deze speelster dromerig in de verte te turen, haar haren in te vlechten, de grassprietjes te tellen of stukjes tape van haar stick af te peuteren. Bij de coach slaat iedere wedstrijd opnieuw de irritatie toe. ‘Verdomme, let dan op!’, klinkt het vanaf de zijlijn. Jij snapt hem best, want deze onopvallende speelster is - áls ze de bal heeft - best goed. </p>
<h3>2. De kluns</h3>
<p>Deze speelster raakt de bal vaker met haar schoen dan met haar stick. Ze struikelt regelmatig over haar eigen voeten, tackelt per ongeluk een tegenstander en tikt soms nog stééds een bal aan met de bolle kant van haar stick. Opmerkelijk genoeg weet ze die bal eens in de zoveel tijd tóch in het juiste goal te krijgen. <em>How?</em></p>
<h3>3. De optimist </h3>
<p>Deze speelster is en blijft optimistisch, zelfs als jullie keihard worden ingemaakt. 'Kom op meiden, nu wij weer!’, roept ze standaard na iedere tegengoal. Ja, óók na het twaalfde doelpunt tegen. Terwijl jij en de rest van je teamgenootjes het verlies allang hebben geaccepteerd, zet zij zich zelfs in de allerlaatste kansloze minuut voor tweehonderd procent in. </p>
<p><div class="media media-element-container media-default"><div id="file-415439" class="file file-image file-image-jpeg">

        
  
  <div class="content">
    <img title="Foto: ANP" height="488" width="800" class="media-element file-default" data-delta="1" src="/sites/default/files/hockey3_1.jpg" alt="">  </div>

  
</div>
</div>
<h3><strong>4. De reusachtige voorstopper</strong></h3>
<p>Ze is reusachtig, maar dan vooral in de breedte. Komt een tegenstander te dicht bij jullie goal, dan stormt ze er razendsnel op af. Met een enorme kracht beukt ze schriele hockeymeisjes opzij en ramt ze ballen in één klap naar de andere kant van het veld. Met haar iets te grote bitje nog in haar mond schreeuwt (en spuugt) ze onverstaanbare kreten over het veld. Stiekem is iedereen een beetje bang voor haar, maar tegelijkertijd is ze onmisbaar in jullie team. </p>
<h3><strong>5. De ongemotiveerde </strong></h3>
<p>Ze zit het allerliefst de hele wedstrijd op de wisselbank. Aanmoedigen? Nee hoor, ze tuurt liever twee keer vijfendertig minuten op haar telefoon. Als ze tóch een halve wedstrijd mee moet spelen, wil ze wel per se voorin staan. En dat terwijl iedereen ervan overtuigd is dat ze in de verdediging veel beter is. Zucht.  </p>
<h3><strong>6. De diva</strong></h3>
<p>Deze speelster blijft hoe dan ook in de dug-out zitten als het waait, regent of hagelt. Mét fleecedekentje op haar schoot. Speelt ze een wedstrijd wél mee, dan hockeyt ze het liefst met een glitterhockeybal en roze hockeystick. Ze ziet er iedere wedstrijd piekfijn uit - oorbellen, make-up, parfum, ingevlochten haar - en weet met haar looks iedere keer opnieuw de jongens langs de lijn te versieren.</p>
<p><div class="media media-element-container media-default"><div id="file-415438" class="file file-image file-image-jpeg">

        
  
  <div class="content">
    <img title="Foto: ANP" height="463" width="800" class="media-element file-default" data-delta="1" src="/sites/default/files/hockey4%20.jpg" alt="">  </div>

  
</div>
</div>
<h3>7. De eeuwige renner </h3>
<p>Jij bent na een halve wedstrijd bekaf, maar deze speelster lijkt oneindig door te blijven rennen. Haar positie - midmid - is dan ook op haar buik geschreven. Rennen is haar (enige) kracht, maar ook haar zwakte. Want als ze eenmaal de bal heeft, rent ze de rest van jullie team zó hard voorbij dat ze 'm verderop niet meer kwijt kan. Scoren doet ze daarom bijna nooit. </p>
<h3>8. De scheidsrechter </h3>
<p>Deze speelster steekt zelfs bij de allerkleinste overtreding haar hand omhoog - 'shoot!' - en heeft iedere wedstrijd commentaar op de ‘partijdige’ scheidsrechter. Luistert de scheids niet naar wat ze te zeggen heeft of krijgt ze haar zin niet, dan stapt ze gewoon naar de tegenstander die volgens haar de overtreding maakte. Ze kickt erop om de boel een beetje op te stoken en zorgt regelmatig voor een ruziesfeer op het veld. Best vermoeiend.</p>
<h3>9. De goochelaar </h3>
<p>Dit teamgenootje haalt met een bal en een stick de meest indrukwekkende moves uit. Met haar handige trucjes is ze in no time bij de goal van de tegenstander en eenmaal daar mept ze de bal er het liefst hoog in. Soms steelt ze de show met haar slimme kunstjes, maar wanneer haar trucjes mislukken ziet het er allemaal wat minder stoer uit. </p>
<p><div class="media media-element-container media-default"><div id="file-415437" class="file file-image file-image-jpeg">

        
  
  <div class="content">
    <img title="Foto: ANP" height="433" width="800" class="media-element file-default" data-delta="1" src="/sites/default/files/hockey1_0.jpg" alt="">  </div>

  
</div>
</div>
<h3>10. De nep-aanvoerster </h3>
<p>Deze speelster is niet overdreven goed, maar zélf denkt ze daar heel anders over. Ze noemt zichzelf een toptalent en praat (iets té) graag over die periode waarin ze op hoog niveau hockeyde. Dat maakt het volgens haar ook dat ze zo geschikt is om aanvoerster te zijn. Jij betwijfelt het. </p>
<h3>11. Het dochtertje van de coach</h3>
<p>Ze mag altijd op haar lievelingsplek staan, wordt bijna nooit gewisseld, heeft dit seizoen nog niet hoeven keepen en wordt standaard met de auto naar de hockeyclub gebracht. Oh, enne, alles wat zij verkeerd doet is sowieso de schuld van iemand anders. Duidelijk verhaal: ze wordt keihard voorgetrokken door haar vader. Bah. </p>
<div class="kader">
<p><img class="kaderafbeelding" src="/sites/default/files/ff.png"></p>
<p>Lees ook:<a href="/school-blogs/de-7-typen-leerlingen-bij-gym"> </a><a href="/lifestyle-school/danstalent-jillis-16-naar-prest...">De 7 typen leerlingen bij gym</a></p>
</div>
  
