---
id: e361db399277412faf251fb4a4252ffb
type: lifestyle
layout: post
title: "18 maart: Awkward-dag"
permalink: /lifestyle/18-maart-awkward-dag/
date: 2022-05-11T19:16:41.067Z
author: Coravan der Weij
auteur: Cora van der Weij
avatar: /sites/default/files/styles/node_author/public/Cora%20nieuwWebsite.jpg?itok=_QH_WbXZ
rubrieken:
  - lifestyle
excerpt: "Iedereen doet weleens iets stoms. Soms is het zelfs zo vreselijk gênant dat je er het liefst never nooit meer aan terug wilt denken. Maar vandaag zul je wel moeten. Want we vieren Awkward-dag!  "
seo:
  description: "18 maart: Awkward-dag"
  title: "18 maart: Awkward-dag"
---
Iedereen doet weleens iets stoms. Soms is het zelfs zo vreselijk gênant dat je er het liefst never nooit meer aan terug wilt denken. Maar vandaag zul je wel moeten. Want we vieren Awkward-dag!  

    <p>Er hangt een vleugje mysterie om Awkward-dag heen. Zo lijkt niemand te weten wie de bedenker ervan is. Zeker is wel dat diegene een bepaald gevoel voor humor niet ontzegd kan worden. Want wie verzint er nou een dag waarop je opzettelijk momenten gaat zitten herinneren die je net zo mooi ver weg hebt gestopt omdat ze gewoon té erg zijn? Maar eerlijk is eerlijk: zulke schaammomenten zijn vaak ook best grappig. Vooral die van anderen. Speciaal om jullie te vermaken onthullen 7Days-redacteuren daarom hier een paar van hun ergste rode konen-situaties. Anoniem dan hè. Er zijn grenzen.    </p>
<p> </p>
<p><em>‘Op een dag ben ik met toiletpapier uit mijn broek hangend de redactie opgelopen. Iemand attendeerde mij erop. En deed dat bepaald niet discreet.’</em></p>
<p> </p>
<p><em>‘Op een bedrijf waar ik vroeger stage liep hadden we een keer een lastige klant. Ze dreef ons tot wanhoop met nare opmerkingen tijdens eindeloos lange vergaderingen. Ik heb haar een keer ‘trut’ genoemd toen ik dacht dat ze me niet kon horen. Maar ze bleek me luid en duidelijk gehoord te hebben. En was daar niet erg blij mee.’ </em></p>
<p> </p>
<p><em>‘Ik zei laatst tegen de dochter van een redacteur: “Hooooi! Wat ben jij al groot geworden zeg. In mijn hoofd blijf je altijd dertien.” Toen zei ze: “Eh, ik bén dertien.”</em></p>
<p> </p>
<p><em>‘Toen ik mijn fiets parkeerde voor de deur van de redactie stapte ik vol in een zachte hondendrol. Hij lag geniepig verstopt onder de bladeren. Ik had open schoenen aan en zelfs mijn sok zat onder de poep. Hoe goed ik alles ook had schoongemaakt, er hing de hele dag een walgelijke walm om me heen.’</em></p>  
