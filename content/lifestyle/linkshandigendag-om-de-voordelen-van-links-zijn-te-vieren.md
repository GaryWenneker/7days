---
id: 06b42168a928460599daba5f2395c461
type: lifestyle
layout: post
title: "Linkshandigendag om de voordelen van links-zijn te vieren"
permalink: /lifestyle/linkshandigendag-om-de-voordelen-van-links-zijn-te-vieren/
date: 2022-05-11T19:16:41.067Z
author: Redactie7Days
auteur: Redactie 7Days
avatar: /sites/default/files/styles/node_author/public/7DAYS%20LOGO%202011_RGB.jpg?itok=trRRHRj0
rubrieken:
  - lifestyle
  - nieuws
excerpt: "Heb je ambities om president van Amerika te worden? Of topsporter? Of wil je liever alle geheimen van de kwantummechanica onthullen? Je maakt meer kans als je schrijft met je linkerhand! En bij lefties mag de vlag vandaag uit: het is Linkshandigendag...  "
seo:
  description: "Linkshandigendag om de voordelen van links-zijn te vieren"
  title: "Linkshandigendag om de voordelen van links-zijn te vieren"
---
Heb je ambities om president van Amerika te worden? Of topsporter? Of wil je liever alle geheimen van de kwantummechanica onthullen? Je maakt meer kans als je schrijft met je linkerhand! En bij lefties mag de vlag vandaag uit: het is Linkshandigendag...  

    <p>Op Dag van de Linkhandigheid vieren linkshandigen hoe trots ze zijn op hun eigenwijze handkeuze. Ook zien ze daar steeds vaker de voordelen van in. Zo ben je speciaal: slechts een op de tien Nederlanders is linkshandig. Bovendien sta je bekend als eigenwijs. En creatief in het bedenken van allerlei oplossingen voor allerdaagse problemen. </p>
<p><strong>Best een uitdaging</strong><br>Dat moet ook wel, want de wereld is best een uitdaging als je linkshandig bent. Je veters strikken, netjes leren schrijven, een potloodpunt slijpen, iets recht uitknippen, het valt niet altijd mee in een wereld die op rechtshandige mensen is ingesteld. </p>
<p>Gelukkig worden er wel steeds meer hulpmiddelen bedacht voor linkshandigen, zoals scharen en computermuizen. Ook kun je als linkshandige echt wel netjes schrijven. Het gaat gewoon anders: namelijk meer vanuit je vingers, terwijl je rechtshandige buurman meer polsbewegingen maakt.</p>
<p><div class="media media-element-container media-default"><div id="file-21152" class="file file-image file-image-jpeg">

        
  
  <div class="content">
    <img alt="linkshandigendag links" title="Foto: ANP" height="548" width="850" class="media-element file-default" data-delta="1" src="/sites/default/files/links%202.jpg">  </div>

  
</div>
</div>
<p>Vroeger vonden mensen hun linkshandige medemens zielig. Ze verzonnen dan ook uitdrukkingen als 'met het verkeerde (linker)been uit bed gestapt'. Het werd gezien als de kant van het kwaad.</p>
<p>In sommige landen willen mensen nog altijd liever niet linkshandig zijn. In Japan bijvoorbeeld. Daar worden linkshandige kinderen in de klas vaak belachelijk gemaakt of letterlijk op hun vingers geslagen. In dit land beweert maar 2% van de mensen linkshandig te zijn. In Amerika doen mensen er niet zo moeilijk over. Daar is maar liefst 30% van de bevolking linkshandig.</p>
<p><strong>Echo</strong><br>Er is veel onderzoek gedaan naar linkshandige mensen. Zo zouden ze bijvoorbeeld onhandiger zijn. Maar meestal worden die verhalen afgewimpeld alss onbetrouwbaar. Een paar jaar geleden kwam er weer een onderzoek naar buiten. Dit keer beweerden onderzoekers dat echo’s tijdens de zwangerschap zouden zorgen voor meer linkshandige kinderen. </p>
<p>Onderzoekers van het Zweedse Karolinska-instituut vergeleken twee groepen mannen, die geboren waren in de jaren zeventig. De eerste groep bestond uit 7.000 mannen van wie de moeder tijdens de zwangerschap tenminste één echografie had gekregen. De tweede groep was een groep van 170.000 mannen, van wie de moeders geen echo hadden gehad. Na vergelijking bleken er zich in de eerste groep 30% meer linkshandigen te bevinden dan in de tweede groep. Maar hoe betrouwbaar dergelijke onderzoeken zijn is niet duidelijk. En de kans is groot dat er binnenkort weer andere verklaringen voor linkshandigheid komen.</p>
<p><div class="media media-element-container media-default"><div id="file-21153" class="file file-image file-image-jpeg">

        
  
  <div class="content">
    <img alt="linkshandigendag links tennis" title="Foto: ANP" height="567" width="850" class="media-element file-default" data-delta="1" src="/sites/default/files/links%201.jpg">  </div>

  
</div>
</div>
<p><strong>Beroemd en links</strong><br>Ben je linkshandig en vind je dat vervelend? Misschien denk je er anders over als je dit gezelschap ziet.</p>
<p><em><strong>Sport</strong></em><br>Linkshandigen zijn vaak goed in sport. Er wordt dan ook gezegd dat hun reactievermogen enkele milliseconden sneller is dan bij rechtshandigen:<br><br>- John McEnroe<br>- Avrton Senna<br>-Johan Cruijff</p>
<p><em><strong>Politiek</strong></em><br>Een op de drie Amerikaanse presidenten was linkshandig. Bijvoorbeeld:<br><br>- Bill Clinton<br>- George Bush sr.<br>- Ronald Reagan<br>- Barack Obama</p>
<p><strong><em>Overheersers</em></strong><br>Linkshandigheid is van alle tijden. Oude overheersers namen met hun linkerhand de wereld in:<br><br>- Julius Caesar<br>- Napoleon<br>- Alexander de Grote</p>
<p><em><strong>Filmsterren</strong></em><br>Zij tekenen hun miljoenencontracten met hun linkerhand:<br><br>- Tom Cruise<br>- Nicole Kidman<br>- Julia Roberts<br>- Whoopi Goldberg<br>- Robert de Niro<br>- Bart Simpson</p>
<p><em><strong>Slimmeriken</strong></em><br>Zouden linkshandigen kleine beschadigingen aan hun hersenen hebben? Je zou het niet zeggen als je naar deze mensen kijkt:</p>
<p>- Albert Einstein<br>- Leonardo da Vinci<br>- Oprah Winfrey</p>
<p><strong>Moordlustigen</strong><br>Linkshandige mannen zijn volgens onderzoekers gewelddadiger dan rechtshandige soortgenoten. En ze kunnen ook nog eens beter vechten. Het zou (volgens onderzoekers althans) de reden zijn dat er in deze rechtshandige wereld nog altijd linkshandige mensen rondlopen.</p>
<p>- James Bond<br>- Jack de Ripper</p>
<p><strong>Linkspotig</strong><br>Denk niet dat alleen sommige ménsen een voorkeur hebben voor links. Het komt ook veel voor bij bepaalde diersoorten:</p>
<p>- Walvissen<br>- Walrussen<br>- Kraaien<br>- Apen (van de chimpansees is 33% links, van de andere apen 50%)<br>- Beren</p>
<p>Gelukkige Linkshandigendag!</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
