---
id: 14cd18c340144c978a7bc226709a3568
type: lifestyle
layout: post
title: "Chenelva en Sheneeva (15) zijn een Siamese tweeling"
permalink: /lifestyle/chenelva-en-sheneeva-15-zijn-een-siamese-tweeling/
date: 2022-05-11T19:16:41.067Z
author: KimEinder
auteur: Kim Einder
avatar: /sites/default/files/styles/node_author/public/Kim_E_pasfotoWebsite.jpg?itok=eT3Ghnc4
rubrieken:
  - lifestyle
  - nieuws
excerpt: "Als de één plots voorover leunt, wordt de ander gelanceerd. Als de één een scheet laat, zit de ander in de stank. Chenelva en Sheneeva (15) zijn de enige Siamese tweeling in Nederland. Maar aan een scheiding moeten ze niet dénken zo laten ze zien in een nieuwe documentaire.   "
seo:
  description: "Chenelva en Sheneeva (15) zijn een Siamese tweeling"
  title: "Chenelva en Sheneeva (15) zijn een Siamese tweeling"
---
Als de één plots voorover leunt, wordt de ander gelanceerd. Als de één een scheet laat, zit de ander in de stank. Chenelva en Sheneeva (15) zijn de enige Siamese tweeling in Nederland. Maar aan een scheiding moeten ze niet dénken zo laten ze zien in een nieuwe documentaire.   

    <p>'Wij zijn Chenelva en Sheneeva.' De zussen stellen zich meestal voor als een duo, niet als twee verschillende mensen. 'Macht der gewoonte', verduidelijkt Chenelva.</p>
<h3>Betere band dan wie dan ook</h3>
<p>Hun duoleven vinden ze prima. Sheneeva: 'Je bent nooit alleen en samen sta je sterk. We hebben een betere band dan wie dan ook ter wereld. En we kunnen twee keer zoveel zien van wat er in de klas gebeurt.'</p>
<p>De achterhoofden van de meisjes zitten aan elkaar vast. Als de één naar het schoolbord kijkt, ziet de ander de achterkant van het lokaal. Via een spiegel moet ook de 'achteruitkijker' bij de les blijven. </p>
<p><div class="media media-element-container media-default"><div id="file-160997" class="file file-image file-image-jpeg">

        
  
  <div class="content">
    <img alt="chenelva sheneeva siamese tweeling" title="Foto: Shody Careman" height="500" width="850" class="media-element file-default" src="/sites/default/files/PicMonkey%20Collage_19.jpg">  </div>

  
</div>
</div><em>Links Chenelva, rechts Sheneeva</em>
<h3>Niet zonder elkaar</h3>
<p>De zussen zijn geboren in Suriname. Als baby’s kwamen ze naar Nederland, in de hoop dat artsen hen konden scheiden. Maar één bloedvat dat door beide hoofden loopt, gooide roet in het eten. 'Als ze die raken, zijn we dood', legt Sheneeva fel uit. 'Dan is het afgelopen, finito, klaar.' </p>
<p>Maar zelfs als dokters het wel konden, willen de zussen niet gescheiden worden. Chenelva: 'We denken er heel soms over na, bijvoorbeeld als we niet in een achtbaan kunnen. Maar we zouden niet weten wat we zonder elkaar zouden moeten.'</p>
<h3>Plaatsvervangende rugpijn</h3>
<p>Wie de documentaire kijkt, krijgt bijna last van plaatsvervangende rugpijn, zo gekromd lopen de meisjes. Maar tijdens het interview rennen ze door de kamer, racen ze de trap op, roven ze de koelkast leeg en bedelen ze bij documentairemaker Léon Bellaart om Heelys, skateschoenen. Pijnlijk is zo’n vastplak-zus niet, hoogstens af en toe irritant. Chenelva: 'Als ik een scheet laat, wordt Sheneeva soms boos. En af en toe valt ze me lastig als ik lig te slapen. Dan is ze nog wakker, wil ze wat te eten pakken en trekt ze me uit bed.'</p>
<p><div class="media media-element-container media-default"><div id="file-160998" class="file file-image file-image-jpeg">

        
  
  <div class="content">
    <img alt="chenelva sheneeva siamese tweeling" title="Foto: Shody Careman" height="3334" width="5154" class="media-element file-default" src="/sites/default/files/duofoto.jpg">  </div>

  
</div>
</div>
<p>Een (Siamese) tweeling of niet, de zussen verschillen qua karakter behoorlijk van elkaar. Chenelva is naar eigen zeggen aardiger dan de iets brutalere Sheneeva. Ook houdt ze niet zoveel van make-up, nagellak en meisjesachtige kleding als haar zus.</p>
<h3>Minder domme vragen</h3>
<p>De meisjes hopen dat ze dankzij de documentaire wat minder aangestaard worden op straat. En wat minder domme vragen krijgen. 'Vragen als: Waarom zitten jullie aan elkaar vast? Voel jij ook wat je zus voelt? Kunnen jullie elkaars gedachten lezen? Doe toch normaal man', gruwt Sheneeva. </p>
<p><div class="media media-element-container media-default"><div id="file-160996" class="file file-video file-video-youtube">

        <h2 class="element-invisible"><a href="/files/nederlandse-siamese-tweeling">Nederlandse Siamese tweeling</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="Nederlandse Siamese tweeling" src="https://www.youtube.com/embed/wMk93aSFve8?wmode=opaque&controls=" name="Nederlandse Siamese tweeling" frameborder="0" allowfullscreen="">Video van Nederlandse Siamese tweeling</iframe>
</div>
  </div>

  
</div>
</div>
<p>De zussen zijn niet zielig en kunnen alles wat individuele mensen kunnen, benadrukken ze. Zelfs een vriendje hebben. Sheneeva: 'Als ik verkering krijg en met een jongen wil zoenen, dan is het niet erg dat mijn zus er gewoon bij staat.'</p>
<h3>Eigen bedrijf</h3>
<p>Later een eigen kindermodebedrijf starten lukt vast ook, denken ze. Wel zo handig, want Sheneeva wil een baan in de mode en Chenelva wil iets met kinderen doen. En trouwen? Ook dat zien de zussen zonnig in. 'Ik wil niet eeuwig vrijgezel blijven', zegt Chenelva vrolijk. 'Maar ik moet wel de juiste man vinden. Geen fout type.' Sheneeva: 'Hij moet wel echt van je houden ja. Anders krijgt-ie met mij te maken.'</p>
<p><em>De documentaire Chenelva en Sheneeva is zondag 4 december om 19.25 uur te zien op NPO 3. Altijd op de hoogte blijven van artikelen die voor jongeren interessant zijn? Meld je aan voor onze </em><a href="/whatsapp"><em>gratis WhatsApp-dienst</em></a><em>, download onze </em><a href="/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em> </p>
<p><em>Foto's: Shody Careman</em></p>  
