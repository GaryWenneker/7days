---
id: 64571a2e68334a259f3664f4ce32df6f
type: lifestyle
layout: post
title: "Imana (14) en Pien (12) maken film over pesten"
permalink: /lifestyle/imana-14-en-pien-12-maken-film-over-pesten/
date: 2022-05-11T19:16:41.067Z
author: MaartjeDammers
auteur: Maartje Dammers
avatar: /sites/default/files/styles/node_author/public/maartje%202015nieuw.jpg?itok=7dLFVk05
rubrieken:
  - lifestyle
  - nieuws
excerpt: "Vriendinnen Imana en Pien uit Hooge Zwaluwe hadden een droom: acteren in een film of tv-serie. Maar dat krijg je niet zomaar voor elkaar. En daarom besloten ze zelf een film te maken. Die gaat over pesten en wordt in de komende Week tegen Pesten op een aantal scholen vertoond.  "
seo:
  description: "Imana (14) en Pien (12) maken film over pesten"
  title: "Imana (14) en Pien (12) maken film over pesten"
---
Vriendinnen Imana en Pien uit Hooge Zwaluwe hadden een droom: acteren in een film of tv-serie. Maar dat krijg je niet zomaar voor elkaar. En daarom besloten ze zelf een film te maken. Die gaat over pesten en wordt in de komende Week tegen Pesten op een aantal scholen vertoond.  

    <p>De plannen van de twee vriendinnen waren in het begin heel anders. Imana: ‘We wilden eigenlijk een vampierenfilm maken omdat we allebei veel naar de serie <a href="http://www.nickelodeon.nl/shows/1901-chica-vampiro" target="_blank">Chica Vampiro </a>keken.’ Ze schreven een script voor een film van wel anderhalf uur.</p>
<h3><strong>Korte film</strong></h3>
<p>‘Steeds meer kinderen van school wilde daaraan meedoen’, volgens Imana. Dus het zomaar opnemen met een telefoon of iPad, dat werd lastig. Daarom stapten de meiden naar de lokale omroep Drimmelen. Die wilde wel helpen maar die vampierenfilm was echt te ingewikkeld. </p>
<p>Dus moesten Imana en Pien terug naar de schrijftafel. ‘Op tv was er toen aandacht voor de <a href="http://www.weektegenpesten.com/" target="_blank">Week tegen Pesten</a> en zo kwamen we op het idee om daarover een korte film te maken.’ Dat werd <em>Regret</em>. In de film maak je kennis met Noah (een rol van Imana, Pien speelde liever een bijrol) die wordt gepest door Lotte. Als Noah’s vriendin Puck bij haar in de klas komt probeert Lotte het meisje tegen haar op te zetten. </p>
<h3>Niet waargebeurd</h3>
<p>‘We hebben het verhaal helemaal zelf verzonnen’, vertelt Imana. ‘Het is niet waargebeurd.’ En dat is niet het enige wat de meiden deden. ‘We hebben ook zelf de audities gedaan, oefendagen georganiseerd en locaties geregeld.’ Omroep Drimmelen verzorgde de filmcrew. </p>
<p>‘Eigenlijk zou de film tien minuten duren maar tijdens de opnames ontdekten de cameramensen dat het verhaal niet overal klopte en moesten er scènes bij. Nu duurt de film achttien minuten.’<br> </p>
<p><div class="media media-element-container media-default"><div id="file-21858" class="file file-video file-video-youtube">

        <h2 class="element-invisible"><a href="/files/regret">Regret</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Regret" src="https://www.youtube.com/embed/L47R-Qu0pVE?wmode=opaque&controls=" name="Regret" frameborder="0" allowfullscreen="">Video van Regret</iframe>
</div>
  </div>

  
</div>
</div>
<p><strong>Rode loper</strong><br><em>Regret </em>is een no-budgetfilm, dus volledig met vrijwilligers gemaakt. Vorige week ging de film in première in een cultureel centrum bij Imana en Pien in de buurt. ‘Er was een rode loper, iedereen had mooie kleren aan en er was ook pers.’ Dinsdag werd de film op Omroep Drimmelen uitgezonden en vanaf nu is-ie ook op YouTube te zien.<br><br>‘Volgende week, tijdens de Week tegen Pesten, zullen ook scholen in de buurt ‘m gebruiken in de les’, vertelt Imana trots. En hoe zit het met haar droom om te acteren? ‘Dat lijkt me nog steeds hartstikke leuk om vaker te doen. Alleen niet meer in mijn eigen film. Dat was toch wel druk.'</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
