---
id: e5f90a8a19c140088f0192713e0c2a5c
type: lifestyle
layout: post
title: "5x zelfgemaakte warme choco waar je blij van wordt"
permalink: /lifestyle/5x-zelfgemaakte-warme-choco-waar-je-blij-van-wordt/
date: 2022-05-11T19:16:41.067Z
author: GitteHessels
auteur: Gitte Hessels
avatar: /sites/default/files/styles/node_author/public/DSC06407%20Gitte_0.jpg?itok=zeg9hMTG
rubrieken:
  - lifestyle
  - blogs
excerpt: "Geef maar toe: op koude, donkere dagen doet een kopje (warme) chocolademelk jouw rothumeur ontdooien. Ook vandaag ben je vast wel toe aan een kopje hot chocolate. Laat dat simpele pak chocomel staan en ga voor échte, huisgemaakte chocolademelk. 7Days tipt vijf recepten.   "
seo:
  description: "5x zelfgemaakte warme choco waar je blij van wordt"
  title: "5x zelfgemaakte warme choco waar je blij van wordt"
---
Geef maar toe: op koude, donkere dagen doet een kopje (warme) chocolademelk jouw rothumeur ontdooien. Ook vandaag ben je vast wel toe aan een kopje hot chocolate. Laat dat simpele pak chocomel staan en ga voor échte, huisgemaakte chocolademelk. 7Days tipt vijf recepten.   

    <h3>1. Frozen Hot Chocolate</h3>
<p>Frozen Hot Chocolate is een koud choco-drankje dat ooit door een restaurant in New York is bedacht. Het exacte recept is geheim, maar talloze mensen probeerden de speciale chocolademelk toch na te maken. Omdat-ie echt bijzonder lekker schijnt te zijn. </p>
<p><strong>Wat heb je nodig? </strong><br>80 gram van je favoriete chocolade<br>2 theelepels chocolademix (poeder om warme chocolademelk mee te maken zoals Nesquik)<br>1,5 eetlepel suiker<br>250 ml melk<br>Genoeg ijsblokjes<br>Vanillesuiker <br>Een chocoladerasp</p>
<p><strong>Hoe maak je het? </strong><br>Smelt de chocolade <a href="https://www.youtube.com/watch?v=gaw5MhFKuy4" target="_blank">au bain marie</a>. Als de chocolade gesmolten is, voeg je de chocolademix en de suiker eraan toe. Blijf roeren totdat het een gladde mix is. Neem het pannetje van het vuur, voeg een half kopje melk toe en roer goed. Doe vervolgens de rest van de melk, de ijsblokjes en het chocolademengsel in de blender en mix. Giet het drankje in een groot glas en besprenkel het met geraspte chocolade. </p>
<h3>2. Chocolademelk met Oreo-koekjes</h3>
<p><div class="media media-element-container media-default"><div id="file-415116" class="file file-image file-image-jpeg">

        
  
  <div class="content">
    <img title="Foto: Gitte Hessels" height="541" width="800" style="font-size: 13.008px;" class="media-element file-default" src="/sites/default/files/oreochoco.jpg" alt="">  </div>

  
</div>
</div>
<p>Zijn Oreo's jouw favoriete koekjes? Grote kans dat je van dit recept dolgelukkig wordt! Het is de bedoeling dat je de chocolademelk maakt met drie Oreo's, maar als je compleet koekjesverslaafd bent vind je dit misschien wat weinig. In dat geval kan je er natuurlijk voor kiezen om alle overgebleven koekjes te soppen in je drankje. </p>
<p><strong>Wat heb je nodig?</strong><br>250 ml melk<br>1-2 eetlepels cacao<br>3 Oreo’s<br>slagroom<br>suiker</p>
<p><strong>Hoe maak je het? </strong><br>Verkruimel de koekjes in een keukenmachine. Verwarm de melk in een pannetje (let op: de melk mag niet koken!) en voeg, als-ie warm genoeg is, de koekjeskruimels toe. Doe de cacao in een mok en doe hier een heel klein beetje warm water bij. Roer het tot een ‘pasta’. Giet dan de melk erbij. Proef even: vind je ‘m zoet genoeg? Zo niet: roer dan wat suiker door je chocolademelk. Tip: maak je drankje af met slagroom en een koekje bovenop. </p>
<h3>3. Gingerbread-chocolademelk</h3>
<p>Gingerbreadkoekjes - ze worden vaak in de vorm van een mannetje gebakken - zijn in Amerika en Engeland erg populair. Ze smaken een beetje kruidig; naar gember en kaneel. En precies zó smaakt deze chocolademelk ook! </p>
<p><strong>Wat heb je nodig?</strong><br>250 ml melk<br>25 gram cacao<br>22 gram bruine suiker<br>22 gram suiker<br>Speculaas- of gingerbreadkruiden (zelf te bepalen)<br>1/2 theelepel vanille-aroma<br>slagroom </p>
<p><strong>Hoe maak je het? </strong><br>Verwarm de melk in een pannetje en meng ‘m met de cacao, bruine suiker, suiker, speculaaskruiden en de vanillearoma. Roer tot alle ingrediënten zijn ‘opgenomen’ in de melk. Schenk de chocolademelk in een mok en maak het drankje af met slagroom, speculaaskruiden én een (zelfgebakken) gingerbreadkoekje bovenop.  </p>
<h3>4. Pindakaas-chocolademelk</h3>
<p><div class="media media-element-container media-default"><div id="file-415118" class="file file-image file-image-jpeg">

        
  
  <div class="content">
    <img title="Foto: Gitte Hessels" height="601" width="800" style="font-size: 13.008px;" class="media-element file-default" src="/sites/default/files/pindapinda.jpg" alt="">  </div>

  
</div>
</div>Je was vast nog nooit op het idee gekomen om pindakaaschocolademelk te maken. En dat terwijl het je stiekem best wel lekker lijkt. Logisch, want chocolade + pinda(kaas) = een geweldige combinatie. Toch?
<p><strong>Wat heb je nodig?</strong><br>250 ml melk<br>1 eetlepel cacao<br>1 eetlepel pindakaas<br>1 theelepel suiker<br><br><strong>Hoe maak je het?</strong><br>Verwarm de melk in een pannetje, maar breng ‘m niet aan de kook. Zodra de melk warm is, voeg je er de cacaopoeder aan toe. Mix de melk en de poeder goed. Voeg daarna de pindakaas toe aan het mengsel. Roer tot de pindakaas helemaal gesmolten is. Voeg - als je van zoet houdt - een theelepeltje suiker toe aan de chocolademelk. Tip: besprenkel het toefje slagroom met wat verse, fijngemalen pinda’s! </p>
<h3>5. Mini-Cioccolata Calda </h3>
<p><div class="media media-element-container media-default"><div id="file-415117" class="file file-image file-image-jpeg">

        
  
  <div class="content">
    <img title="Foto: Gitte Hessels" height="531" width="800" style="font-size: 13.008px;" class="media-element file-default" src="/sites/default/files/italiaans.jpg" alt="">  </div>

  
</div>
</div>Italianen kennen geen warme chocolademelk maar ‘hete chocolade’, die je als een soort warme vla naar binnen slurpt. Dat klinkt misschien nog wel lekkerder! 
<p><strong>Wat heb je nodig?</strong><br>1,5 flinke eetlepels cacaopoeder<br>1 eetlepel witte suiker<br>180 ml melk<br>1 eetlepel melk<br>0,5 eetlepel maizena</p>
<p><strong>Hoe maak je het?</strong><br>Meng de cacaopoeder, de suiker en 360 ml melk in een steelpannetje tot de suiker helemaal is opgelost. Plaats het mengseltje op een laag vuur en breng het dan langzaam aan het sudderen. Klop ondertussen de eetlepel melk samen met de maizena in een klein kopje en voeg mengsel toe aan het cacaomengsel in de pan. Blijf roeren tot het er een beetje puddingachtig uitziet. Dit duurt een minuutje of drie.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
