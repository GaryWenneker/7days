---
id: 97474479dc7c42cf857a1c000125e601
type: lifestyle
layout: post
title: "De 5 spraakmakendste Zondag met Lubach-fragmenten"
permalink: /lifestyle/de-5-spraakmakendste-zondag-met-lubach-fragmenten/
date: 2022-05-11T19:16:41.067Z
author: MennoWoudt
auteur: Menno Woudt
avatar: /sites/default/files/styles/node_author/public/menno4_0.png?itok=5KD7Yfz3
rubrieken:
  - lifestyle
  - nieuws
excerpt: "Deze zondag - op welke dag anders - begint een nieuw seizoen van Zondag met Lubach. Talkshowhost Arjen Lubach is natuurlijk grappig, maar weet zo nu en dan ook een gevoelige snaar te raken. Voegt hij dit zevende seizoen een item aan dit spraakmakende rijtje toe?  "
seo:
  description: "De 5 spraakmakendste Zondag met Lubach-fragmenten"
  title: "De 5 spraakmakendste Zondag met Lubach-fragmenten"
---
Deze zondag - op welke dag anders - begint een nieuw seizoen van Zondag met Lubach. Talkshowhost Arjen Lubach is natuurlijk grappig, maar weet zo nu en dan ook een gevoelige snaar te raken. Voegt hij dit zevende seizoen een item aan dit spraakmakende rijtje toe?  

    <h3>1. Farao der Nederlanden</h3>
<p>Hij steekt het niet onder stoelen of banken: Arjen Lubach heeft het niet zo op het koningshuis. Want als Willem-Alexander koning van Nederland mag spelen, waarom mag Arjen zelf dan geen Farao der Nederlanden worden? In een paar dagen tijd verzamelde hij 65.000 handtekeningen om dat voor elkaar te krijgen.</p>
<p>Zijn burgerinitiatief mocht-ie zelfs in de Tweede Kamer aanbieden. Maar helaas: een commissie bepaalde dat de Kamer niet gaat over het uitdelen van ‘feesttitels’. Dat vond Lubach dan ook wel weer komisch. </p>
<iframe allowfullscreen="" frameborder="0" height="500" src="https://www.youtube.com/embed/5MWeO8O0Hrw" width="850"></iframe>
<h3>2. The Green Happiness</h3>
<p>Dat er in Nederland nogal wat foodbloggers zijn, hoef je Lubach niet uit te leggen. Hij pikte afgelopen seizoen twee ‘dyslectische voedingsmeisjes’ van The Green Happiness eruit, om ze eens fijn te fileren. Volgens de presentator staat hun dieetboek vol onzin (én spelfouten). Zo zouden de twee beweren dat een ei eigenlijk de ‘menstruatie van een kip’ is. Dat ging er bij Lubach niet in.</p>
<p>Bij The Green Happiness waren ze niet heel blij. Bij de stichting Skepsis, die zich hard maakt voor kwakzalverij, wel. Zij gaf Lubach voor dit item zelfs de Piramidependel-prijs. Daar was hij maar wat blij mee. </p>
<iframe allowfullscreen="" frameborder="0" height="500" src="https://www.youtube.com/embed/fDaormSAVHk" width="850"></iframe>
<h3>3. ’Kom niet naar Nederland!’</h3>
<p>Over de vluchtelingencrisis heeft Lubach natuurlijk óók een mening. Met zijn redactie maakte hij in 2015 een neppe reclamespot, met een boodschap voor alle vluchtelingen: ‘Kom niet naar Nederland, maar probeer Denemarken!’</p>
<p>Het spotje bereikte zelfs de Deense televisie en ook op de Russische staatstelevisie is het werk van Lubach uitgezonden. Het is nog maar de vraag of ze daar snapten dat het satirisch bedoeld was.</p>
<iframe allowfullscreen="" frameborder="0" height="500" src="https://www.youtube.com/embed/rJj1jcAffCM" width="850"></iframe>
<h3>4. Waanzinnige drone</h3>
<p>Hoe ver mag je gaan met het besturen van een drone? Om dat uit te testen, besloot Lubach in het eerste seizoen met een drone boven het Binnenhof, langs het Torentje, te vliegen. De Rijksvoorlichtingsdienst was <em>not amused</em> en ging het onderzoeken. De week erop bleek dat niet per se nodig: de drone-opnames bleken boven het Binnenhof in Madurodam gemaakt te zijn!</p>
<iframe allowfullscreen="" frameborder="0" height="500" src="https://www.youtube.com/embed/767cDbTKgnU" width="850"></iframe>
<h3>5. TTIP </h3>
<p>De meeste kijkers hadden waarschijnlijk nog nooit van TTIP gehoord, totdat Lubach er in 2015 over begon. Het handelsverdrag, dat de handel tussen de Verenigde Staten en Europa moet bevorderen, zou volgens Lubach voor ons niet goed uitpakken: wij zouden straks Amerikaanse chloorkip op ons bord krijgen!</p>
<p>Met de uitzending wakkerde Lubach een politiek debat aan. Minister Ploumen beloofde de presentator later om het verdrag aan te passen. Voorlopig is het er nog altijd niet door. </p>
<iframe allowfullscreen="" frameborder="0" height="500" src="https://www.youtube.com/embed/hLP0CzpP1XQ" width="850"></iframe>
<p><em>Zondag met Lubach is vanaf 22 januari elke zondag om 21.20 uur te zien op NPO1. </em></p>  
