---
id: 54778de69e31469b8d5aae9a577085ec
type: lifestyle
layout: post
title: "21 juni: Nog-meer-wereldvrede-dag"
permalink: /lifestyle/21-juni-nog-meer-wereldvrede-dag/
date: 2022-05-11T19:16:41.067Z
author: JannaToepoel
auteur: Janna Toepoel
avatar: /sites/default/files/styles/node_author/public/Janna.jpg?itok=SMtNIrJu
rubrieken:
  - lifestyle
excerpt: "21 juni is de langste, lichtste dag van het jaar. Vandaag dus geen ruzie maken, en of iedereen ook even kan stoppen met oorlog voeren?  Het is de immers (nu al) de dag van de wereldwijde vrede!  "
seo:
  description: "21 juni: Nog-meer-wereldvrede-dag"
  title: "21 juni: Nog-meer-wereldvrede-dag"
---
21 juni is de langste, lichtste dag van het jaar. Vandaag dus geen ruzie maken, en of iedereen ook even kan stoppen met oorlog voeren?  Het is de immers (nu al) de dag van de wereldwijde vrede!  

    <p>In 1981 bedacht de NAVO (een vereniging van Europese landen) de Wereldvrede-dag, die sindsdien op 21 september wordt gevierd. Aan alle landen in oorlog wordt dan gevraagd één etmaal lang de wapens neer te leggen. Maar andere vredesorganisaties vonden één dag wel een beetje karig. Zij vieren op 21 juni gewoon óók alvast een Wereldvrede-dag. En tellen vervolgens in volle harmonie en alle vriendelijkheid af naar 21 september. Want tsja, één dag is ook maar zo kort: liever vieren ze de vrede de hele zomer lang.</p>
<p>De boodschap van Wereldvrede-dag is niet alleen gericht aan gewelddadige dictators en terreurgroepen. Iedereen mag wat vriendelijker zijn en hulpvaardiger. Dus vandaag (en het liefste de volle drie maanden die komen) dring je niet voor in de supermarkt, je koopt de daklozenkrant van de zwerver bij de uitgang, en als iemand vraagt of je een handtekening wil zetten voor het regenwoud / tegen honger in Afrika /tegen de bouw van een nieuw winkelcentrum, dan dóe je dat gewoon.  </p>
<p>In de jaren ‘60, voordat de NAVO de Wereldvrede-dag lanceerde, was <em>peace</em> voor veel  mensen een levensdoel. Deze mensen maakten muziek en waren voortdurend gelukkig (oké, en stoned): hippies. Laat je door hen inspireren, trek je kleurigste kleren aan, steek bloemen in je haar en dans op blote voeten door het huis. Wees een hippie en vier de vrede!</p>
<p>P.S: op de foto hierboven geven mijn zusje en ik alvast het goede voorbeeld...</p>  
