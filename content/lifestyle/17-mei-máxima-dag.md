---
id: b20a7feba821412898783a01d7aa1407
type: lifestyle
layout: post
title: "17 mei: Máxima-dag"
permalink: /lifestyle/17-mei-máxima-dag/
date: 2022-05-11T19:16:41.067Z
author: Coravan der Weij
auteur: Cora van der Weij
avatar: /sites/default/files/styles/node_author/public/Cora%20nieuwWebsite.jpg?itok=_QH_WbXZ
rubrieken:
  - lifestyle
excerpt: "Jaaaaah. Lang zal ze leven! Máxima Zorreguieta is jarig. Prinses der Nederlanden, Prinses van Oranje-Nassau, mevrouw van Amsberg. Maar je mag ook Majesteit of Koningin zeggen. Máxima wordt 44 jaar vandaag. Driewerf hoera! Haar leven in een feitje of vijf.  "
seo:
  description: "17 mei: Máxima-dag"
  title: "17 mei: Máxima-dag"
---
Jaaaaah. Lang zal ze leven! Máxima Zorreguieta is jarig. Prinses der Nederlanden, Prinses van Oranje-Nassau, mevrouw van Amsberg. Maar je mag ook Majesteit of Koningin zeggen. Máxima wordt 44 jaar vandaag. Driewerf hoera! Haar leven in een feitje of vijf.  

    <p><div class="media media-element-container media-default"><div id="file-3356" class="file file-image file-image-jpeg">

        
  
  <div class="content">
    <img title="Verloofd Foto ANP" height="243" width="365" class="media-element file-default" src="/sites/default/files/verloofd%20ANP.jpg" alt="">  </div>

  
</div>
</div>
<p><strong>1. Verliefd, verloofd…</strong><br>Precies op deze dag, maar dan 44 jaar geleden, wordt Máxima geboren in Argentinië. Ze is het oudste kind van Jorge Zorreguieta en Maria del Carmen Cerruti. Ze heeft twee broers, een zus en ook nog drie halfzussen en groeit op in een appartement in Buenos Aires. Na de middelbare school gaat ze economie studeren en ze vertrekt daarna naar New York, waar ze bij een bank gaat werken. In 1999 ontmoet Máxima onze kroonprins Willem-Alexander in de Spaanse stad Sevilla. Ze worden smoorverliefd. Máxima gaat Nederlands leren en volgt een inburgeringscursus. Twee jaar later maakt koningin Beatrix de verloving bekend.</p>
<p><br><div class="media media-element-container media-default"><div id="file-3357" class="file file-image file-image-jpeg">

        
  
  <div class="content">
    <img title="Getrouwd Foto ANP" height="249" width="370" class="media-element file-default" src="/sites/default/files/huwelijk%20ANP.jpg" alt="">  </div>

  
</div>
</div>
<p><strong>2. Getrouwd!</strong><br>Op 2 februari 2002 in Amsterdam. Máxima’s vader mag er niet bij zijn. Dat wil de Nederlandse regering niet. Dat zit zo. Zorreguieta werkte als staatssecretaris van landbouw voor de Argentijnse regering, tijdens het regime (1976 tot en met 1981) van een berucht dictator. Generaal Videla. Iedereen die tegen Videla was, werd ontvoerd of mishandeld. In zes jaar tijd zijn er meer dan 30.000 mensen mishandeld en verdwenen. In 1985 werd Videla veroordeeld tot levenslang.</p>
<p>Zelf heeft Zorreguieta altijd ontkend dat hij direct verantwoordelijk was voor de wandaden. Toch denken veel mensen dat hij er van geweten moet hebben. Máxima stemt toe dat haar vader er niet bij mag zijn. Maar vreselijk vindt ze het wel. Veel mensen leggen de tranen die over haar wangen rollen als tijdens haar huwelijk een Argentijnse tango klinkt, uit als verdriet om het feit dat haar vader er niet is op dit voor haar zo belangrijke moment.</p>
<p><div class="media media-element-container media-default"><div id="file-3358" class="file file-image file-image-jpeg">

        
  
  <div class="content">
    <img title="Koningskinderen Foto ANP" height="389" width="371" class="media-element file-default" src="/sites/default/files/koningskinderen%20ANP.jpg" alt="">  </div>

  
</div>
</div>
<p><strong>3. Beschuiten met muisjes</strong><br>Feest en roze muisjes bij elke geboorte. Máxima en Willem-Alexander krijgen samen drie kinderen. Amalia (2003), Alexia (2005) en Ariane (2007). Oudste dochter Amalia is kroonprinses en voorbestemd om haar vader op te volgen. Als Nederland dan nog een monarchie is. Na deze zomer gaat Amalia naar een middelbare school in Den Haag. Het gezin woont op Villa Eikenhorst in Wassenaar.</p>
<p><div class="media media-element-container media-default"><div id="file-3359" class="file file-image file-image-jpeg">

        
  
  <div class="content">
    <img title="Apeldoorn Foto ANP" height="302" width="443" class="media-element file-default" src="/sites/default/files/Apeldoorn%20ANP.jpg" alt="">  </div>

  
</div>
</div>
<p><strong>4. Verdriet</strong><br>Er zijn ook donkere dagen. In 2002 rondom het overlijden van de vader van Willem-Alexander, prins Claus, bijvoorbeeld. En Koninginnedag 2009. Dan rijdt de koninklijke familie in een open bus door Apeldoorn. Opeens rijdt er een zwarte auto dwars door de hekken heen. Hij raakt mensen in het publiek en komt tot stilstand tegen het monument De Naald. Zeven mensen komen om en ook de dader overleeft het niet. Hij had een aanslag willen plegen op de koninklijke familie, bleek later. De gebeurtenis maakt op hen, net als op de rest van Nederland, diepe indruk.</p>
<p>Ook het skiongeluk in 2012 van de broer van Willem-Alexander, prins Friso, brengt veel droefenis. De prins raakt in een coma en overlijdt anderhalf jaar later.</p>
<p><div class="media media-element-container media-default"><div id="file-3360" class="file file-image file-image-jpeg">

        
  
  <div class="content">
    <img title="Inhuldiging Foto ANP" height="665" width="454" class="media-element file-default" src="/sites/default/files/inhuldiging%20ANP.jpg" alt="">  </div>

  
</div>
</div>
<p><strong>5. Prinses wordt koningin</strong><br>Op 30 april 2013 doet Beatrix afstand van de troon. Willem-Alexander wordt koning. Máxima koningin. De inhuldiging is in de Nieuwe Kerk in Amsterdam. Ook hierbij is de familie van Máxima niet aanwezig. Voordat Willem-Alexander de eed aflegt, houdt de nieuwe koning een korte toespraak waarin hij onder andere zegt: ‘Ik besef hoe intens gelukkig ik ben met de steun van mijn vrouw, Máxima. […] Zij heeft ons land omarmd en is Nederlandse onder de Nederlanders geworden.’ Máxima’s koningsblauwe jurk van ontwerper Jan Taminiau is het topstuk van de dag. ’s Avonds krijgt de kersverse koning het beruchte Koningslied toegezongen:</p>
<p><div class="media media-element-container media-default"><div id="file-3420" class="file file-video file-video-youtube">

        <h2 class="element-invisible"><a href="/files/koningslied-live-gezongen-voor-de-koning-vanuit-ahoy-30-april-2013">Koningslied live gezongen voor de Koning vanuit Ahoy (30 April 2013)</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Koningslied live gezongen voor de Koning vanuit Ahoy (30 April 2013)" src="https://www.youtube.com/embed/796Z9yjV0qc?wmode=opaque&controls=" name="Koningslied live gezongen voor de Koning vanuit Ahoy (30 April 2013)" frameborder="0" allowfullscreen="">Video van Koningslied live gezongen voor de Koning vanuit Ahoy (30 April 2013)</iframe>
</div>
  </div>

  
</div>
</div>
<p> </p>  
