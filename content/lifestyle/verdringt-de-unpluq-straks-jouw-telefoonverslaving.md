---
id: 9f569398ccc54f28b9e190ca9fbd8c0c
type: lifestyle
layout: post
title: "Verdringt de Unpluq straks jouw telefoonverslaving?"
permalink: /lifestyle/verdringt-de-unpluq-straks-jouw-telefoonverslaving/
date: 2022-05-11T19:16:41.067Z
author: CharlotteGoldhoorn
auteur: Charlotte Goldhoorn
avatar: /sites/default/files/styles/node_author/public/Charlotte_PasfotoDSC01555%20EXTRA.jpg?itok=Uh1_j08g
rubrieken:
  - lifestyle
  - tech
excerpt: "Masterstudenten Tim Smits en Jorn Rigter waren helemaal klaar met de constante afleiding door hun telefoon. Ze bedachten de Unpluq, een plugje en een app om je telefoonverslaving te lijf te gaan.  "
seo:
  description: "Verdringt de Unpluq straks jouw telefoonverslaving?"
  title: "Verdringt de Unpluq straks jouw telefoonverslaving?"
---
Masterstudenten Tim Smits en Jorn Rigter waren helemaal klaar met de constante afleiding door hun telefoon. Ze bedachten de Unpluq, een plugje en een app om je telefoonverslaving te lijf te gaan.  

    <p>Tim Smits (25) en Jorn Rigter (25) studeren allebei Industrieel Ontwerpen aan de TU Delft. ‘We werden zelf vaak afgeleid door onze telefoon tijdens het studeren en zagen om ons heen zoveel mensen altijd op hun telefoon zitten’, vertelt Tim. ‘Onbedoeld kijk je vaak veel langer dan je van plan was.’ Nu bestaan er al verschillende apps om afleiding te blokkeren, maar de studenten misten een fysiek element. ‘Met iets fysieks wordt afleiding een bewuste keuze’, legt Jorn uit. Zo ontstond het idee voor <a href="https://www.unpluq.com/" target="_blank">Unpluq</a>: hun oplossing tegen telefoonverslaving. Jorn sloeg aan het programmeren en Tim richtte zich op de hardware.</p>
<h3>Testen</h3>
<p>Elke versie van de Unpluq legden de mannen voor aan een groep testers voor feedback. Daarmee verbeterden Tim en Jorn de uitvinding steeds weer. ‘In de eerste versie zaten echt te weinig functies’, vertelt Jorn. ‘Mensen willen hun telefoon toch persoonlijk maken en een achtergrond kiezen of apps verplaatsen. Maar ook een widget zoals het weerbericht kunnen instellen.’</p>
<p>Na drie versies waren de mannen tevreden. Als je de Unpluq-key, zoals het gele plugje heet, in je telefoon klikt, heb je toegang tot al je apps. Haal je ‘m eruit, dan kun je alleen de apps gebruiken die je zelf hebt geselecteerd en worden alle notificaties geblokkeerd.</p>
<p><div class="media media-element-container media-default"><div id="file-539873" class="file file-image file-image-jpeg">

        
  
  <div class="content">
    <img height="2298" width="4088" class="media-element file-default" data-delta="2" src="/sites/default/files/foto%20Unpluq%20-%20Product%20photo%201_0.jpg" alt="">  </div>

  
</div>
</div>
<h3>Tijd over</h3>
<p>Dat je de volledige toegang alleen krijgt met de key erin, is expres, legt Tim uit. ‘Het idee is dat de telefoon in zijn normale staat géén afleiding biedt, en dat je er bewust voor kiest als je dat wél wilt. Door de gele key word je er de hele tijd aan herinnerd dat je bezig bent met afleidende apps.’ Jorn: ‘Ik houd met een <em>screen time</em>-app statistieken bij over hoeveel ik mijn telefoon gebruik. De afgelopen week was dat vijf uur en vijf minuten in totaal, waarvan de helft bellen was. Veel mensen zitten er zo vijf uur per dag op. Moet je nagaan hoeveel tijd ik in een week aan belangrijkere dingen heb kunnen besteden…’</p>
<h3>Tips tegen je telefoonverslaving:</h3>
<p>Op <a href="https://www.kickstarter.com/projects/unplug/unplug-transform-your-phone-into-a-distraction-free-device" target="_blank">Kickstarter</a> zamelen Tim en Jorn geld in om de Unpluq in grotere aantallen te produceren. In september moet het plugje voor hun supporters beschikbaar zijn. Maar wat kun je tot die tijd doen tegen je telefoonverslaving? De mannen geven zeven tips:</p>
<ul><li>Zet je notificaties uit</li>
<li>Zet afleidende apps op moeilijker bereikbare plekken dan je startscherm</li>
<li>Zet je scherm op zwart-wit</li>
<li>Zet je telefoon tijdens het leren op de modus Niet Storen</li>
<li>Zet een timer tot je weer op je telefoon mag van jezelf</li>
<li>Leg je telefoon buiten handbereik</li>
<li>Verwijder social media-apps</li>
</ul><h3>Wat vinden jongeren van de Unpluq?</h3>
<p>Hasse (15): ‘Ik gebruik geen app, maar leg mijn telefoon tijdens het leren ergens anders neer. Ik denk dat de Unpluq best kan werken als je ouders het kopen, want ik denk niet dat je ‘m uit jezelf koopt. Maar doordat je ‘m op de plek stopt waarmee je je telefoon ook oplaadt, denk ik niet dat het vaak gebruikt wordt.’</p>
<p>Mare (13): ‘Het lijkt me erg onhandig om zoiets de hele tijd in je telefoon te hebben. Zelf gebruik ik weleens Forest, zodat ik niet word afgeleid van meldingen van bijvoorbeeld Snapchat of WhatsApp.’</p>
<p>Noa (..): ‘Zo’n plugje zou ik zeker uitproberen. Ik gebruik nu weleens Forest, waarmee je hoe langer je van je telefoon afblijft, hoe meer boompjes laat groeien. Dit werkt alleen niet supergoed. Soms kun je gewoon van andere apps gebruik maken, zonder dat hij het doorheeft.’</p>
<p>Gijs (15): ‘Ik heb zo’n app weleens geïnstalleerd, maar het is nog nuttiger om je telefoon gewoon uit te zetten. Als je wilt, kun je zo’n app gewoon uitzetten en alsnog je telefoon gebruiken. Ik denk dat de Unpluq ook niet gaat werken, zeker niet voor scholieren, omdat je ‘m er heel makkelijk weer in kan doen.’</p>
<p>Deborah (12): ‘Ik zou zo’n plug wel gebruiken, omdat ik heel vaak word afgeleid door mijn telefoon en tablet. Maar je kan natuurlijk ook gewoon je telefoon ergens anders achterlaten. Daar hoef je niks voor te downloaden.’</p>
<p>Mauk (13): ‘Ik denk dat de Unpluq veel mensen kan helpen, maar zelf heb ik de meeste afleidende dingen op mijn laptop in plaats van mijn telefoon. Ik wel een tijdje een Chrome-extensie gebruikt die websites blokkeert en dat hielp een beetje.’</p>
<p>Kira Robine (12): ‘Zo’n plug lijkt mij heel fijn. Ik gebruik een app die ook bijhoudt hoe vaak je afgeleid word tijdens het leren of huiswerk maken maar die app werkt niet heel erg goed. Ik zou zelf heel graag zo een ding hebben dat ik niet afgeleid word en minder op mijn telefoon ga zitten.'</p>  
