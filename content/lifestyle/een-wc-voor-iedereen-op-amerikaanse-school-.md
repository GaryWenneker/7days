---
id: b4dfe757b7cd47fcb512e79f15df00cb
type: lifestyle
layout: post
title: "Een wc voor iederéén op Amerikaanse school "
permalink: /lifestyle/een-wc-voor-iedereen-op-amerikaanse-school-/
date: 2022-05-11T19:16:41.067Z
author: GovrienOldenburger
auteur: Govrien Oldenburger
avatar: /sites/default/files/styles/node_author/public/Govrien_pasfoto_Nieuw%20EXTRA.jpg?itok=BvsTF6tL
rubrieken:
  - lifestyle
  - school
  - nieuws
excerpt: "Transgenders op de Palmer High School in het Amerikaanse Colorado Springs kunnen opgelucht ademhalen. Sinds kort hebben ze een genderneutraal toilet.  "
seo:
  description: "Een wc voor iederéén op Amerikaanse school "
  title: "Een wc voor iederéén op Amerikaanse school "
---
Transgenders op de Palmer High School in het Amerikaanse Colorado Springs kunnen opgelucht ademhalen. Sinds kort hebben ze een genderneutraal toilet.  

    <p>Op een genderneutraal toilet zijn mensen van alle seksen welkom. Fijn voor transgenders, die in het verkeerde lichaam zijn geboren, want voor hen is een toiletbezoek vaak niet eenvoudig.</p>
<p><strong>Raar aankijken</strong><br>‘Mensen kijken me raar aan als ik naar de vrouwen-wc ga’, vertelde leerling Doe Schall aan <em><a href="http://www.krdo.com/news/high-school-creates-genderinclusive-bathroom/38391900">News Channel 13</a></em>. 'Met mijn korte haar en bril zie ik er niet uit als een normaal meisje. Transkinderen gaan door zoveel heen. Er zijn mensen die zeggen dat je een freak bent, dat je hier niet thuishoort of dat je naar de hel gaat. Terwijl je niets doet, behalve zijn wie je bent.’</p>
<p>Volgens de scholieren is Palmer High School de eerste middelbare school in Zuid-Colorado met genderneutrale toiletten. </p>
<p><strong>Wet tegen genderneutrale wc’s </strong><br>Eerder dit jaar werd in de staat Zuid-Dakota een wet voorgesteld die transgenders verplicht de wc te gebruiken van het geslacht waarmee ze geboren zijn. Dat wetsontwerp werd uiteindelijk verworpen (geweigerd) door de gouverneur van die staat.</p>
<p>Ook in andere staten, zoals Virginia, werden vergelijkbare voorstellen ingediend. Tot nu is de wet nog nergens aangenomen. </p>
<p><strong>Actie in Nederland</strong><br>In Nederland werd in 2014 actiegevoerd voor genderneutrale toiletten op scholen door Gay-Straight Alliance Netwerken (GSA’s) en Transgender Netwerk Nederland (TNN). Scholieren plakten stickers met icoontjes die veranderen van mannetje naar vrouwtje op de wc-deuren.</p>
<p><em>7Days</em> sprak toen met Laurens (toen 18) die werd geboren als meisje maar zich altijd jongen heeft gevoeld. ‘Voor degenen die twijfelen aan hun genderidentiteit is het heel moeilijk om naar de wc te gaan’, legde hij uit. ‘Het is belangrijk dat iedereen op een veilige manier naar het toilet kan. Zonder weggekeken of gepest te worden.’ Eigenlijk is daarvoor maar een kleine verandering voor nodig: ‘géén poppetje of twee poppetjes op de deur.’  </p>
<p><em>Altijd op de hoogte blijven van nieuws en tips waar je als jongere iets mee kunt? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis nieuwsapp</a> of neem een proefabonnement op de <a href="https://abonneren.sevendays.nl/abonneren/abonnementen/ae/artikel">papieren 7Days</a>!</em></p>  
