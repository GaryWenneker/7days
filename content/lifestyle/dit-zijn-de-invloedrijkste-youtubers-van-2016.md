---
id: 26e3e6b07d4441d1a24144c6261b92d3
type: lifestyle
layout: post
title: "Dit zijn de invloedrijkste YouTubers van 2016"
permalink: /lifestyle/dit-zijn-de-invloedrijkste-youtubers-van-2016/
date: 2022-05-11T19:16:41.067Z
author: CharlotteGoldhoorn
auteur: Charlotte Goldhoorn
avatar: /sites/default/files/styles/node_author/public/Charlotte_PasfotoDSC01555%20EXTRA.jpg?itok=Uh1_j08g
rubrieken:
  - lifestyle
  - nieuws
  - video
excerpt: "Welke YouTuber had dit jaar het grootste bereik? Nee, het is niet PewDiePie. De Zweed heeft weliswaar de meeste abonnees, maar de video’s die het vaakst bekeken zijn, staan op een kanaal dat je misschien niet eens kent.  "
seo:
  description: "Dit zijn de invloedrijkste YouTubers van 2016"
  title: "Dit zijn de invloedrijkste YouTubers van 2016"
---
Welke YouTuber had dit jaar het grootste bereik? Nee, het is niet PewDiePie. De Zweed heeft weliswaar de meeste abonnees, maar de video’s die het vaakst bekeken zijn, staan op een kanaal dat je misschien niet eens kent.  

    <p>ZEFR, een bedrijf dat merken helpt meer mensen te bereiken, heeft onderzocht welke YouTubers het afgelopen jaar de meeste invloed hadden. De hoeveelheid gamers in de top tien is opvallend, maar de nummer één is dat misschien nog wel meer.</p>
<h3>1. Porta Dos Fundos</h3>
<p>Het Braziliaanse komediekanaal Porta Dos Fundos, wat Portugees is voor ‘achterdeur’, had in 2016 al 2,9 miljard interacties met volgers. Dat kan nu zomaar nog veel meer worden, want met de ondertiteling aan zijn de video’s ook goed te volgen als je geen woord Portugees verstaat.</p>
<iframe allowfullscreen="" frameborder="0" height="478" src="https://www.youtube.com/embed/q2nDsh7xrtE?rel=0" width="850"></iframe>
<h3>2. Jacksepticeye</h3>
<p>Zijn haar verraadt het misschien al: deze gamer komt uit Ierland. Eigenlijk heet hij Seán William McLoughlin (26), maar hij vernoemde zijn kanaal naar zijn koosnaam van vroeger, toen hij als kind een ernstig ontstoken oog had. Zelf zegt hij ‘de energiekste gamecommentator op YouTube’ te zijn. Het levert hem in ieder geval genoeg aandacht op. Hij bereikte afgelopen jaar 1,9 miljard mensen.<br></p>
<iframe allowfullscreen="" frameborder="0" height="478" src="https://www.youtube.com/embed/srASOnOJjno?rel=0" width="850"></iframe>
<h3>3. VanossGaming</h3>
<p>Grote kans dat je Evan Fong (24) nog nooit hebt gezien. De Canadese gamer verschuilt zich meestal achter zijn avatar: een uil. Dat vinden zijn fans geen probleem. Ze keken dit jaar maar liefst 1,6 miljard keer naar wat hij op internet deelde.</p>
<iframe allowfullscreen="" frameborder="0" height="478" src="https://www.youtube.com/embed/S5Eb0YBsv1A?rel=0" width="850"></iframe>
<h3>4. PewDiePie</h3>
<p>Deze maand ging Felix Kjellberg (27) dan eindelijk – als eerste YouTuber ooit – door de grens van vijftig miljoen abonnees heen. Dat dat niet automatisch betekent dat hij ook het grootste bereik heeft, komt doordat abonnees niet meer standaard de video’s zien van de kanalen waar ze op geabonneerd zijn. Daar heeft PewDiePie zich laatst al over beklaagd in een filmpje. Toch hoeft hij niet te klagen. Hij had een bereik van 1,6 miljard en is nog steeds de rijkste YouTuber.<br></p>
<iframe allowfullscreen="" frameborder="0" height="478" src="https://www.youtube.com/embed/Y39LE5ZoKjw?rel=0" width="850"></iframe>
<h3>5. Roman Atwood</h3>
<p>Van pranks tot gezellige familievlogs: Roman Atwood (33) maakt het allemaal. Zijn motto? ‘Smile more.’ En daarmee heeft hij dit jaar een bereik van maar liefst 1,4 miljard.<br></p>
<iframe allowfullscreen="" frameborder="0" height="478" src="https://www.youtube.com/embed/q2nDsh7xrtE?rel=0" width="850"></iframe>
<h3>6. Screen Junkies</h3>
<p>Het eerste Amerikaanse kanaal in deze lijst. Screen Junkies zijn, naar eigen zeggen, eerlijk over films. Een van hun series heet dan ook Honest Trailers, waarin ze trailers droogjes van commentaar voorzien. Dat werkt: hun video’s hadden een bereik van 1,6 miljard.<br></p>
<iframe allowfullscreen="" frameborder="0" height="478" src="https://www.youtube.com/embed/8pg1obK0Qfo?rel=0" width="850"></iframe>
<h3>7. elrubiusOMG</h3>
<p>Rubén Doblas Gundersen (26) komt uit Spanje, maar spreekt ook vloeiend Engels en Noors. Zijn gamevideo’s en vlogs werden dit jaar 1,3 miljard keer bekeken. Zijn boek <em>El libro troll</em> (Het troll-boek) stond acht weken op nummer één in de Spaanse bestsellerlijst.<br></p>
<iframe allowfullscreen="" frameborder="0" height="478" src="https://www.youtube.com/embed/AN_kVoK0jBA?rel=0" width="850"></iframe><p><br><em>De complete top tien vind je <a href="http://2016influencer.zefr.com/best-overall/" target="_blank">hier</a>. Nog niet uitgekeken? Op <a href="/video" target="_blank">Sevendays.nl/video</a> vind je onze selectie van het beste van YouTube.</em></p>
<div class="kader">
<p><img class="kaderafbeelding" src="/sites/default/files/ff.png"></p>
<p>Lees ook: <a href="/lifestyle-nieuws-video/dit-zijn-de-rijkste-youtubers-van-2016">dit zijn de rijkste YouTubers ter wereld</a></p>
<p> </p>
</div>
<div class="kader">
<p><img class="kaderafbeelding" src="/sites/default/files/ff.png"></p>
<p>Lees ook: <a href="/lifestyle/dit-zijn-de-best-bekeken-youtube-filmpjes-van-2016">deze video's bekeken Nederlanders in 2016 het vaakst</a></p>
<p> </p>
</div>
<div class="kader">
<p><img class="kaderafbeelding" src="/sites/default/files/ff.png"></p>
<p>Lees ook: <a href="/video/hier-draaide-youtube-om-2016">hier draaide YouTube om in 2016</a></p>
<p> </p>
</div>
  
