---
id: 69fb215fe5a6401fa6ab6cf2a6a7393e
type: lifestyle
layout: post
title: "15 februari: Pondje-meer-dag"
permalink: /lifestyle/15-februari-pondje-meer-dag/
date: 2022-05-11T19:16:41.067Z
author: Malouvan Zwieten
auteur: Malou van Zwieten
avatar: /sites/default/files/styles/node_author/public/Malou_pasfoto1%20Kleurpsd2.jpg?itok=tipxhBea
rubrieken:
  - lifestyle
excerpt: "Gisteren was het de dag van de walvis, vandaag vieren we het bestaan van het nijlpaard. Allebei groot, grijs en... niet bepaald slank. Niet omdat ze teveel eten, maar gewoon omdat ze zo zijn. Daarom vieren we vandaag het pondje meer.  "
seo:
  description: "15 februari: Pondje-meer-dag"
  title: "15 februari: Pondje-meer-dag"
---
Gisteren was het de dag van de walvis, vandaag vieren we het bestaan van het nijlpaard. Allebei groot, grijs en... niet bepaald slank. Niet omdat ze teveel eten, maar gewoon omdat ze zo zijn. Daarom vieren we vandaag het pondje meer.  

    <p>Walvissen zijn het erover eens: ronde vrouwen zijn prachtig. Zo tegen de paringstijd aan beginnen walvismannen al te vechten om het blubberigste vrouwtjesexemplaar dat ze kunnen vinden.</p>
<p><strong>Dik = gezond</strong><br>Hoe dikker de dame, hoe gezonder ze is, en dat is in de natuur toch het belangrijkste. Waterdieren hebben een laag vet nodig om zichzelf warm te houden. Om die reden wordt ook het nijlpaard al zwaar geboren: met veertig kilo stortten ze zich het water in. En daarna begint het uitdijen pas echt: volwassen nijlpaarden kunnen meer dan 4500 kilo wegen.</p>
<p>Toch zijn ze allesbehalve hulpeloos: het zijn de gevaarlijkste zoogdieren van Zuid-Afrika. Mocht je er ooit een zien, denk dan twee keer na voor je een opmerking maakt over haar dikke achterwerk. </p>
<p><strong>Hele dag roze koeken </strong><br>Dat te zwaar zijn voor mensen gevaarlijk is en je niet de hele dag roze koeken en kaassouflées moet eten, is natuurlijk wel waar. Maar soms lijkt het wel alsof we in onze strijd tegen calorieën vergeten dat een beetje rond heus wel gezond is. En mooi. Dus zet voor één dag dat sprieterige schoonheidsideaal uit je hoofd, bemin je blubber en kus je kwabben. Een vet leuke pondje meer-dag gewenst! </p>
<p><em>Meer lezen over bijzondere en bizarre dagen? Klik <a href="/bij-de-tijd">hier</a> voor het hele Bij de Tijd-archief.</em></p>  
