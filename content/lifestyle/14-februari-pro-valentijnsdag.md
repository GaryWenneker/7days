---
id: fdc421450f304cf38e9d4532ab5b90e4
type: lifestyle
layout: post
title: "14 februari: Pro-Valentijnsdag"
permalink: /lifestyle/14-februari-pro-valentijnsdag/
date: 2022-05-11T19:16:41.067Z
author: Malouvan Zwieten
auteur: Malou van Zwieten
avatar: /sites/default/files/styles/node_author/public/Malou_pasfoto1%20Kleurpsd2.jpg?itok=tipxhBea
rubrieken:
  - lifestyle
excerpt: "‘Stom gedoe’, ‘deprimerend’, ‘commercieel’. Zoals ieder jaar trekt half Nederland voor Valentijnsdag z’n neus op. Sommigen negeren al het roze totaal, anderen zetten haatberichtjes op Facebook. Maar weet je wat pas écht origineel is? Pro-Valentijnsdag zijn!  "
seo:
  description: "14 februari: Pro-Valentijnsdag"
  title: "14 februari: Pro-Valentijnsdag"
---
‘Stom gedoe’, ‘deprimerend’, ‘commercieel’. Zoals ieder jaar trekt half Nederland voor Valentijnsdag z’n neus op. Sommigen negeren al het roze totaal, anderen zetten haatberichtjes op Facebook. Maar weet je wat pas écht origineel is? Pro-Valentijnsdag zijn!  

    <p><strong>Honderd euro voor een teddybeer</strong><br>Oké, honderd euro uitgeven aan een pluizige roze teddybeer is misschien wat overdreven. Maar wat is er mis met lieve berichtjes, kleinigheden en een beetje liefde uitdelen aan de mensen die je leuk vindt?</p>
<p>Een bloem voor je mentor, dat leuke shirt dat jij nooit draagt voor je beste vriend(in), een anoniem briefje om dat mooie onzekere meisje eens een ego-boost te geven, zelfgemaakte roze cupcakes voor je klasgenoten, gewoon omdat ze gezellig zijn.</p>
<p><strong>Terug naar de bron</strong><br>En wil je het echt goed doen? Ga dan terug naar de bron. Er wordt wel gezegd dat Valentijnsdag is gebaseerd op het Juno- en Pan-feest uit de Oudheid. Ongetrouwde meisjes gooiden hun naam in de Juno-kom, jongens mochten er een naam uit trekken. En dan gingen ze samen naar het feest.</p>
<p>Toevallig valt Valentijnsdag dit jaar op zondag… wat een mogelijkheden biedt dat! Reden voor een roze feestje, mét Juno-kom uiteraard. Wat nou deprimerend? Valentijnsdag is feest!</p>
<p><em>Meer lezen over bijzondere en bizarre dagen? Klik <a href="/bij-de-tijd">hier</a> voor het hele Bij de Tijd-archief.</em></p>  
