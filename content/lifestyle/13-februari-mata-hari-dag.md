---
id: 784cec9f278f454fa3abe87bdc5ea6d5
type: lifestyle
layout: post
title: "13 februari: Mata-Hari-dag"
permalink: /lifestyle/13-februari-mata-hari-dag/
date: 2022-05-11T19:16:41.067Z
author: Malouvan Zwieten
auteur: Malou van Zwieten
avatar: /sites/default/files/styles/node_author/public/Malou_pasfoto1%20Kleurpsd2.jpg?itok=tipxhBea
rubrieken:
  - lifestyle
excerpt: "Wie zijn schoonheid slim gebruikt, kan een hoop bereiken. Maar de exotische danseres Mata Hari ging een beetje te ver in het inzetten van haar charmes. Haar knappe koppie werd haar uiteindelijk fataal. Maar was ze nou spionne of slachtoffer?  "
seo:
  description: "13 februari: Mata-Hari-dag"
  title: "13 februari: Mata-Hari-dag"
---
Wie zijn schoonheid slim gebruikt, kan een hoop bereiken. Maar de exotische danseres Mata Hari ging een beetje te ver in het inzetten van haar charmes. Haar knappe koppie werd haar uiteindelijk fataal. Maar was ze nou spionne of slachtoffer?  

    <p>Van heinde en ver kwamen mannen begin twintigste eeuw naar haar kijken: Mata Hari, het oog van de dageraad, mooi als de zon.<br><br><strong>Dansende spionne</strong><br>Ze rinkelde met haar exotische sieraden en trok haar kleren één voor één uit tot ze alleen nog maar verborgen was onder goud en zilver. Het Nederlandse meisje trok zelfs naar Parijs om het daar in de variété-theaters te gaan maken. Hoe meer ze werd bewonderd, hoe trotser ze werd: een echte femme fatale.</p>
<p>Maar toen er in de Eerste Wereldoorlog  allerlei geheime informatie naar de Duitse vijand lekte stond Mata Hari, vanwege haar vele reizen naar het vijandelijk gebied, plotseling bekend als de dansende spionne die onder de naam H21 voor de Duitsers had gewerkt. </p>
<p><strong>Geëxecuteerd</strong><br>Op 13 februari werd ze in haar hotelkamer gearresteerd wegens hoogverraad. De Fransen waren onverbiddelijk: de danseres werd geëxecuteerd (gedood). Maar er wordt nog steeds over gespeculeerd. Was ze zo verslaafd aan aandacht, goud en geld dat ze alles deed om maar sieraden te kunnen kopen? Was ze echt een gewiekste spionne? Of is ze onschuldig ter dood gebracht? Het heeft de gemoederen nogal bezig gehouden: Mata Hari werd nog beroemder dan ze al was en er zijn tientallen films en boeken over haar verschenen.</p>
<p><strong>Doe een zonnedans</strong><br>Schuldig of niet, het is Mata Hari-dag. Haar naam betekent zon. En daarvan kun je nooit te veel hebben. Dus trek je sluiers en sieraden aan en doe een zonnedans. Tip: houd je kleren aan. Het is veel te koud voor rare fratsen. </p>
<p><em>Meer lezen over bijzondere en bizarre dagen? Klik <a href="/bij-de-tijd">hier</a> voor het hele Bij de Tijd-archief.</em></p>  
