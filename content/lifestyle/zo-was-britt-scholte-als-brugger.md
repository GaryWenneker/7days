---
id: fc3cc80870244a1e9f579562e683f07e
type: lifestyle
layout: post
title: "Zo was Britt Scholte als brugger"
permalink: /lifestyle/zo-was-britt-scholte-als-brugger/
date: 2022-05-11T19:16:41.067Z
author: MaartjeDammers
auteur: Maartje Dammers
avatar: /sites/default/files/styles/node_author/public/maartje%202015nieuw.jpg?itok=7dLFVk05
rubrieken:
  - lifestyle
  - school
excerpt: "Nu delen ze handtekeningen uit, gaan ze met fans op de foto en treden ze op voor zalen vol gillende fans. Maar in de brugklas zeulden ze net zo hard met hun zware tas en werden ze heus niet op handen gedragen. Hoe kijken BN'ers terug op hun brugklastijd? Vandaag deel twee: actrice/vlogger Britt Scholte.   "
seo:
  description: "Zo was Britt Scholte als brugger"
  title: "Zo was Britt Scholte als brugger"
---
Nu delen ze handtekeningen uit, gaan ze met fans op de foto en treden ze op voor zalen vol gillende fans. Maar in de brugklas zeulden ze net zo hard met hun zware tas en werden ze heus niet op handen gedragen. Hoe kijken BN'ers terug op hun brugklastijd? Vandaag deel twee: actrice/vlogger Britt Scholte.   

    <p>‘Mijn brugklasjaar was best heftig. Er was thuis van alles aan de hand en ik zat eigenlijk een niveau te hoog. Na een jaar ben ik van havo/vwo teruggezakt naar de mavo. Dat was fijn. Ik hoefde niet meer op mijn tenen te lopen en het was ook beter voor mijn zelfvertrouwen.'</p>
<p>'Het is heel vervelend als je keihard werkt en toch onvoldoendes haalt. Verder vond ik de brugklas erg leuk. Vooral dat ik een half uur moest fietsen naar school. Dat klinkt misschien gek maar het voelde alsof ik zelfstandiger was.'</p>
<p>'De eerste keer fietste ik met mijn broer mee. Hij zat al in de derde. Of hij me geholpen heeft in mijn brugklasjaar? Nou, hij heeft me vooral geplaagd. Als ik met mijn rugzak over één schouder de trap opliep, haakte hij de andere schouderband aan de leuning zodat ik niet verder kon lopen. Met zo veel kinderen die de trap op moeten, zorgde dat voor een hele opstopping!’</p>
<p><em>We interviewden ook Hardwell over <a href="/school/dj-hardwell-natuurlijk-ben-ik-er-weleens-uitgestuurd">zijn brugklastijd</a>. Morgen deel III in deze reeks: Niek Roozen. Ga jij naar de brugklas, maar kun je nog wel wat tips gebruiken? <a href="/brugklas">Hier </a>vind je er een heleboel.</em></p>
<p>Foto: Marcel Koch</p>  
