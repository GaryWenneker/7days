---
id: f7b055e0f88d4694b417adfb740fdc36
type: lifestyle
layout: post
title: "Deze pretparkongelukken gebeurden in Nederland"
permalink: /lifestyle/deze-pretparkongelukken-gebeurden-in-nederland/
date: 2022-05-11T19:16:41.067Z
author: KimEinder
auteur: Kim Einder
avatar: /sites/default/files/styles/node_author/public/Kim_E_pasfotoWebsite.jpg?itok=eT3Ghnc4
rubrieken:
  - lifestyle
  - nieuws
excerpt: "Het had een leuk dagje uit moeten worden, maar het mondde uit in een nachtmerrie. In Australië zijn vandaag vier volwassenen omgekomen tijdens een wildwaterbaanritje in een pretpark. Gelukkig zijn zulke dodelijke ongelukken uiterst zeldzaam. In Nederland is het zelfs (nog) nooit gebeurd. Wel vallen er weleens gewonden, helaas.  "
seo:
  description: "Deze pretparkongelukken gebeurden in Nederland"
  title: "Deze pretparkongelukken gebeurden in Nederland"
---
Het had een leuk dagje uit moeten worden, maar het mondde uit in een nachtmerrie. In Australië zijn vandaag vier volwassenen omgekomen tijdens een wildwaterbaanritje in een pretpark. Gelukkig zijn zulke dodelijke ongelukken uiterst zeldzaam. In Nederland is het zelfs (nog) nooit gebeurd. Wel vallen er weleens gewonden, helaas.  

    <h3>2015: boom op de Gondoletta (Efteling)</h3>
<p>Vorig jaar augustus gaat het mis bij de Gondoletta in de Efteling. Als een boom op een bootje valt, raken drie mensen gewond.</p>
<h3>2014: rugpijn in de Djengu River (Toverland)</h3>
<p>Vier van de acht mensen die in een bootje van de Djengu River-attractie stappen, komen er met rugpijn weer uit. De boot zou te veel water hebben geschept waardoor 't een nóg wildere rit werd, weet <a href="http://www.looopings.nl/weblog/2635/Oorzaak-ongeluk-Toverland-kapotte-boot.html" target="_blank"><em>Loopings.nl</em></a>.</p>
<h3>2013: horror in de Rio Grande (Walibi)</h3>
<p>Als een meisje van tien in juli uit de Rio Grande wil stappen, raakt haar onderbeen bekneld. Met desastreuze gevolgen: haar voet moet worden geamputeerd. Het ongeluk is een 'combinatie van verschillende factoren', <a href="http://www.metronieuws.nl/binnenland/2013/08/el-rio-grande-in-walibi-holland-weer-geopend" target="_blank">zegt </a>Walibi.</p>
<p>Opvallend is dat een paar weken eerder een jongen precies hetzelfde is overkomen. De Rio Grande blijft een tijdje dicht, maar gaat na uitgebreid onderzoek weer open. Wel met extra waarschuwingsborden en extra personeel.</p>
<h3>2012: kopje onder in de Gondoletta (Efteling)</h3>
<p>In mei slaat een boot in de Gondoletta in de Efteling om, als vier jongens de boot hard heen en weer laten schommelen en aan het dak gaan hangen. Een van de tieners komt vast te zitten onder de boot. Volgens <a href="http://www.omroepbrabant.nl/?news/175071712/Jongens+uit+Den+Bosch+laten+bootje+Efteling+omslaan,+%C3%A9%C3%A9n+gewonde+.aspx"><em>Omroep Brabant</em></a> kan hij pas worden bevrijd als zijn vrienden en enkele medewerkers het bootje weer omduwen. Een Gondoletta-bootje kan alleen omslaan als je 'heel hard je best doet', zegt de Efteling achteraf.</p>
<h3>2010: Botsing op de Bobbaan (Efteling)</h3>
<p>Een terugkerende bobslee botst in november op een bob die op dat moment stilstaat bij het station. Een jongetje dat wil instappen, raakt daardoor uit balans, maar kan door zijn oma worden opgevangen. Volgens de huisarts in het pretpark mankeert het kind niks.</p>
<h3>2009: Mep van een Octoptus (Slagharen)</h3>
<p>In Slagharen raken een Duitse vrouw en haar 7-jarige neefje gewond in de Octopus. Ze worden geraakt door een arm van de al draaiende attractie en een paar meter meegesleept. Later wordt de Octopus omgedoopt tot El Torito.</p>
<h3>2009: vallende stukken Goliath (Walibi)</h3>
<p>Een meisje van 16 loopt een hersenkneuzing op als een decorstuk op uit de lucht valt terwijl ze in de rij staat voor de Goliath. 'Achterstallig onderhoud', meldt het pretpark later. Ook een beetje 'achterstallig' is trouwens de ambulance, waar het meisje <a href="http://www.destentor.nl/regio/noordoostpolder/ongeluk-op-walibi-world-krijgt-staartje-1.3008992" target="_blank">drie kwartier </a>(!) op moet wachten.</p>
<p><iframe allowfullscreen="" frameborder="0" height="478" src="https://www.youtube-nocookie.com/embed/heT0OGQA7yk?rel=0" width="850"></iframe></p>
<p>2007: Daar gaat de Python</p>
<p>Achtbanen lopen wel vaker vast. Niets aan de hand, behalve als-ie opeens tóch weer gaat rijden. Dat <a href="http://www.omroepbrabant.nl/?news/85206542/Efteling+ongeluk+gebeurt+niet+nogmaals.aspx" target="_blank">gebeurde in 2007</a> in de Efteling bij de Python. Een treintje was op 23 meter hoogte blijven steken op de helling. Terwijl de waaghalzen werden geëvacueerd, begon het treintje opeens weer te rijden. Alleen: de veiligheidsbeugels zaten nog los! Twee inzittenden wisten die nog net op tijd naar beneden te trekken. Op een paar blauwe plekken en schrammen na liep het goed af. </p>
<h3>2005: Gevaarlijk bootje in de Backstroke (Toverland)</h3>
<p>Een bootje in de boomstamattractie Backstroke remt niet genoeg af en vliegt uit de baan. Alle zes inzittenden moesten naar het ziekenhuis en twee van hen moesten daar blijven. Omdat iemand per ongeluk een pomp had uitgeschakeld stond er te weinig water in de attractie waardoor het bootje te hard afdaalde voor de volgende bocht, <a href="http://www.rides.nl/nieuws/355/gewonden-door-ongeluk-in-toverland-update-3.html">meldt </a>Toverland achteraf.</p>
<p><em>Meer over het Australische pretpark-ongeluk met dodelijke afloop lees je <a href="/nieuws/4-doden-bij-ongeluk-australisch-pretpark">hier</a>.</em></p>  
