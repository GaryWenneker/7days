---
id: 4dabd609be684518a7450044d09fd346
type: lifestyle
layout: post
title: "Is de Color Run gevaarlijk? "
permalink: /lifestyle/is-de-color-run-gevaarlijk-/
date: 2022-05-11T19:16:41.067Z
author: Lisannevan Sadelhoff
auteur: Lisanne van Sadelhoff
avatar: /sites/default/files/styles/node_author/public/Lisanne%20van%20Sadelhoff.jpg?itok=eAgM6Tn7
rubrieken:
  - lifestyle
  - nieuws
excerpt: "Leuk, zo'n vrolijk kleurenfestijn tijdens de Color Run. Maar: de kleurenpoeders zijn ook gevaarlijk, stelt onderzoeksinstituut RIVM. Wat nu? Vijf vragen, vijf antwoorden:  "
seo:
  description: "Is de Color Run gevaarlijk? "
  title: "Is de Color Run gevaarlijk? "
---
Leuk, zo'n vrolijk kleurenfestijn tijdens de Color Run. Maar: de kleurenpoeders zijn ook gevaarlijk, stelt onderzoeksinstituut RIVM. Wat nu? Vijf vragen, vijf antwoorden:  

    <p>Het Rijksinstituut voor Volksgezondheid en Milieu is duidelijk: de kleurenpoeders die tijdens Color Runs worden gebruikt, zijn schadelijk. Kunnen we nu niet meer aan zo'n kleurrijke hardloopwedstrijd meedoen? </p>
<h3>1. Waarom zijn de kleurenpoeders gevaarlijk? </h3>
<p>Het RIVM bracht <a href="http://www.rivm.nl/Onderwerpen/K/Kleurenpoeders" target="_blank">een rapport</a> uit over de poeders. Het stelt dat mensen last kunnen krijgen van hun luchtwegen, hun ogen en hun huid als ze in aanraking komen met de poeders. Luchtwegklachten zijn het grootste risico. Daarnaast zijn sommige poeders brandbaar, blijkt uit onderzoek van de brandweer Amsterdam-Amstelland. </p>
<h3>2. Hoe kan dat? </h3>
<p>Mensen ademen tijdens het lopen een grote hoeveelheid minuscule stofdeeltjes in. Je ziet ze niet, maar ze zijn er wel. Daardoor kun je last krijgen van je luchtwegen. Dat geldt vooral voor mensen die daar vaker last van hebben (denk aan astmapatiënten). De poeders kunnen ook in je ogen komen, en komen natuurlijk ook op je huid terecht. </p>
<h3>3. Wat zijn de klachten?</h3>
<p>Ademhalingsproblemen, een verminderde longfunctie, verergering van astma. Het kan ook zijn dat je na een Color Run veel moet hoesten, kortademig bent of een piep hoort tijdens je ademhaling, zo staat in het rapport. In India, waar kleurpoederevenemnten heel vaak worden georganiseerd, krijgen mensen ernstige oog-en huidklachten omdat die kleurstoffen vaak zijn vervuild. </p>
<h3>4. En nu? </h3>
<p>Nu raadt het RIVM af om zo'n evenement te organiseren. En gebeurt het wél, dan is <a href="http://www.rivm.nl/Onderwerpen/K/Kleurenpoeders/Kleurenpoeders_bij_evenementen_brief_en_bijlage.pdf" target="_blank">het advies</a> voor de organisatie om alleen 'aantoonbaar toegelaten levensmiddelenkleurstoffen' te gebruiken. Dus; poeders op basis van bijvoorbeeld zetmeel. Daarnaast wordt de organisatie op het hart gedrukt om genoeg douches en EHBO-punten te regelen en de deelnemers van te voren in te lichten.</p>
<h3>5. Wat nou als je de run tóch wil lopen?</h3>
<p>Voor de eigenwijze hardlopers die het tóch willen proberen, heeft het RIVM een paar duidelijke adviezen. Het is raadzaam om een mondkapje en een beschermbril te dragen. Zorg dat de poeders niet, of zo min mogelijk, in je gezicht komen. Gebruik géén kleurpoeders die je zelf hebt gekocht en meegebracht. Ga snel na afloop douchen - zo maak je zo min mogelijk kans op huidirritatie. Bovendien is het wel zo fris, natuurlijk, na een zweterige hardloopwedstrijd. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
