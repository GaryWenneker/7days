---
id: f39e2ab07af743a1a5bfecba9809e8e0
type: lifestyle
layout: post
title: "Groetjes vanaf de hoogste schommel van Europa"
permalink: /lifestyle/groetjes-vanaf-de-hoogste-schommel-van-europa/
date: 2022-05-11T19:16:41.067Z
author: GovrienOldenburger
auteur: Govrien Oldenburger
avatar: /sites/default/files/styles/node_author/public/Govrien_pasfoto_Nieuw%20EXTRA.jpg?itok=BvsTF6tL
rubrieken:
  - lifestyle
  - blogs
excerpt: "Schommelen op honderd meter hoogte? Vanaf vandaag kan het op de A’DAM Toren aan het IJ, op de hoogste schommel van Europa. Redacteur Govrien ging erheen. Niet omdat ze onverschrokken is, maar omdat ze er nog altijd geen vrede mee heeft dat ze dat níet is.   "
seo:
  description: "Groetjes vanaf de hoogste schommel van Europa"
  title: "Groetjes vanaf de hoogste schommel van Europa"
---
Schommelen op honderd meter hoogte? Vanaf vandaag kan het op de A’DAM Toren aan het IJ, op de hoogste schommel van Europa. Redacteur Govrien ging erheen. Niet omdat ze onverschrokken is, maar omdat ze er nog altijd geen vrede mee heeft dat ze dat níet is.   

    <p>De laatste keer dat ik in een zweefmolen zat, sloot ik mijn ogen en herhaalde ik het zelfgemaakte mantra 'ik zit hier vrijwillig, ik heb hiervoor betaald, ik vind dit leuk', totdat-ie stopte. De laatste keer dat ik in een reuzenrad zat barstte ik in huilen uit, totdat mijn collega ABBA-liedjes voor me ging zingen ter kalmering. </p>
<p>Toch meldde ik me direct aan toen ik lucht kreeg van de opening van de hoogste schommel in Europa, hier vlak om de hoek van onze redactie. Waarom? Geen hond die het weet.</p>
<p><div class="media media-element-container media-default"><div id="file-21409" class="file file-image file-image-jpeg">

        
  
  <div class="content">
    <img alt="A&#039;DAM Toren schommel" title="Foto: Chris Toala Olivares" height="567" width="850" class="media-element file-default" src="/sites/default/files/Opening1%20-%20Chris%20Toala%20Olivares_0_0.jpg">  </div>

  
</div>
</div>
<p><strong>Niet bewegen</strong><br>Daar sta ik dan, op het dak van de IJ-toren. Ik durf niet te dicht bij de rand te komen uit angst dat ik een paniekaanval krijg, compleet met hartkloppingen en koud zweet. Gelukkig trappen de dochters van de Amsterdamse burgemeester Van der Laan het spits af. Na een afscheidsgroet van hun vader, ‘het was een eer om jullie vader te zijn’, stappen ze als eersten op de schommel. <br><br><div class="media media-element-container media-default"><div id="file-21410" class="file file-image file-image-jpeg">

        
  
  <div class="content">
    <img alt="A&#039;DAM Toren schommel" height="850" width="638" class="media-element file-default" src="/sites/default/files/staand_0.jpg">  </div>

  
</div>
</div><em>Eline (links) en Lieve van der Laan mogen als eerste</em>
<p>Ze geven geen kik, zelfs niet als ze over het randje van de toren schommelen. ‘Het was heel leuk’, glundert Eline van der Laan (9) als ze van de schommel af is. ‘Ik vond het eigenlijk best wel eng en durfde niet te bewegen’, zegt zus Lieve (12). Hebben ze tips? ‘Gewoon genieten en om je heen kijken’, zegt Eline. ‘Als je stil blijft zitten, komt het goed’, belooft Lieve.</p>
<p><div class="media media-element-container media-default"><div id="file-21411" class="file file-image file-image-jpeg">

        
  
  <div class="content">
    <img alt="A&#039;DAM Toren schommel" title="Foto: Chris Toala Olivares" height="567" width="850" class="media-element file-default" src="/sites/default/files/Opening2%20-%20Chris%20Toala%20Olivares_0.jpg">  </div>

  
</div>
</div><em>Eline en Lieve van der Laan zitten op de schommel</em>
<p><strong>Efteling-stoeltje</strong><br>Wat schommelsessies van andere journalisten later, is het mijn beurt. Ik heb mijn schommelstoelgenoot Daan van webshop Lokaal020 net verwittigd van mijn specifieke gedrag op grote hoogtes, als we in ons tuigje worden gehesen. De stoel ziet eruit als die in een Efteling-attractie. De kans dat je eruit valt lijkt me bijzonder klein, dus dat hebben we vast mee. </p>
<p>We kijken elkaar nog één keer aan en hop, daar gaan we. Het uitzicht is prachtig, dat moet gezegd, maar ik heb vooral de neiging naar Daan te kijken zodat ik de afgrond niet hoef te zien. </p>
<p><div class="media media-element-container media-default"><div id="file-21412" class="file file-image file-image-jpeg">

        
  
  <div class="content">
    <img alt="A&#039;DAM Toren schommel" height="638" width="850" class="media-element file-default" src="/sites/default/files/daan%20en%20ik_0.jpg">  </div>

  
</div>
</div><em>Daan en ik</em>
<p><strong>ABBA</strong><br>Daan doet zijn best om me af te leiden. ‘Kijk eens wat een grote boot, hoe sta je eigenlijk tegenover grote boten?’ Ik antwoord: ‘Ja, grote boot ja, mooi. Mag ik nu weer naar jou kijken?’ ‘Nee joh’, zegt Daan, ‘je moet echt even om je heen kijken.’ </p>
<p>Dan wordt het me te machtig. ‘Daan?’, vraag ik. 'Wil je misschien tóch een ABBA-liedje voor me zingen?’ Daan knikt en begint op hoge toon: ‘Super Trouper…' Dan verontschuldigt hij zich. 'Sorry, de rest van de tekst ken ik niet.’ </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
