---
id: 323efabd458b48f8a3e98c07483d872f
type: lifestyle
layout: post
title: "24 januari: Kracht-van-de-natuur-dag"
permalink: /lifestyle/24-januari-kracht-van-de-natuur-dag/
date: 2022-05-11T19:16:41.067Z
author: Malouvan Zwieten
auteur: Malou van Zwieten
avatar: /sites/default/files/styles/node_author/public/Malou_pasfoto1%20Kleurpsd2.jpg?itok=tipxhBea
rubrieken:
  - lifestyle
excerpt: "Met onze technologie en wetenschap denken mensen soms dat ze overal over kunnen beschikken. Tot een tsunami, tornado of aardbeving ons weer eens flink door elkaar schudt... dan zijn we ineens toch best wel klein.   "
seo:
  description: "24 januari: Kracht-van-de-natuur-dag"
  title: "24 januari: Kracht-van-de-natuur-dag"
---
Met onze technologie en wetenschap denken mensen soms dat ze overal over kunnen beschikken. Tot een tsunami, tornado of aardbeving ons weer eens flink door elkaar schudt... dan zijn we ineens toch best wel klein.   

    <p>Voorkomen kunnen we ze niet, maar aardbevingen zijn tegenwoordig wel te voorspellen. Dat was in 1556 wel even anders. Op 24 januari van dat jaar vond in China naar schatting de ergste aardbeving ooit plaats. Het was niet de zwaarste, maar er vielen wel zo'n 840.000 doden. Dat zijn meer mensen dan er in heel Amsterdam wonen.</p>
<p><strong>Stuiptrekking</strong><br>Zo’n aardbeving is eigenlijk gewoon een stuiptrekking van de aardkorst. Ze komen veel voor in gebieden rondom de Grote Oceaan, de Middellandse Zee, de Himalaya en op Indonesië. We hebben een schaalverdeling bedacht om de zwaarte van aardbevingen te meten: de schaal van Richter.</p>
<p>Een aardbeving met een zwaarte van 1 of 2 voel je nauwelijks, maar vanaf een zwaarte van 5 kan een aardbeving al fikse schade aanrichten. In Groningen zijn de laatste tijd bevingen van iets meer dan 3 op de schaal van Richter gemeten.</p>
<p><strong>Beetje bibberen</strong><br>Vreemd om je voor te stellen dat de aarde maar een beetje hoeft te bibberen en er zit al een scheur in de muur. Denk daar maar eens over na op Kracht van de natuur-dag. Schrijf een essay over tsunami’s of steun een land dat vaak de dupe is van de natuurkracht.</p>
<p>En vergeet niet om daarna weer even wat luchtigs doen, want je hoofd breken over dingen-die-misschien-kunnen-gebeuren, dat is nergens goed voor! </p>
<p><em>Meer lezen over bijzondere en bizarre dagen? Klik <a href="www.sevendays.nl/bij-de-tijd">hier</a> voor het hele Bij de Tijd-archief</em>.</p>  
