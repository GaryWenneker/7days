---
id: f2fed83766ba4f2398da4ac70e0e6733
type: lifestyle
layout: post
title: "10 tips voor elke schoolkrantredactie"
permalink: /lifestyle/10-tips-voor-elke-schoolkrantredactie/
date: 2022-05-11T19:16:41.067Z
author: AnnemijnGroeneveld
auteur: Annemijn Groeneveld
avatar: /sites/default/files/styles/node_author/public/Annemijn.jpg?itok=frQpOIjz
rubrieken:
  - lifestyle
  - school
excerpt: "Hoe maak je nou écht goede schoolkrant? Het liefst zonder deadlinestress, lege pagina's, geruzie of een paaspuzzel twee weken na Pasen? Snuffelstagiair Annemijn, zelf lid van de schoolkrantredactie van het Murmellius Gymnasium (beeld), vroeg het de redactie van 7Days. (Beeld)redacteuren en vormgevers kwamen met deze tips:   "
seo:
  description: "10 tips voor elke schoolkrantredactie"
  title: "10 tips voor elke schoolkrantredactie"
---
Hoe maak je nou écht goede schoolkrant? Het liefst zonder deadlinestress, lege pagina's, geruzie of een paaspuzzel twee weken na Pasen? Snuffelstagiair Annemijn, zelf lid van de schoolkrantredactie van het Murmellius Gymnasium (beeld), vroeg het de redactie van 7Days. (Beeld)redacteuren en vormgevers kwamen met deze tips:   

    <h3>1. Zorg voor een goede taakverdeling</h3>
<p>Dit is erg belangrijk en voorkomt een hoop onduidelijkheden! Het is voor iedereen fijn om te weten waar hij of zij aan toe is.</p>
<h3>2. Zorg dat je een groep wordt: maak het gezellig</h3>
<p>De schoolkrant is er niet alleen om iets te leren, maar juist om ook plezier te hebben. Ga teambuilden door bijvoorbeeld een keer te gaan lasergamen of met elkaar uit eten te gaan. De school wil daar vast wel wat geld voor beschikbaar stellen.</p>
<h3>3. Verzin leuke vaste rubrieken </h3>
<p>Door vaste rubrieken te verzinnen, maak je het jezelf makkelijk en het is ook nog eens leuk om te lezen. Je kunt bijvoorbeeld een interview doen met steeds dezelfde (herkenbare) vragen. Ook slim: maak bij elk interview een kort paspoortje met grappige feitjes over de geïnterviewde. Supersimpel, maar wel heel leuk!</p>
<h3>4. Niet alleen schrijvers zijn welkom! </h3>
<p>Iedereen heeft zijn eigen specialiteit en kan zijn eigen bijdrage leveren. Niet alleen journalisten zijn belangrijk, maar ook  een hoofdredacteur die de grote lijnen in de gaten houdt, leerlingen die over de financiën gaan en ga zo maar door. Zorg ook voor een goede fotograaf. Mooie foto’s zijn erg belangrijk voor een schoolkrant. Op elke school zitten wel een paar goede fotograferen met een spiegelreflexcamera. Maak er gebruik van! Misschien kan je zelfs een wedstrijd organiseren.</p>
<h3>5. Durf mensen aan te spreken en te interviewen </h3>
<p>Als je niet op iemand af durft te stappen, zal je nooit een leuk interview krijgen. Dus vraag het gewoon. En durf brutale vragen te stellen! Haal niet al je informatie van internet, maar ga op onderzoek uit. Elk antwoord kun je gebruiken, dus wees vooral niet bang om het fout te doen. Heel belangrijk is om meteen door te vragen als je iets niet begrijpt. Dan kom je tijdens het uitwerken van het artikel niet in de problemen omdat je niet weet hoe je iets moet opschrijven.</p>
<h3>6. Houd de verhouding aan van 1/4e deel beeld en 3/4e deel tekst voor de opmaak</h3>
<p>Illustraties en foto's zijn superbelangrijk. Houd daar rekening mee tijdens het bedenken van de indeling. Stel een maximaal aantal woorden in per pagina en zorg dat iedereen zich daar aan houdt.</p>
<h3>7. Lees en corrigeer elkaars teksten</h3>
<p>Niets is zo ergerlijk als spelfouten (vooral d/t-fouten en namen die verkeerd gespeld zijn), dus corrigeer elkaar en wees niet bang om elkaar op fouten te wijzen. Daar leer je alleen maar van, toch?</p>
<h3>8. Betrek andere leerlingen ook bij de schoolkrant</h3>
<p>Als andere leerlingen zich ook betrokken voelen, wordt de krant gegarandeerd beter te gelezen. Vraag rond naar wat mensen leuk vinden aan de schoolkrant en nodig leerlingen uit om ook eens een artikel te schrijven.</p>
<h3>9. Volg bij twijfel je gevoel</h3>
<p>Denk je dat je toch écht te ver bent gegaan met dat brutale stuk over een leraar? Of dat het een te saai onderwerp is? Publiceer het dan niet. Jouw gevoel klopt bijna altijd.</p>
<h3>10.  Zorg voor afwisseling en korte stukjes</h3>
<p>Het belangrijkst is dat de schoolkrant leuk is om te lezen. Over het algemeen lezen mensen liever korte stukjes, dus wissel lange stukken en korte nieuwtjes met elkaar af.</p>
<p><em>Kan jouw schoolkrantredactie nog meer tips gebruiken? Goed nieuws: binnenkort start op Sevendays.nl een rubriek vol schoolkranttips, in samenwerking met Scholieren.com en INKIJK. En tot die tijd vermaak je je wellicht met <a href="/blog/de-schoolkrantredactie-verwachtingen-vs-de-werkelijkheid">dit schoolkrantblog</a>. </em></p>  
