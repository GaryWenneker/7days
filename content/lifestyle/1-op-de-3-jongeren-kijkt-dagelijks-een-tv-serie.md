---
id: 57b47c0eb94e43759af80b1029314bfb
type: lifestyle
layout: post
title: "1 op de 3 jongeren kijkt dagelijks een tv-serie"
permalink: /lifestyle/1-op-de-3-jongeren-kijkt-dagelijks-een-tv-serie/
date: 2022-05-11T19:16:41.067Z
author: MaartjeDammers
auteur: Maartje Dammers
avatar: /sites/default/files/styles/node_author/public/maartje%202015nieuw.jpg?itok=7dLFVk05
rubrieken:
  - lifestyle
excerpt: "Aan al het goeds komt een eind. Zo ook aan de Favoriete Serie-rubriek. Bijna twee jaar lang vulde die de rechterkant van de kijkspread. In totaal zijn er ruim zestig tv-series voorbijgekomen in de meest uiteenlopende genres. Jullie zijn liefhebbers, zo veel is duidelijk. Dat blijkt ook uit de enquête over tv-series die jullie online invulden.  "
seo:
  description: "1 op de 3 jongeren kijkt dagelijks een tv-serie"
  title: "1 op de 3 jongeren kijkt dagelijks een tv-serie"
---
Aan al het goeds komt een eind. Zo ook aan de Favoriete Serie-rubriek. Bijna twee jaar lang vulde die de rechterkant van de kijkspread. In totaal zijn er ruim zestig tv-series voorbijgekomen in de meest uiteenlopende genres. Jullie zijn liefhebbers, zo veel is duidelijk. Dat blijkt ook uit de enquête over tv-series die jullie online invulden.  

    <p><strong>Hoe vaak?</strong><br>Man oh man, wat houden jullie van seriekijken. Zoveel is duidelijk geworden uit het tv-serie-onderzoek dat op Sevendays.nl zo’n vijfhonderd keer is ingevuld. Jullie zetten elke week wel één (29%) of meerdere (31%) keren jullie favoriete series aan. Een derde van de respondenten kijkt zelfs elke dag. En dan zijn het niet even kleine tussendoortjes van maar één aflevering. Meer dan de helft kijkt twee of drie afleveringen per keer. </p>
<p><strong>Waar?</strong><br>On demand-diensten als Netflix en HBO zijn de belangrijkste bronnen van serievermaak (28%) maar ook van internet (17%) en de oldskool tv-zenders (13%) worden geregeld series geplukt. </p>
<p>Waar sommigen hun favorieten netjes één voor één afwerken (23%), kijken anderen er hoogstens twee tegelijk om de boel niet door elkaar te laten lopen (41%) en er zijn serievreters onder jullie die echt alles tegelijk kijken (36%).</p>
<p><strong>Waarom?</strong><br>Goed, tot zover hoeveel jullie kijken. Nu de vraag, waarom zo veel? Voor de meesten (52%) gaat het om de afleiding. Niets zo fijn om een serie te kijken en even alles en iedereen om je heen te vergeten. Het levert daarnaast leuke gespreksstof op met vrienden, vindt 20%. Tv-series verrijken ook nog eens je leven en geven je stof tot nadenken, meent een kwart van de respondenten. Slechts 2% heeft last van stress omdat-ie het gevoel heeft iets te missen als-ie niet kijkt. </p>
<p>Trouwens, dat met vrienden praten over series is ook handig om weer nieuwe parels te ontdekken. 58% van jullie krijgt nieuwe series op die manier aangereikt. </p>
<p><strong>Favoriete genres?</strong><br>De populairste series gaan over misdaad (29%), actie-avonturen (25%) en komedie (23%). Daarnaast blijkt internet ook een goede bron (36%) om nieuwe series op te sporen. Bijna de helft van de respondenten kijkt via die weg ook extra’s zoals trailers en interviews of volgt acteurs. Best dapper als je je bedenkt dat ongeveer evenveel van jullie bang zijn voor spoilers. </p>
<p>En dan, als je favoriete serie is afgelopen… vallen jullie dan massaal in een zwart gat. Uh, ja, eigenlijk wel. Maar 60% krabbelt na even afkicken gewoon weer op en begint aan de volgende. Slechts 4% is echt een hele poos niet te genieten. De rest gaat meteen naar de volgende serie. Want hé, het zijn er zovéél!</p>
<p><em>Voor dit onderzoek spraken we ook bingewatchers Isabelle (14, 'tijdens het kijken doe ik van alles tussendoor') en Jesse (16, 'Ik vertel altijd uitbundig over series die ik goed vind'). Die interviews kun je <a href="/lifestyle/tijdens-het-kijken-doe-ik-van-alles-tussendoor">hier</a> en <a href="/lifestyle/ik-vertel-altijd-uitbundig-over-series-die-ik-goed-vind">hier</a> teruglezen.</em></p>  
