---
id: ebc0c7e6e0de486b89ca7bb4a38e79ff
type: lifestyle
layout: post
title: "Geloof het of niet: jongeren geloven steeds minder"
permalink: /lifestyle/geloof-het-of-niet-jongeren-geloven-steeds-minder/
date: 2022-05-11T19:16:41.067Z
author: MennoWoudt
auteur: Menno Woudt
avatar: /sites/default/files/styles/node_author/public/menno4_0.png?itok=5KD7Yfz3
rubrieken:
  - lifestyle
  - nieuws
excerpt: "Het aantal jongeren dat gelovig is, is de afgelopen vijf jaar gedaald. Dat meldt het Centraal Bureau voor de Statistiek (CBS). Iets minder dan de helft van de 15- tot 18-jarigen zegt nog religieus te zijn.  "
seo:
  description: "Geloof het of niet: jongeren geloven steeds minder"
  title: "Geloof het of niet: jongeren geloven steeds minder"
---
Het aantal jongeren dat gelovig is, is de afgelopen vijf jaar gedaald. Dat meldt het Centraal Bureau voor de Statistiek (CBS). Iets minder dan de helft van de 15- tot 18-jarigen zegt nog religieus te zijn.  

    <p>Het is een trend die het CBS al langer ziet: steeds minder mensen in Nederland zijn godsdienstig. En het aantal mensen dat níét in een god gelooft, neemt toe. </p>
<h3>Daling</h3>
<p>Dat geldt ook voor jongeren. In 2010 gaf nog 51% van de jongeren tussen de 15 en 18 jaar aan godsdienstig te zijn. Vijf jaar later was dit aantal gedaald naar 45%. Dat blijkt uit een <a href="https://www.cbs.nl/nl-nl/nieuws/2017/08/aandeel-godsdienstige-jongeren-gedaald" target="_blank">steekproef</a> van het CBS. In de leeftijdsgroep 18 tot 25 jaar is het aantal gelovigen nog verder gedaald: daarvan is nu nog maar veertig procent godsdienstig. Een verklaring voor de daling geeft het CBS niet.</p>
<p>De meeste jongeren in Nederland zijn niet godsdienstig. De jongeren die wél geloven, zijn vooral christelijk: rooms-katholiek (zeventien procent) of protestants (elf procent). Verder noemt acht procent zich islamistisch. Ongeveer vijf procent bestempelt zichzelf als iets anders, bijvoorbeeld boeddhistisch of hindoeïstisch.</p>
<p><div class="media media-element-container media-default"><div id="file-415928" class="file file-image file-image-jpeg">

        
  
  <div class="content">
    <img alt="Een moskee in Nederland" title="Beeld: ANP" height="780" width="1368" style="font-size: 13.008px;" class="media-element file-default" data-delta="1" src="/sites/default/files/ANP-13913128.jpg">  </div>

  
</div>
</div>
<h3>Bijeenkomst</h3>
<p>Dat jongeren aangeven godsdienstig te zijn, betekent niet dat ze ook trouw de kerk, moskee of een andere religieuze plek bezoeken. Eén op de drie gelovige jongeren zegt één keer in de maand naar een bijeenkomst te gaan. Protestantse jongeren doen dit het meest.</p>
<p>In december maakte het CBS <a href="https://www.cbs.nl/nl-nl/nieuws/2016/51/helft-nederlanders-is-kerkelijk-of-religieus" target="_blank">bekend</a> dat de helft van de gehele Nederlandse bevolking gelovig is - en de andere helft dus niet. Bij deze onderzoeken is alleen gekeken naar de grootste religieuze of kerkelijke stromingen in Nederland.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
