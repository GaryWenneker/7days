---
id: 600ff273daec418288fcc8c031c899e3
type: lifestyle
layout: post
title: "15 mei: Laat háár toch kiezen!"
permalink: /lifestyle/15-mei-laat-háár-toch-kiezen!/
date: 2022-05-11T19:16:41.067Z
author: CharlotteGoldhoorn
auteur: Charlotte Goldhoorn
avatar: /sites/default/files/styles/node_author/public/Charlotte_PasfotoDSC01555%20EXTRA.jpg?itok=Uh1_j08g
rubrieken:
  - lifestyle
excerpt: "Vrouwenkiesrecht? Maar vrouwen kunnen toch helemaal niet kiezen? Waarom staan ze anders elke ochtend zo lang voor hun kledingkast en twijfelen ze op een terrasje altijd tussen cola en 7-Up? Simpel: omdat ze alle opties afwegen om de beste keuze te maken. Dus wees maar blij dat vrouwen mogen kiezen. Dat was honderd jaar geleden nog wel anders.  "
seo:
  description: "15 mei: Laat háár toch kiezen!"
  title: "15 mei: Laat háár toch kiezen!"
---
Vrouwenkiesrecht? Maar vrouwen kunnen toch helemaal niet kiezen? Waarom staan ze anders elke ochtend zo lang voor hun kledingkast en twijfelen ze op een terrasje altijd tussen cola en 7-Up? Simpel: omdat ze alle opties afwegen om de beste keuze te maken. Dus wees maar blij dat vrouwen mogen kiezen. Dat was honderd jaar geleden nog wel anders.  

    <p>Op 15 mei 1920 bracht Maria Elisabeth Spauwen-Schrijnemakers, vrouw van de burgemeester van Gronsveld, net als haar man, <a href="http://nl.wikipedia.org/wiki/Vrouwenkiesrecht" target="_blank">haar stem uit</a> in de gemeenteraadsverkiezingen van haar Limburgse dorp. Vandaag de dag klinkt dat weinig spannend, maar toen was ze de eerste vrouw in Nederland die een stembiljet invulde.<br><br><strong>Vereniging voor Vrouwenkiesrecht</strong><br>Voor die eerste stem is hard gevochten. Dat begon in 1882, toen <a href="http://www.alettajacobs.org/atria/Aletta_Jacobs/themas/vrouwenkiesrecht" target="_blank">Aletta Jacobs</a> zichzelf verkiesbaar wilde stellen in Amsterdam, maar dat niet mocht. Jacobs liet het er niet bij zitten en richtte in 1894 de Vereniging voor Vrouwenkiesrecht op. Na jaren van lobbyen konden vrouwen zich in 1917 eindelijk verkiesbaar stellen. Op het stemmen zelf moesten ze nog even wachten. Totdat Henri Marchant op 15 mei 1919 een initiatiefwet <a href="http://www.npogeschiedenis.nl/nieuws/2007/december/In-Europa-1917-Vrouwen-krijgen-in-Nederland-kiesrecht.html" target="_blank">indiende</a> waardoor vrouwen net zoveel invloed op de politiek mogen uitoefenen als mannen. En precies een jaar later was daar dus die eerste stem.<br><br><strong>Recht</strong><br>Drie werf hoera voor Jacobs, Marchant en Spauwen-Schrijnemakers vandaag. Zie de volgende keer dat je mag stemmen voor de leerlingenraad dus als een recht en niet als een plicht. En neem vandaag even extra de tijd om te kiezen welke kleren je aan doet en wat je wilt drinken. Het mag!</p>  
