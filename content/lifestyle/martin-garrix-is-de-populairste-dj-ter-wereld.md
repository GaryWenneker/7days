---
id: abd805ae560d41eb9f0f4c1ade5c8bc8
type: lifestyle
layout: post
title: "Martin Garrix is de populairste dj ter wereld"
permalink: /lifestyle/martin-garrix-is-de-populairste-dj-ter-wereld/
date: 2022-05-11T19:16:41.067Z
author: GovrienOldenburger
auteur: Govrien Oldenburger
avatar: /sites/default/files/styles/node_author/public/Govrien_pasfoto_Nieuw%20EXTRA.jpg?itok=BvsTF6tL
rubrieken:
  - lifestyle
  - nieuws
excerpt: "Martin Garrix (20) is woensdagavond uitgeroepen tot de nummer één in de DJ Mag Top 100, als jongste dj óóit. 7Days sprak hem, tijdens een persconferentie in Amsterdam.  "
seo:
  description: "Martin Garrix is de populairste dj ter wereld"
  title: "Martin Garrix is de populairste dj ter wereld"
---
Martin Garrix (20) is woensdagavond uitgeroepen tot de nummer één in de DJ Mag Top 100, als jongste dj óóit. 7Days sprak hem, tijdens een persconferentie in Amsterdam.  

    <h3>We mogen je feliciteren hè? Wat is je reactie?</h3>
<p>'Ja dank je wel. Bizar, ik sta op die lijst met mijn grootste idolen. Ik ben begonnen met muziek maken dankzij Tiësto. Dat ik nu boven hem sta in die lijst zal nooit kloppen in mijn hoofd, maar ik ben superdankbaar voor de support.' </p>
<h3>Wat valt er nog te dromen? </h3>
<p>'Ik wil nog veel doen: een album uitbrengen, filmmuziek produceren en een tour opzetten waarbij ik niet in clubs, maar arena’s sta. We beginnen al dit weekend in Amsterdam met twee shows in de RAI. Verder wil ik mijn sound meer ontwikkelen en nieuwe dingen uitproberen. Uiteindelijk wil ik toe naar iets minder toeren en meer muziek maken, zodat ik een wat normaler leven heb. Ik ben nu tweehonderd dagen per jaar aan het reizen.'</p>
<p><div class="media media-element-container media-default"><div id="file-22644" class="file file-image file-image-jpeg">

        
  
  <div class="content">
    <img alt="Martin Garrix beste dj DJ Mag Top 100" title="Foto: ANP" height="566" width="850" class="media-element file-default" src="/sites/default/files/ANP-48016477_0.jpg">  </div>

  
</div>
</div><em>Martin Garrix tijdens de bekendmaking van de DJ Mag Top 100</em>
<h3>Is de nummer één-dj van de wereld blijven ook je doel?</h3>
<p>'Nee, ik heb ook ooit als doel gehad om het te worden. Wat ik wil is mensen blij maken en Martin Garrix als merk relevant houden. Ik kan mensen gelukkig maken door te doen wat mij gelukkig maakt.’</p>
<h3>Hoe blijf je met beide benen op de grond?</h3>
<p>'Dat ligt gedeeltelijk bij mij maar ik denk ook dat het goed gaat omdat ik een fantastisch team om me heen heb en mijn ouders en vrienden vaak meegaan. Voor mij is het heel belangrijk door wie je je omgeeft. Stel ik doe iets doms, dan zeggen mijn vrienden: "Joh Martijn, wat ben je aan het doen?"' </p>
<h3>Hebben ze dat weleens moeten doen?</h3>
<p>'Nee, maar als je elke nacht in de mooiste suites slaapt, zie je op een gegeven moment niets anders meer dan een bed. Als ik dan vrienden meeneem die de kamer zien en zeggen ‘What the f*ck’, denk ik dat ook weer. Daarom is dat superfijn en leuk.’ </p>
<h3>Verlang je wel eens terug naar de tijd dat je nog gewoon Martijn uit Amstelveen was?</h3>
<p>'Ik probeer dat nog steeds af en toe: lekker bij mijn ouders eten en in mijn oude bed slapen. We gaan ook op wintersport tijdens kerst, dat soort dingen vind ik superleuk. Voor mij is het heel belangrijk om een goede balans te vinden tussen toeren, muziek maken en chillen met vrienden en familie.'   </p>
<h3>Wat betekent het Amsterdam Dance Event nog voor jou?</h3>
<p>'Het is mijn hometown, ik woon in Amsterdam. Mijn familie, vrienden en oude klasgenoten komen allemaal naar mijn show. Zelf heb ik superveel artiesten zien optreden in de Heineken Music Hall, de Ziggo Dome en de RAI. Om daar je eigen show te hebben is toch anders omdat het thuis is.' </p>
<p><div class="media media-element-container media-default"><div id="file-6426" class="file file-video file-video-youtube">

        <h2 class="element-invisible"><a href="/files/martin-garrix-animals-official-video">Martin Garrix - Animals (Official Video)</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Martin Garrix - Animals (Official Video)" src="https://www.youtube.com/embed/gCYcHz2k5x0?wmode=opaque&controls=" name="Martin Garrix - Animals (Official Video)" frameborder="0" allowfullscreen="">Video van Martin Garrix - Animals (Official Video)</iframe>
</div>
  </div>

  
</div>
</div>
<p><em>Animals is het nummer waarmee hij doorbrak in 2013.</em></p>
<p> </p>
<h3>Hoe kwam je op het idee om een show voor alle leeftijden te houden in de RAI? </h3>
<p>'Toen ik minderjarig was, vond ik het zo erg dat mijn idolen naar mijn stad kwamen maar dat ik niet naar binnen mocht. Ik kreeg veel requests voor een all ages-show. Ik vind het heel leuk en zie mezelf er zo tussen staan. Ik ben nu twintig en als ik in Las Vegas ben, zou ik eigenlijk niet naar mijn eigen show mogen.'  </p>
<h3>Wat is de gekste plek waar je ooit je eigen muziek hoorde?</h3>
<p>'Dat was denk ik in India, toen een taxichauffeur van een jaar of vijftig Animals als ringtone had, op zo’n heel oud mobieltje. Ik heb niet gezegd dat het mijn nummer was.'   </p>
<h3>Soms glijden dj’s weg in een leven van seks, drugs en rock-‘n-roll. Wat doe jij om gezond te blijven?</h3>
<p>'Ik doe sowieso geen drugs. Ik ben er niet fel op tegen, maar vind wel dat mensen er erg mee moeten uitkijken. Mijn team kent me goed en houdt me in de gaten. Als ze zien dat ik slaap nodig heb, worden de interviews telefonische interviews of wordt het vluchtschema aangepast. Verder slaap ik veel, dat kan ik ook overal en ik heb aan vijf uur per nacht genoeg.'  </p>
<p><em>Meer van dit soort artikelen lezen? Check ons <a href="/jongedjs">Dossier Jonge DJ's</a>. Wil jij Martin Garrix live horen? Wij geven kaarten weg voor z'n All Ages-show. <a href="/winnen-kaartjes-voor-de-all-ages-show-van-martin-garrix">Doe mee met onze prijsactie en win! </a></em></p>  
