---
id: 3854926af5034528b10d500e0cf8b269
type: lifestyle
layout: post
title: "Boekenweek Live!: Strips, quotes en seks"
permalink: /lifestyle/boekenweek-live!-strips-quotes-en-seks/
date: 2022-05-11T19:16:41.067Z
author: AnnemarieTerhell
auteur: Annemarie Terhell
avatar: /sites/default/files/styles/node_author/public/Annemarie_Pasfoto.jpg?itok=0nfz7Bdu
rubrieken:
  - lifestyle
  - school
  - nieuws
excerpt: "Tijdens de talkshow Boekenweek Live! ging presentator Arie Boomsma woensdag aan tafel met schrijfster Esther Gerritsen. Zij schreef het Boekenweekgeschenk Broer. Het publiek bestond uit scholieren die een werkstuk hadden gemaakt naar aanleiding van haar roman Dorst en zo een plek in de uitzending hadden gewonnen.  "
seo:
  description: "Boekenweek Live!: Strips, quotes en seks"
  title: "Boekenweek Live!: Strips, quotes en seks"
---
Tijdens de talkshow Boekenweek Live! ging presentator Arie Boomsma woensdag aan tafel met schrijfster Esther Gerritsen. Zij schreef het Boekenweekgeschenk Broer. Het publiek bestond uit scholieren die een werkstuk hadden gemaakt naar aanleiding van haar roman Dorst en zo een plek in de uitzending hadden gewonnen.  

    <p>Voordat de camera’s gaan draaien, houdt Boomsma nog even een een peptalk: ‘Wees actief! Klap, gooi met dingen, doe iets geks en steun elkaar! Die sfeer van lachen met elkaar mag blijven!’ Aan tafel, moe van alle feesten en signeersessies, maar stralend, zit Gerritsen. Daar tegenover Joe Harris en Vincent, allebei vijftien en geen echte lezers. ‘Als ik in mijn leven vier of vijf boeken helemaal heb uitgelezen, is het veel,’ zegt Vincent eerlijk. <div class="media media-element-container media-default"><div id="file-16958" class="file file-image file-image-jpeg">

        
  
  <div class="content">
    <img height="567" width="850" class="media-element file-default" src="/sites/default/files/boekenweek%20live2.jpg" alt="">  </div>

  
</div>
</div>
<p><strong>Strip</strong><br>Toch zitten ze daar niet zomaar: ze hebben een strip gemaakt over Dorst en daarmee de scholierenwedstrijd gewonnen. ‘We hebben de belangrijkste stukken uit het boek genomen, de achtergrond gecheckt en hier en daar wat tijdsprongen weggelaten om het verhaal wat soepeler te laten verlopen,’ leggen ze uit. Gerritsen duikt verrast in het stripboek en wordt helemaal stil. Ze vergeet de uitzending. ‘Oh sorry, ik zit er gelijk helemaal in!’</p>
<p>Met de heftige seksscènes in het boek hadden de jongens het wel een beetje moeilijk, blijkt later in het gesprek. Joe Harris: ‘Als je een boek leest over een moeder-dochterrelatie, dan verwacht je geen seks.’ Gerritsen kan zich dat wel voorstellen: ‘Zelf wilde ik dat ook niet lezen op mijn zestiende.’ Boomsma, verbaasd: ‘Voeger dachten wij: yes, seks! Graag zo veel mogelijk details! Jullie niet?’ Vincent: ‘Nee. Eerlijk gezegd sla ik die stukken over. Het interesseert me niet.’</p>
<p><strong>Kwartetspel</strong><br>Behalve een strip zijn er animaties, filmpjes, een kwartetspel met quotes en een plattegrond van het verhaal gemaakt. Vooral de beginscène uit <em>Dorst</em>, waarin moeder Elisabeth haar dochter Coco in de stad tegenkomt en plompverloren meldt dat ze ongeneeslijk ziek is, heeft indruk gemaakt op de scholieren. ‘Wel heftig’, vindt Joe Harris. ‘Het zou heel pijnlijk zijn als mijn moeder ziek werd, want ik hoop later met een grote koffer vol geld bij haar binnen te lopen om haar te bedanken voor alles.’ <br><br><div class="media media-element-container media-default"><div id="file-16960" class="file file-image file-image-jpeg">

        
  
  <div class="content">
    <img height="595" width="845" style="font-size: 13.008px; line-height: 1.538em;" class="media-element file-default" src="/sites/default/files/boekenweek%20live3.jpg" alt="">  </div>

  
</div>
</div>
<p>Na een aantal boekentips van het leespanel, bestaande uit Saar, Eline en Huug, én de bekendmaking van de nominaties voor De Gouden Lijst en de Jonge Jury, zit de uitzending erop. Gerritsen is overweldigd door alle indrukken. Boomsma: ‘Van tevoren zei je: middelbare scholieren, dat vind ik heel eng. En, wat vond je?’ Gerritsen, lachend: ‘Ze vielen me mee!’</p>
<p><em>Altijd op de hoogte blijven van nieuws en tips waar je als jongere iets mee kunt? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis nieuwsapp</a> of neem een proefabonnement op de <a href="https://abonneren.sevendays.nl/abonneren/abonnementen/ae/artikel">papieren 7Days</a>!</em></p>  
