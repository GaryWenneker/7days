---
id: a8d2cf33374249bc935bf655e6acc20d
type: lifestyle
layout: post
title: "Deze jongeren staan met liefde voor paal"
permalink: /lifestyle/deze-jongeren-staan-met-liefde-voor-paal/
date: 2022-05-11T19:16:41.067Z
author: 3FMTussenuur
auteur: 3FM Tussenuur
avatar: /sites/default/files/styles/node_author/public/3FM_Tussenuur%20voor%20innsta.png?itok=1kmJm_ZP
rubrieken:
  - lifestyle
  - nieuws
excerpt: "Esmee (20) en haar vrienden doen mee met Last Man Standing, op 24 juni, om aandacht te vragen voor de te lange wachtlijsten in de geestelijke gezondheidszorg.    "
seo:
  description: "Deze jongeren staan met liefde voor paal"
  title: "Deze jongeren staan met liefde voor paal"
---
Esmee (20) en haar vrienden doen mee met Last Man Standing, op 24 juni, om aandacht te vragen voor de te lange wachtlijsten in de geestelijke gezondheidszorg.    

    <p>Wachtlijsten voor de geestelijke gezondheidszorg (GGZ) zijn een groot probleem. Dat bleek vorige week nog maar eens uit een verdrietige oproep van de ouders van Emma op Facebook. </p>
<h3><strong>Werken aan herstel</strong></h3>
<p>Nadat de oproep bijna 60.000 keer was gedeeld op Facebook, liet staatssecretaris Van Rijn weten dat hij in overleg met ouders en anderen mogelijk een passende plek leek te hebben gevonden. De ouders van Emma lieten weten dat er inderdaad een plek is gevonden.</p>
<p>'Wij zijn hier blij mee. En we zijn dankbaar voor alle aandacht die onze oproep in de media heeft gekregen. Nu willen we graag als gezin in rust werken aan het herstel van onze dochter', vertelden ze aan de NOS.</p>
<h3>'Het wordt te riskant'</h3>
<p>Ook de Nederlandse Vereniging voor Psychiatrie geeft aan dat er iets moet gebeuren, schrijft <em><a href="http://www.volkskrant.nl/wetenschap/psychiaters-hulp-aan-suicidale-kinderen-schiet-tekort~a4501823/" target="_blank">de Volkskrant</a></em>. 'Zeker twintig kinderen en jongeren met ernstige psychische problemen moeten zo lang wachten op een behandeling dat het voor hen riskant is. Zij hebben bijvoorbeeld zelfmoordpogingen gedaan, verwonden zichzelf, lijden aan een levensbedreigende eetstoornis of zijn agressief.'</p>
<h3>Last man standing</h3>
<p>Ook <a href="http://mindyoung.nl/" target="_blank">MIND</a> is die wachtlijsten een doorn in het oog. Daarom organiseren zij zaterdag 24 juni <a href="https://www.doemeemetmind.nl/project/last-man-standing" target="_blank">Last Man Standing for Mind</a>. Zo’n tweehonderd mensen gaan zes uur lang op een paal staan in het Markermeer, vlakbij Hoorn. Deelnemers zamelen sponsorgeld in bij vrienden en familieleden. MIND wil met dat geld campagne voeren tegen de lange wachtlijsten in de geestelijke gezondheidszorg.</p>
<p>Esmee (20) is een van de deelnemers. Via Facebook zag zij de actie voorbij komen en trommelde haar beste vrienden op. Nu proberen ze zaterdag zes uur lang op een paal om een statement te maken: De wachtlijsten in de geestelijke gezondheidszorg zijn te lang.</p>
<p>'Met mijn drie beste vrienden vormen wij het team "<a href="https://www.doemeemetmind.nl/team/wij-staan-voor-paal" target="_blank">Wij staan voor paal</a>"', zegt Esmee. 'We hebben nu 1.820 euro opgehaald en staan op de tweede plek bij de teams met hoge opbrengsten.'</p>
<h3>Verkeerde plekken</h3>
<p>Esmee en haar vriendin en teamlid Eva werken als groepsleider in de jeugdpsychiatrie. 'We zijn flexwerkers, dus komen op verschillende plekken. Op die plekken zien we steeds hetzelfde: jongeren die op verkeerde plekken terechtkomen door te lange wachtlijsten.'</p>
<p>'Bijvoorbeeld een jongere met autisme én een eetstoornis', zegt Esmee. 'Deze jongere heeft heel erg veel last van een eetstoornis, terwijl het autisme meer op de achtergrond speelt. Als er eerder een plek vrij komt in een autisme-groep, wordt deze jongere hier geplaatst. Terwijl het veel belangrijker is dat die eetstoornis wordt aangepakt.'</p>
<h3>Wacht maar wat langer</h3>
<p>Zelf heeft Esmee ook last van psychische klachten. 'Sinds december ben ik op zoek naar een plek waar ik geholpen kan worden. Ik kamp al een tijdje met een depressie, omdat ik last heb van dingen die vroeger zijn gebeurd. Ik lag maandenlang alleen maar in bed. Ik kon helemaal niks, alleen maar huilen.'</p>
<p>'Toen ik naar de huisarts ging, vertelde ik hem dat ik al negen jaar met dit gevoel rondloop. Hij zei: "Oh, dan kun je nog wel drie maanden langer wachten. Toch?"'</p>
<p>Hieruit blijkt volgens Esmee dat gevolgen van de lange wachttijden worden onderschat. 'Daarom wil ik met mijn vriendengroep een statement maken en zeggen dat we er klaar mee zijn. Dit statement maak ik voor mezelf, maar ook voor alle andere jongeren die lang op zorg wachten.'</p>
<h3>Oefenen</h3>
<p>Esmee en haar vrienden hebben niet geoefend om op een paal te staan. 'We gaan er gewoon voor!' De groep begon met een doel van 750 euro, dat ze na het behalen de hele tijd hebben verhoogd. 'Nu we de 1.750 hebben behaald, gaan we voor de 2.000 euro!'</p>
<p>Momenteel wacht Esmee op haar eerste sessie bij een psycholoog. 'Het gaat met ups en downs. Ik hoop gewoon dat ik snel geholpen word, zodat ik aan de slag kan met mijn problemen.'</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><em><a href="/whatsapp">gratis WhatsApp-dienst</a>, </em><em>download onze</em><em> </em><a href="/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op 7Days!</em></p>  
