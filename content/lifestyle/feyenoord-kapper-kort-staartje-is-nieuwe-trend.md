---
id: 3f599c716bfe4f90ac07d580fcb302ec
type: lifestyle
layout: post
title: "Feyenoord-kapper: kort staartje is nieuwe trend"
permalink: /lifestyle/feyenoord-kapper-kort-staartje-is-nieuwe-trend/
date: 2022-05-11T19:16:41.067Z
author: Mariekede Jong
auteur: Marieke de Jong
avatar: /sites/default/files/styles/node_author/public/marieke.JPG?itok=raZWlJQq
rubrieken:
  - lifestyle
  - nieuws
excerpt: "'Wat een afzichtelijk kapsel', 'Hij is met een foto van een vuilniszak als voorbeeld naar de kapper gegaan' en 'Is-ie bij de Teletubbies in dienst?'. Feyenoord-voetballer Rick Karsdorp kreeg het zwaar te verduren op social media. De verdediger had zich deze zomer een nieuw kapsel laten aanmeten, dat niet iedereen even mooi vond. Maar nu wordt het razend populair.  "
seo:
  description: "Feyenoord-kapper: kort staartje is nieuwe trend"
  title: "Feyenoord-kapper: kort staartje is nieuwe trend"
---
'Wat een afzichtelijk kapsel', 'Hij is met een foto van een vuilniszak als voorbeeld naar de kapper gegaan' en 'Is-ie bij de Teletubbies in dienst?'. Feyenoord-voetballer Rick Karsdorp kreeg het zwaar te verduren op social media. De verdediger had zich deze zomer een nieuw kapsel laten aanmeten, dat niet iedereen even mooi vond. Maar nu wordt het razend populair.  

    <p>De Rotterdamse kapper Cihan Karadavut is de man achter het staartje van Karsdorp. Hij kwam ermee op de proppen, omdat hij vond dat de voetballer er wel wat stoerder uit mocht zien. 'Rick heeft een hele lieve uitstraling, maar als rechtsback met zijn tattoos kan-'ie wel wat stoers gebruiken. Dat schrikt andere spelers misschien ook af', lacht Karadavut, die beter bekend is als Cinostyle.</p>
<p><strong>Voorbeelden</strong><br>Maar mooi of niet: sinds Karsdorp ruim een week geleden zijn eerste voetbalwedstrijd van het seizoen speelde, wordt Karadavut platgebeld door mensen die zo’n staartje met opgeschoren zijkanten ook wel zien zitten. Hij zit tot eind september stampvol. </p>
<p>'Veel kinderen en tieners willen het ook. Voetballers zijn hun voorbeelden. Het haar van Rick kan alleen niet bij iedereen', waarschuwt de kapper. 'Ze moeten wel véél en een aantal centimeter lang haar hebben. Anders kan het niet. Rick moest het ook een hele zomer laten groeien.'</p>
<p><div class="media media-element-container media-default"><div id="file-21350" class="file file-image file-image-jpeg">

        
  
  <div class="content">
    <img alt="Rick Karsdorp staartje trend" title="Foto: ANP" height="566" width="850" class="media-element file-default" src="/sites/default/files/karsdorp.jpg">  </div>

  
</div>
</div>
<p><strong>Huilende kinderen </strong><br>En als een staartje à la Karsdorp nou echt niet staat bij een kind? 'Dan nog knip ik het. Natuurlijk wel in overleg met de ouders en ik adviseer ze altijd, maar de wil van de klant is wet.' Huilende kinderen die gigantische spijt hadden na de knipbeurt heeft Karadavut nog niet in zijn stoel gehad. 'Maar misschien gebeurt dat nog in de toekomst, hahaha.'</p>
<p>Karadavut knipt niet alleen Karsdorp maar ook het haar van andere Feyenoordspelers zoals Eljero Elia, Tonny Vilhena en Bilal Basaçikoglu. HIj staat dan ook bekend als de kapper van Feyenoord. De voetballers komen meestal bij hem thuis, waar hij zijn kapsalon heeft.</p>
<p><div class="media media-element-container media-default"><div id="file-21351" class="file file-image file-image-jpeg">

        
  
  <div class="content">
    <img alt="Kapper Feyenoord Cinostyle" title="Foto: Instagram/vip_barber_cinostyle" height="500" width="850" class="media-element file-default" src="/sites/default/files/Kapper.jpg">  </div>

  
</div>
</div>
<p><strong>Shinen </strong><br>Maar soms gaat hij ook naar voetballers toe als ze snel voor een wedstrijd nog willen dat hun haar goed zit. 'Voetballers geven erg veel om uiterlijk dus ze willen shinen voor de camera. Tot daar kan ik het doen. Maar op het veld zullen het toch echt alleen moeten doen.'</p>
<p><em>Bovenste en onderste foto: Instagram/<a href="https://www.instagram.com/vip_barber_cinostyle/?hl=nl">vip_barber_cinostyle</a></em></p>  
