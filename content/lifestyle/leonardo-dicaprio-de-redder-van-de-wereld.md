---
id: 1c6a58d1690448f59d45ce40db49391c
type: lifestyle
layout: post
title: "Leonardo Dicaprio: de redder van de wereld?"
permalink: /lifestyle/leonardo-dicaprio-de-redder-van-de-wereld/
date: 2022-05-11T19:16:41.067Z
author: MennoWoudt
auteur: Menno Woudt
avatar: /sites/default/files/styles/node_author/public/menno4_0.png?itok=5KD7Yfz3
rubrieken:
  - lifestyle
  - nieuws
excerpt: "De meeste Hollywoodsterren plaatsen selfies en vakantiefoto's op social media. Niet Leonardo DiCaprio. De acteur plaatst vooral foto’s van smeltende poolkappen, afstervend koraal en bedreigde diersoorten. In zijn strijd voor een beter milieu heeft hij de documentaire Before the flood gemaakt. Waarom is hij zo met de aarde begaan? Bekijk de docu ook zelf hieronder!  "
seo:
  description: "Leonardo Dicaprio: de redder van de wereld?"
  title: "Leonardo Dicaprio: de redder van de wereld?"
---
De meeste Hollywoodsterren plaatsen selfies en vakantiefoto's op social media. Niet Leonardo DiCaprio. De acteur plaatst vooral foto’s van smeltende poolkappen, afstervend koraal en bedreigde diersoorten. In zijn strijd voor een beter milieu heeft hij de documentaire Before the flood gemaakt. Waarom is hij zo met de aarde begaan? Bekijk de docu ook zelf hieronder!  

    <p>De meeste beroemdheden doen weleens iets voor een goed doel. Het maakt je geliefd én het verdient ook nog eens aardig. Dat is niet de insteek van Leonardo DiCaprio. De 41-jarige acteur, die in onder andere <em>The Revenant </em>en <em>Titanic</em> speelde, heeft zich de laatste jaren ontpopt tot een rasechte milieuactivist. </p>
<h3><strong>De zondeval</strong></h3>
<p>Volgens <a href="https://www.theguardian.com/environment/2016/feb/29/how-leonardo-dicaprio-oscar-climate-change-campaigner" target="_blank"><em>The Guardian </em></a>was de acteur als kind al bezig met de wereld om hem heen. Zo zou hij zich als klein DiCapriootje zorgen hebben gemaakt over het uitsterven van dieren. Zijn interesse werd ook gewekt door onderstaand schilderij: de Tuin der Lusten van de Nederlandse schilder Jeroen Bosch. Dat hing lange tijd in zijn kamer in Los Angeles. Op het drieluik is te zien hoe het de aarde vergaat, van paradijs naar zondeval. Dat is volgens DiCaprio precies wat er nu gebeurt, stelt hij in <em>Before the flood.</em></p>
<p><div class="media media-element-container media-default"><div id="file-22990" class="file file-image file-image-jpeg">

        
  
  <div class="content">
    <img height="934" width="1761" class="media-element file-default" data-delta="1" src="/sites/default/files/GardenED_edit1.jpg" alt="">  </div>

  
</div>
</div>
<h3><strong>Zijn eigen foundation</strong></h3>
<p>In 1998, een jaar na zijn grote doorbraak in <em>Titanic</em>, richtte de acteur zijn Leonardo DiCaprio Foundation op. In twintig jaar tijd groeide DiCaprio uit tot méér dan een goededoelenster: in de Verenigde Staten is hij nu een van de bekendste milieuactivisten. </p>
<p>Met zijn foundation heeft hij al meer dan miljoen dollar geschonken aan projecten die de klimaatverandering moeten stoppen. Want de opwarming van de aarde is volgens de acteur het grootste probleem waar we nu mee te maken hebben.</p>
<h3><b>Obama en de paus</b></h3>
<p>Voor<em> </em>National Geographic werkte de acteur de afgelopen drie jaar aan de documentaire <em>Before the flood</em>. Hiervoor sprak hij onder anderen met president Obama, VN-chef Ban Ki-moon en de paus. Zij delen allemaal de zorgen van DiCaprio: er moeten oplossingen komen voor klimaatverandering, voordat het te laat is. Om een zo groot mogelijk publiek te bereiken, heeft de acteur de anderhalf uur durende documentaire voor even gratis op internet gezet. Want volgens hem is het geen film om geld mee te verdienen, maar eentje om de wereld mee te redden.</p>
<p><div class="media media-element-container media-default"><div id="file-22991" class="file file-image file-image-jpeg">

        
  
  <div class="content">
    <img title="Beeld: AFP" height="849" width="1332" class="media-element file-default" data-delta="1" src="/sites/default/files/ANP-45298350.jpg" alt="">  </div>

  
</div>
</div>
<h3><strong>Privéjets</strong></h3>
<p>Dat de acteur voor zijn project de hele wereld overvloog, vonden andere milieuactivisten wel weer jammer. Het kwam de acteur al eerder op kritiek te staan, bijvoorbeeld toen hij met twee (!) privéjets de lucht in ging om een milieuaward in ontvangst te nemen. DiCaprio zal er vast niet wakker van liggen: hij ziet problemen die veel groter zijn dan één iemand. </p>
<p><iframe allowfullscreen="" frameborder="0" height="478" src="https://www.youtube-nocookie.com/embed/90CkXVF-Q8M?rel=0&amp;showinfo=0" width="850"></iframe></p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
