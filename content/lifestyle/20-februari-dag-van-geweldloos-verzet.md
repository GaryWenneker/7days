---
id: ac456e7aa8e34bd183e762d941f30580
type: lifestyle
layout: post
title: "20 februari: Dag van geweldloos verzet"
permalink: /lifestyle/20-februari-dag-van-geweldloos-verzet/
date: 2022-05-11T19:16:41.067Z
author: Malouvan Zwieten
auteur: Malou van Zwieten
avatar: /sites/default/files/styles/node_author/public/Malou_pasfoto1%20Kleurpsd2.jpg?itok=tipxhBea
rubrieken:
  - lifestyle
excerpt: "Gandhi. Zo’n naam die je al tig keer hebt gehoord in je leven. Zo vaak, dat je niet meer durft toe te geven dat je eigenlijk niet zo goed weet wie hij eigenlijk was. Gelukkig voor jou is de dag van geweldloos verzet een uitstekende gelegenheid je weer eens stiekem in 'm te verdiepen.   "
seo:
  description: "20 februari: Dag van geweldloos verzet"
  title: "20 februari: Dag van geweldloos verzet"
---
Gandhi. Zo’n naam die je al tig keer hebt gehoord in je leven. Zo vaak, dat je niet meer durft toe te geven dat je eigenlijk niet zo goed weet wie hij eigenlijk was. Gelukkig voor jou is de dag van geweldloos verzet een uitstekende gelegenheid je weer eens stiekem in 'm te verdiepen.   

    <p>Kaal hoofd, Harry Potter-brilletje, een grote neus en kleine pretoogjes. Mager en slechts gehuld in een paar lappen. Als je hem op foto’s ziet, is het net of je hem zo kunt wegblazen. En toch stond Gandhi in al zijn kwetsbaarheid enorm sterk.</p>
<p><strong>Vuurgeweld</strong><br>Sociale rechtvaardigheid stond hoog op zijn agenda. Dus streed hij tegen de Britten die begin twintigste eeuw over India heersten, tegen het kindhuwelijk en tegen de onrechtvaardige behandeling van de lagere kasten. Tot hij in 1948 met vuurgeweld om het leven werd gebracht.</p>
<p>Gandhi was opgevoed met het principe van geweldloosheid: hij vond dat mensen zich onder alle omstandigheden moest kunnen beheersen. Hij werd er beroemd mee. ‘Eerst negeren ze je. Dan lachen ze om je. Dan vechten ze tegen je. En dan win je.’</p>
<p><strong>Volksheld</strong><br>Gandhi werd een volksheld en wordt nog steeds geïdentificeerd met ultieme goedheid. Later nuanceerde hij zijn ideeën overigens wel. Hij benadrukte dat hij geweld verkoos boven lafheid. En dat het in sommige gevallen toch beter was om wel terug te slaan. Misschien had de ervaring geleerd dat zijn strategie niet in alle gevallen de beste was.</p>
<p>Maar klinkt het niet mooi? Probeer het op de dag van de sociale rechtvaardigheid maar eens uit. Verzet je tegen discriminatie, armoede of gewoon tegen het feit dat je ouders je zo weinig zakgeld geven. Blijf volhardend maar zo kalm mogelijk uitleggen waarom het sociaal onrechtvaardig is dat je ouders wel elke dag buiten de deur lunchen, maar jij niet eens genoeg geld hebt om nieuwe sokken aan te schaffen.</p>
<p><strong>Grote blote teen</strong><br>Laat ondertussen veelzeggend een grote blote teen uit je gatenkaassokken piepen. En als je ouders dan boos worden en roepen ‘Ja zeg, we zijn Gandhi niet!’ dan weet jij gelukkig over wie ze het hebben.</p>
<p><em>Meer lezen over bijzondere en bizarre dagen? Klik <a href="/bij-de-tijd">hier</a> voor het hele Bij de Tijd-archief.</em></p>  
