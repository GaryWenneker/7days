---
id: e418330231284332854c622d9f47d6ad
type: lifestyle
layout: post
title: "De beste YouTube-leraar: Scheikundelessen (Sieger Kooij)"
permalink: /lifestyle/de-beste-youtube-leraar-scheikundelessen-sieger-kooij/
date: 2022-05-11T19:16:41.067Z
author: LucasVersteeg
auteur: Lucas Versteeg
avatar: /sites/default/files/styles/node_author/public/Lucas%20nieuw.jpg?itok=DGwwYKYg
rubrieken:
  - lifestyle
  - school
excerpt: "In de rubriek YouTeach vertellen lezers van 7Days elke week over hun favoriete leraar op YouTube. De digidocent die hem of haar elke toets opnieuw een voldoende bezorgt. Deze week: Lucas (17) over Scheikundelessen.   "
seo:
  description: "De beste YouTube-leraar: Scheikundelessen (Sieger Kooij)"
  title: "De beste YouTube-leraar: Scheikundelessen (Sieger Kooij)"
---
In de rubriek YouTeach vertellen lezers van 7Days elke week over hun favoriete leraar op YouTube. De digidocent die hem of haar elke toets opnieuw een voldoende bezorgt. Deze week: Lucas (17) over Scheikundelessen.   

    <p>Tot ongeveer een jaar geleden gebruikte ik YouTubelesvideo’s alleen voor biologie. Ik keek animaties en uitlegfilmpjes. Maar toen ik bij scheikunde een keer een onderwerp niet snapte, keek ik of daar ook video’s over bestonden. Zo kwam ik bij de filmpjes van Sieger Kooij van het kanaal Scheikundelessen terecht. </p>
<h3>Blijft lastig</h3>
<p>Hij legt heel erg rustig uit, schrijft alles op voor de camera en doet oefenopgaven voor. Zo is de stof best makkelijk te begrijpen, al blijft scheikunde een lastig vak. Ik steek er ondanks deze filmpjes nog steeds best veel tijd in. Misschien komt dat ook omdat onze lesmethode niet zo goed is: zelfs de leraren klagen erover. Maar als ik in de klas iets niet snap, zoek ik er tegenwoordig thuis een filmpje over op en dan lukt het meestal wel. En net voor een toets bekijk ik alle relevante video’s om te zien of ik alles goed heb geleerd.</p>
<p>Op Kooijs kanaal staan zó veel filmpje, dat ik tot nu toe nog nooit met lege handen stond als ik iets niet begreep. De werkwijze van Scheikundelessen is eigenlijk heel simpel: Kooij tekent en schrijft zijn uitleg op een soort digibord dat gefilmd wordt. In een hoekje linksboven is hij zelf te zien. Een prima werkwijze. Hij blijft goed bij de basis: het vertellen van de stof. Hij maakt er geen hele show van en maakt ook geen grappen. Ik zou hem wel echt als leraar willen hebben, juist omdat hij zo goed kan uitleggen.</p>
<h3>Eindexamentraining</h3>
<p>Sieger Kooij geeft ook eindexamentrainingen, misschien kan ik daar komend jaar iets mee. Ook heel fijn: hij heeft een overzicht gemaakt waarin hij in zeventig minuten het complete havo/vwo-scheikundevak behandelt. Ook heel handig voor bijvoorbeeld schoolexamens.</p>
<p><em>Wist je dat we Sieger Kooij laatst geïnterviewd hebben? Dat gesprek kun je <a href="/lifestyle-school/wie-die-sieger-kooij-eigenlijk">hier </a>teruglezen. Kun je nog wel meer tips voor goeie YouTube-leraren lezen gebruiken? Bekijk ons <a href="/youteach">Dossier YouTeach</a>. </em></p>  
