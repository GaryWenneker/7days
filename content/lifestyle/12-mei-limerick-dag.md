---
id: 6d34dcf5271842d59e5ce78d4cba65db
type: lifestyle
layout: post
title: "12 mei: Limerick-dag"
permalink: /lifestyle/12-mei-limerick-dag/
date: 2022-05-11T19:16:41.067Z
author: Redactie7Days
auteur: Redactie 7Days
avatar: /sites/default/files/styles/node_author/public/7DAYS%20LOGO%202011_RGB.jpg?itok=trRRHRj0
rubrieken:
  - lifestyle
excerpt: "Poëzie geen bal aan? Dat hoeft niet. En al helemaal niet als je het in de vorm van een limerick giet. Lekker kort, krachtig, en het mag zelfs wat dubbelzinnig of een tikkie grof zijn (maar dat laatste heb je natuurlijk niet van ons). Hieronder vijf regels van een lyrische limerick.  "
seo:
  description: "12 mei: Limerick-dag"
  title: "12 mei: Limerick-dag"
---
Poëzie geen bal aan? Dat hoeft niet. En al helemaal niet als je het in de vorm van een limerick giet. Lekker kort, krachtig, en het mag zelfs wat dubbelzinnig of een tikkie grof zijn (maar dat laatste heb je natuurlijk niet van ons). Hieronder vijf regels van een lyrische limerick.  

    <ul><li> je limerick is vijf regels. Niet meer, niet minder</li>
<li> in de eerste regel introduceer je een persoon of dier met een plaatsnaam: er was eens een huppeldepup in huppeldepup, bijvoorbeeld.</li>
<li> regels 1, 2 en 5 rijmen op elkaar </li>
<li> regel 3 en 4 rijmen op elkaar</li>
<li> de laatste regel is een soort uitsmijter, de clou van het verhaal. En nogmaals: dat mag best een beetje fout. </li>
</ul><p>Tot slot: wil je het goed doen, zorg dan dat de klemtonen kloppen. We zouden je kunnen verwijzen naar een <a href="http://nl.wikipedia.org/wiki/Limerick_%28dichtvorm%29">uitermate ingewikkelde Wikipedia-uitleg</a> over 'twee amifibrachen met en zonder een jambe en een drievoetige amfibrachys'. Zakt de moed je dan meteen in de schoenen? Geen zorgen, deed-ie bij ons ook. Daarom luisterden we naar dit <a href="https://www.youtube.com/watch?v=k-rN3DGMCsE">standaard-limerickdeuntje</a>. Zolang je die aanhoudt in je eigen limerick, zit je altijd goed. La-la-la-la-laaaaa-la!</p>
<p>En wat krijg je dan? Onze redactie flanste binnen luttele minuten zowaar drie limericks in elkaar: </p>
<p><strong>Tikker-de-tik</strong><br>Er was eens een krantje uit Holland<br>Daar bedacht iemand heel bijdehand<br>Op de Dag van de Limerick<br>Doen we zelf even tikker-de-tik<br>Voor een voorbeeld, heel interessant</p>
<p><strong>Genieën</strong><br>Er was eens een krantje uit Holland<br>Dat door genieën werd bemand<br>En zo kwam het dat <em>7Days</em><br>Wekelijks weer verrees<br>met stukken kritisch en relevant</p>
<p>(tip: eindig een regel NOOIT maar dan ook NOOIT met 'Holland'. Er zijn bar weinig woorden die er écht goed op rijmen, zoals je misschien wel hebt gemerkt)</p>
<p><strong>De bom</strong><br>Er was eens een krantje uit Noohoord<br>Heb jij daar nog nooit van gehoohoord?<br>En dat is heel erg dom<br>Want het is echt de bom<br>Dus wie het niet kent is gestoohoord</p>
<p>Tot zover onze limerickkunsten. En nu jij. Heel veel succes! </p>  
