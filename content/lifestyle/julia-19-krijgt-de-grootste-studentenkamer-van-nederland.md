---
id: 4c6e499a0da7432684ef60fd3ebba80b
type: lifestyle
layout: post
title: "Julia (19) krijgt de grootste studentenkamer van Nederland"
permalink: /lifestyle/julia-19-krijgt-de-grootste-studentenkamer-van-nederland/
date: 2022-05-11T19:16:41.067Z
author: MennoWoudt
auteur: Menno Woudt
rubriek: raar
excerpt: "Wil jij na de middelbare school op jezelf gaan wonen? Veel sterkte alvast: het vinden van een studentenkamer in een van de grote steden is knap lastig. De 19-jarige Julia uit Zutphen heeft dan ook mazzel. Haar studentenkamer is maar liefst 25.000 vierkante meter groot: ze mag op Utrecht Centraal wonen! Wel slechts voor een weekje...  "
seo:
  description: "Julia (19) krijgt de grootste studentenkamer van Nederland"
  title: "Julia (19) krijgt de grootste studentenkamer van Nederland"
---
Wil jij na de middelbare school op jezelf gaan wonen? Veel sterkte alvast: het vinden van een studentenkamer in een van de grote steden is knap lastig. De 19-jarige Julia uit Zutphen heeft dan ook mazzel. Haar studentenkamer is maar liefst 25.000 vierkante meter groot: ze mag op Utrecht Centraal wonen! Wel slechts voor een weekje...  

    <p>Na een jarenlange verbouwing wordt op 7 december de nieuwe stationshal van Utrecht Centraal feestelijk geopend. Om dat te vieren zette de NS een advertentie online: wie wil er een weekje op Utrecht Centraal komen wonen, om de nieuwe stationshal te testen? Dat wordt vast goeie reclame voor het nieuwe station, hoopt het bedrijf waarschijnlijk.</p>
<h3>Nu nog bij haar ouders</h3>
<p>Maar reclame of niet, de interesse was groot. Meer dan tweehonderd <a href="http://nieuws.ns.nl/ontmoet-julia-onze-bewoner-op-utrecht-centraal/" target="_blank">aanmeldingen</a> kwamen binnen. Een daarvan was van Julia uit Zutphen. Ze woont nu nog bij haar ouders, maar in haar eerste video laat ze zien dat ze maar wat graag een weekje op Utrecht Centraal zou willen wonen. </p>
<p><iframe allowfullscreen="" frameborder="0" height="478" src="https://www.youtube-nocookie.com/embed/gbmaSb_1zhw?rel=0" width="850"></iframe></p>
<h3>Een kamer tussen de Smullers en de AH</h3>
<p>Maar let op: een beetje gelogen heeft Julia wel. Ze is namelijk niet écht op zoek naar een kamer in de domstand. Ze wilde gewoon een keer iets bijzonders meemaken. 'Ik dacht dat het slim was om te zeggen, maar eigenlijk is het helemaal niet zo. Daar heb ik wel een beetje spijt van', zegt ze in <em>De Telegraaf</em>. 'Maar voor de NS maakt dat niets uit.' Op 1 december mag Julia haar tijdelijke woning betrekken. Ze krijgt een eigen slaapkamer, tussen de Smullers en de AH To Go. Verder krijgt ze toegang tot de 29 toiletten op het station, drie bars, mag ze overal eten en krijgt ze de schoonmakers erbij. En dat voor maar één euro per week! </p>
<p>Op <a href="https://www.youtube.com/channel/UCvKNzT6w-RQ2Z3cF-iGTCVQ" target="_blank">social media</a> zal Julia haar ervaringen van het nieuwe Utrecht Centraal delen. De studente denkt dat ze zich wel een week kan vermaken op het station. Eén klein nadeel: ze krijgt elke dag wel 284.000 reizigers over de vloer...</p>
<p><em>Altijd op de hoogte blijven van artikelen die voor jongeren interessant zijn? Meld je aan voor onze </em><a href="/whatsapp"><em>gratis WhatsApp-dienst</em></a><em>, download onze </em><a href="/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
