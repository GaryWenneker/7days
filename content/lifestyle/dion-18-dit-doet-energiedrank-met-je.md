---
id: d5d9f9c4889046089faee22cfb89f6bd
type: lifestyle
layout: post
title: "Dion (18): 'Dit doet energiedrank met je'"
permalink: /lifestyle/dion-18-dit-doet-energiedrank-met-je/
date: 2022-05-11T19:16:41.067Z
author: KimEinder
auteur: Kim Einder
avatar: /sites/default/files/styles/node_author/public/Kim_E_pasfotoWebsite.jpg?itok=eT3Ghnc4
rubrieken:
  - lifestyle
  - nieuws
excerpt: "'Dit is wat er gebeurt als je je hele jeugd energiedrankjes drinkt'. Die opmerking plaatste de Britse Dion (18) bij een Facebook-foto van zichzelf. Op dat plaatje is te zien hoe Dions hartslag gemonitord wordt met draadjes op haar lichaam. Met de foto wil ze leeftijdsgenoten waarschuwen voor de gevaren van energiedrank.   "
seo:
  description: "Dion (18): 'Dit doet energiedrank met je'"
  title: "Dion (18): 'Dit doet energiedrank met je'"
---
'Dit is wat er gebeurt als je je hele jeugd energiedrankjes drinkt'. Die opmerking plaatste de Britse Dion (18) bij een Facebook-foto van zichzelf. Op dat plaatje is te zien hoe Dions hartslag gemonitord wordt met draadjes op haar lichaam. Met de foto wil ze leeftijdsgenoten waarschuwen voor de gevaren van energiedrank.   

    <p>'Ik heb lang en goed nagedacht voordat ik deze foto uploadde', schrijft Dion. 'Dit is wat er gebeurt als je je hele jeugd energiedrankjes drinkt. Nu zitten er voor 24 uur draden en een monitor aan me vast.'</p>
<p>'Denk voordat je aan goedkope energiedrankjes begint, even na over wat dat met je lichaam doet. En ouders: laat je kinderen er niet van drinken. Ze zouden verboden moeten worden.'</p>
<p><strong>Vijf blikjes</strong><br>De Britse dronk vroeger 'zoveel energiedrank als ik kon kopen', vertelt ze aan <a href="http://www.northampton-news-hp.co.uk/8203-Northants-teenager-says-energy-drink/story-28558099-detail/story.html#ixzz3xeuJdTis">Northhampton News</a>. Soms wel vijf blikjes per dag. 'Ik zorgde altijd dat er twee of drie blikjes in mijn schooltas zaten. Maar dat veranderde snel toen mijn lichaam eraan gewend raakte', blikt ze terug. 'Ik was een kind en het was een drankje dat lekker smaakte en dat iedereen dronk. Je weet niet echt wat voor schade het kan aanrichten, tot het te laat is.'</p>
<p>Dion kampte op de middelbare school ook met een eetstoornis. Ze wilde niet eten en dronk energiedrankjes om toch de dag door te komen. Geen slimme zet, beseft ze nu.</p>
<p>Twee weken geleden kreeg ze 24 uur lang een hartmonitor op haar lijf geplakt, zodat dokters meer inzicht konden krijgen in haar hartproblemen. Volgens haar moeder valt ze soms flauw omdat haar hartslag te laag is. Dat zou allemaal komen door de energiedrankjes, denken de artsen.</p>
<p><strong>'Kap ermee'</strong><br>Dion: 'Ik kan weinig tegen energiedrank-verslaafden zeggen dat het stoppen voor hen makkelijker maakt', zegt ze. 'Het enige wat ik kan zeggen is: "kap ermee". Je denkt altijd dat zoiets jou niet zou overkomen, maar dat kan wel.'</p>
<p>Ook Nederlandse artsen vinden energiedrank troep. Als je het veel drinkt, kun je hyperactief, duizelig en misselijk worden en zelfs hartkloppingen krijgen. Het Voedingscentrum raadt jongeren aan om <a href="http://www.voedingscentrum.nl/encyclopedie/energiedrankjes.aspx">niet meer dan één blikje per dag te drinken</a>. Ben je jonger dan 13, dan zou je het helemaal niet moeten drinken. </p>
<p>Wat kinderarts Rolf Pelleboer betreft komt er een officieel verbod op energiedrankjes voor kinderen. 'Misschien zelfs voor iedereen tot <a href="/archief/verbod-op-energiedrank-tot-16-18">16 of 18 jaar</a>'. <br><br><em>Wil je op de hoogte blijven van zulk soort nieuws? Meld je aan voor onze gratis <a href="/whatsapp">WhatsApp-dienst</a>, download onze gratis <a href="/app">nieuwsapp</a> of neem een <a href="/abonnement">proefabonnement</a> op de krant.</em></p>  
