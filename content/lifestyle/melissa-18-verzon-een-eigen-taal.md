---
id: 751975cc07e046b18de23208072d33fb
type: lifestyle
layout: post
title: "Melissa (18) verzon een eigen taal"
permalink: /lifestyle/melissa-18-verzon-een-eigen-taal/
date: 2022-05-11T19:16:41.067Z
author: CharlotteGoldhoorn
auteur: Charlotte Goldhoorn
avatar: /sites/default/files/styles/node_author/public/Charlotte_PasfotoDSC01555%20EXTRA.jpg?itok=Uh1_j08g
rubrieken:
  - lifestyle
  - nieuws
excerpt: "‘Sjást, Melissa ánahest.’ Als Melissa May (18) uit het Britse Corsham je groet en zich voorstelt in het Skénavánns, is er niemand die haar begrijpt. Logisch: ze heeft de taal zelf verzonnen. Skénavánns kent 1500 woorden, een onregelmatige grammatica en een eigen schrift. En er is maar één persoon die het snapt.  "
seo:
  description: "Melissa (18) verzon een eigen taal"
  title: "Melissa (18) verzon een eigen taal"
---
‘Sjást, Melissa ánahest.’ Als Melissa May (18) uit het Britse Corsham je groet en zich voorstelt in het Skénavánns, is er niemand die haar begrijpt. Logisch: ze heeft de taal zelf verzonnen. Skénavánns kent 1500 woorden, een onregelmatige grammatica en een eigen schrift. En er is maar één persoon die het snapt.  

    <p>‘Ik heb altijd al zelf talen verzonnen’, vertelt Melissa. ‘Nog voordat ik echte buitenlandse talen leerde.’ Toch kan alleen het Skénavánns volgens haar een taal genoemd worden. ‘Dat is niet gewoon Engelse grammatica met andere woorden. De hele structuur is verzonnen.’</p>
<h3>Evoluerende letters</h3>
<p>Melissa werkt al twee jaar aan Skénavánns. Ze heeft er ook een cultuur en geschiedenis bij bedacht. Ze toont een schrift waarin ze de letters heeft laten evolueren. ‘Kijk, dit is een zon met vier wolken. Zo schreven ze de <em>s</em> vroeger op rotsen.’ Daarnaast staan nog wat hokjes, waarin de zon en wolken steeds meer op een snelle krabbel lijken. ‘Zo heeft de <em>s</em> zich ontwikkeld.’</p>
<p>Waar begin je met het creëren van een taal? ‘Het is maar net waar je de meeste interesse in hebt’, denkt Melissa. ‘Ik ben meer geïnteresseerd in morfologie: hoe je woorden maakt en die in een zin zet.’ Qua klanken heeft Skénavánns het meeste weg van het IJslands, vertelt ze. ‘Ik houd van dat geluid, het is een prachtige taal.’</p>
<h3>Meer weten?</h3>
<p>Het Skénavánns kent bijvoorbeeld zes woorden voor <em>houden van</em> en heeft een woord voor kibbelende én liefhebbende broers en zussen. In de papieren <em>7Days </em>van deze week vertelt Melissa er alles over en leer je zelf wat woorden. Heb je nog geen abonnement? Maak dan nu met ons <a href="https://abonneren.sevendays.nl/abonneren/abonnementen/ae/artikel" target="_blank">kennis</a>!</p>  
