---
id: f4ea0ef145f64820bce972ac83cf7668
type: lifestyle
layout: post
title: "22 mei: Donderspreken-als-Haddock-dag"
permalink: /lifestyle/22-mei-donderspreken-als-haddock-dag/
date: 2022-05-11T19:16:41.067Z
author: Coravan der Weij
auteur: Cora van der Weij
avatar: /sites/default/files/styles/node_author/public/Cora%20nieuwWebsite.jpg?itok=_QH_WbXZ
rubrieken:
  - lifestyle
excerpt: "Een heerlijke dag voor Tintin-ofielen. Want dit is de geboortedag van de ‘vader’ van Kuifje: George Remi oftewel Hergé. Een perfect moment om je lievelings-Kuifje te herlezen. En om aan de lopende band creatieve krachttermen te gebruiken in de geest van Kapitein Haddock. Verderop in dit artikel een kleine cursus vloeken à la Haddock. Sakkerloot!  "
seo:
  description: "22 mei: Donderspreken-als-Haddock-dag"
  title: "22 mei: Donderspreken-als-Haddock-dag"
---
Een heerlijke dag voor Tintin-ofielen. Want dit is de geboortedag van de ‘vader’ van Kuifje: George Remi oftewel Hergé. Een perfect moment om je lievelings-Kuifje te herlezen. En om aan de lopende band creatieve krachttermen te gebruiken in de geest van Kapitein Haddock. Verderop in dit artikel een kleine cursus vloeken à la Haddock. Sakkerloot!  

    <p>Op 22 mei 1907 wordt in het Vlaamse Etterbeek een jongetje geboren. George Remi heet hij, beter bekend als Hergé. De bedenker en maker van de wereldberoemde strip <em>Kuifje</em>. Zijn pseudoniem stelde hij samen door zijn initialen om te draaien, RG dus. Spreek die letters op z’n Frans uit en voilà.</p>
<p>Maar duizendmiljard donderstralen! We zijn hier nu toch zeker niet om over Hergé te spreken, maar over één van zijn creaties. Een van de populairste personages uit <em>Kuifje</em>: de ruwe zeebonk met het hart van goud, Kapitein Haddock. Geliefd om zijn trouw en moed. Vermaard om zijn onhandigheden en opvliegendheid. Zijn vloeken getuigen van een grote creativiteit. Vaak zijn ze zo grappig dat ze een eventuele tegenstander de wind compleet uit de zeilen nemen. En daar kan ook jij je voordeel mee doen. Tijd dus voor de cursus<em> Donderspreken zoals Haddock:</em></p>
<ol><li>Neem een normaal en totaal onschuldig klinkend woord. Augurk, giraf, appelflap, stoplicht…</li>
<li>Zet er gevleugelde Haddock-uitspraken voor zoals: duizendmiljoenmiljard, driedubbelovergehaalde, doortrapte bende, bliksem, misselijke, kale, duivelse, overjarige, ongelikte, ouwe, stelletje. Dan kom je al een heel eind. Als het allittereert (als elk woord met dezelfde letter begint) is het helemaal prachtig. Catastrofale Colorado-kevers! Bedroefde bende behaarde baard-apen!</li>
<li>Wat ook goed werkt: een constructie verzinnen met 'Bij de huppeldepup van de huppeldepup'. Bij de vierpotige woeste wolf van Lutjebroek!</li>
</ol><p> </p>  
