---
id: adb4053cfce2477d8f0fd0c99249556a
type: lifestyle
layout: post
title: "Meisjesvoetbal groeit: 'Ik merk het bij mijn club'"
permalink: /lifestyle/meisjesvoetbal-groeit-ik-merk-het-bij-mijn-club/
date: 2022-05-11T19:16:41.067Z
author: JelgerWoudstra
auteur: Jelger Woudstra
avatar: /sites/default/files/styles/node_author/public/Jelger%20PASFOTO_3469.jpg?itok=7GsNTxTw
rubrieken:
  - lifestyle
  - nieuws
excerpt: "Het gaat uitstekend met meisjesvoetbal in Nederland, blijkt uit cijfers van de KNVB. Het aantal aanmeldingen van meisjes tussen de 11 en 19 jaar lag afgelopen seizoen ruim 5% hoger dan een jaar eerder. Waarom gaan steeds meer meisjes voetballen? Drie jonge voetbalsters geven uitleg.  "
seo:
  description: "Meisjesvoetbal groeit: 'Ik merk het bij mijn club'"
  title: "Meisjesvoetbal groeit: 'Ik merk het bij mijn club'"
---
Het gaat uitstekend met meisjesvoetbal in Nederland, blijkt uit cijfers van de KNVB. Het aantal aanmeldingen van meisjes tussen de 11 en 19 jaar lag afgelopen seizoen ruim 5% hoger dan een jaar eerder. Waarom gaan steeds meer meisjes voetballen? Drie jonge voetbalsters geven uitleg.  

    <p><strong>Hannah (16), speelt in de JO17 van SV Bedum:</strong><br><div class="media media-element-container media-default media-float-left"><div id="file-21701" class="file file-image file-image-jpeg">

        
  
  <div class="content">
    <img title="Foto: Hannah ter Steege" height="451" width="425" style="margin-right: 5px; margin-left: 5px; font-size: 13.008px; line-height: 20.0063px; float: left;" class="media-element file-default" src="/sites/default/files/DSC_0106%200%20klein.jpg" alt="">  </div>

  
</div>
</div>‘Ja, ik speel nog steeds in een jongensteam. Ik heb weleens een wedstrijdje meegedaan met meidenteams en twee jaar in een regioteam van de KNVB gespeeld, maar nog nooit echt in een meisjesteam gezeten.'
<p>'Met de jongens kan ik goed meekomen. Het is best hard, heel fysiek. Tegenstanders onderschatten mij best vaak. Als ik dan de bal van ze afpak, staan ze wel even te kijken. Daar kan ik van genieten, net als de combinatie van fysiek en tactiek in het voetbal. Het teamgevoel vind ik ook mooi: samen winnen of keihard verliezen.'</p>
<p>'Ik merk bij mijn club dat steeds meer gaan meisjes voetballen. Ook op een schooltoernooi zag ik het. Het ene jaar was ik nog een van de weinigen die bij een club voetbalde, het jaar erna voetbalden er alleen maar meisjes die ook bij clubs speelden. Of ik over zou stappen naar een meidenteam? Dat hangt echt van het niveau af.’</p>
<p><strong>Lisa (14), speelt in de MO15-1 van VV Beilen:</strong><br>‘Ik ben twee jaar geleden begonnen met voetbal. Het ging rond bij mij in de buurt: er werden folders over vrouwenvoetbal verspreid en steeds meer meisjes gingen op voetbal. Toen ik zag dat het om meidenteams ging, ben ik ook begonnen. Ik weet niet of ik dat ook had gedaan als ik eerst in een team met jongens had moeten spelen.'</p>
<p>'Je kunt goed je energie kwijt in voetbal en het draait echt om <em>teamwork</em>. Ik ben een aanvaller en moet voor de doelpunten zorgen. Mijn grote voorbeeld is de Franse spits Antoine Griezmann. Hij werd op het EK deze zomer verkozen tot beste speler van het toernooi. Vrouwelijke voorbeelden heb ik niet. Daarvoor hoor en zie ik toch te weinig over vrouwenvoetbal. Ik volg het wel een beetje en vind het leuk om naar te kijken, maar ik zie ze niet elke week spelen, zoals de mannen.’</p>
<p><strong>Myrthe (12), speler MO13-1 bij SC Buitenveldert:</strong><br><div class="media media-element-container media-default media-float-right"><div id="file-21702" class="file file-image file-image-jpeg">

        
  
  <div class="content">
    <img title="Foto: Myrthe van den Berg" height="468" width="425" style="margin-right: 5px; margin-left: 5px; font-size: 13.008px; line-height: 20.0063px; float: right;" class="media-element file-default" src="/sites/default/files/IMG_20160907_084842%20klein.jpg" alt="">  </div>

  
</div>
</div>‘Ik ben zelf begonnen met voetballen toen ik vijf of zes jaar oud was. Ik wilde al heel lang op voetbal. Ik speelde het altijd met vriendjes op pleintjes in de buurt. Op de basisschool was ik een van de weinigen die voetbalde en bij mijn eerste club zat ik in een team met jongens. Die speelden nooit de bal naar mij, dus ik ging snel naar een andere club toe. Nu speel ik wel in een meidenteam. In mijn team zijn de meesten jong begonnen met voetbal.'
<p>'Ik weet niet of het helpt dat de Oranjevrouwen de laatste tijd beter presteren en meer aandacht krijgen, zoals de KNVB denkt. Ik vind het wel leuk dát ze meer aandacht krijgen. Ook al is er nog steeds meer mannenvoetbal op tv.'</p>
<p>'Er kunnen sowieso nog wel wat dingen beter. De vrouwen van Ajax spelen bijvoorbeeld niet zoals de mannen in de Amsterdam ArenA, maar op het hoofdveld van hun trainingscomplex. Dat vind ik niet eerlijk. Of de vrouwen ook de ArenA helemaal vol kunnen krijgen? Ik denk het wel, maar dat duurt nog wel een paar jaar.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
