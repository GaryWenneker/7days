---
id: ede01bfee7fd4e9db097cd118e9602d5
type: lifestyle
layout: post
title: "17 oktober: Zwarte-poëzie-dag"
permalink: /lifestyle/17-oktober-zwarte-poezie-dag/
date: 2022-05-11T19:16:41.067Z
author: KimEinder
auteur: Kim Einder
avatar: /sites/default/files/styles/node_author/public/Kim_E_pasfotoWebsite.jpg?itok=eT3Ghnc4
rubrieken:
  - lifestyle
excerpt: "Zwarte-poëzie-dag? Wisten wij veel. 'Dat zal wel over gedichten over duistere krachten gaan, of poëzie met een rouwrandje', dachten we. Over boosaardige Sinterklaasgedichten desnoods. Maar nee: Zwarte-poëzie-dag gaat over iets heel anders.  "
seo:
  description: "17 oktober: Zwarte-poëzie-dag"
  title: "17 oktober: Zwarte-poëzie-dag"
---
Zwarte-poëzie-dag? Wisten wij veel. 'Dat zal wel over gedichten over duistere krachten gaan, of poëzie met een rouwrandje', dachten we. Over boosaardige Sinterklaasgedichten desnoods. Maar nee: Zwarte-poëzie-dag gaat over iets heel anders.  

    <p>Veel Engelse scholieren krijgen vandaag op school een gedicht voorgeschoteld van een Afro-Amerikaanse schrijver. Vandaag is de geboortedag van Jupiter Hammon, de eerste zwarte dichter die zijn werk in de Verenigde Staten gepubliceerd kreeg.</p>
<p><strong>Slavenkind</strong><br>En het was me er eentje, die Hammon. Geboren als een soort Annie, maar in tegenstelling tot het roodharige weesmeisje klom hij wél op eigen kracht naar de top. Kleine Jupiter werd in 1711 geboren in een stadje bij New York als zoon van twee slaven. Gedoemd om op te groeien in armoede en ook slaaf te worden, zou je denken. Maar viel dat even mee.</p>
<p>Hun 'eigenaren', de chique familie Lloyd, waren voor hun tijd de kwaadsten niet. Ze moedigden Jupiter aan om naar school te gaan en daarna maakte hij bij de Lloyds carrière als bediende, secretaris en landarbeider. Uiteindelijk mocht hij zelfs als handwerker in het familiebedrijf aan de slag. Nog steeds als slaaf, maar hij had -voor zijn tijd- wel uitstekende arbeidsvoorwaarden. Hij bekeerde zich tot het christendom, net als de Lloydjes, en sloeg na werktijd aan het dichten. In 1760 verscheen zijn eerste publicatie.</p>
<p><strong>'Hou vol!'</strong><br>Hammon werd beroemd dankzij zijn unieke perspectief: niet veel slaven konden hun eigen verhaal op papier zetten, laat staan uitgeven. En dan schreef die Hammon ook nog eens hele zinnige dingen voor zijn tijd. 'Als we ooit naar de hemel gaan, zal niemand ons daar afwijzen omdat we zwart of slaven zijn', bijvoorbeeld. Of: 'Houd vol als slaaf, want die nare situatie bezorgt je mooi wél een plek in de hemel straks.'</p>
<p>Kortom: een inspirator voor de mensen die het moeilijk hadden. Een beetje de Nelson Mandela van zijn tijd zelfs. Doe je docent Engels daarom vandaag een lol en vraag naar Jupiter Hammon. Hij of zij zal uit z’n dak gaan en de hele les lang vertellen wat voor slims deze poëet allemaal heeft opgetekend. Kun jij lekker achteroverleunen en luisteren naar iets wat véél interessanter is dan grammatica...</p>
<p><em>Meer lezen over bijzondere en bizarre dagen? Alle andere afleveringen van deze rubriek vind je <a href="/bij-de-tijd">hier</a>.</em></p>  
