---
id: 7881eeabbe3941fd9bafd2819f5efd3e
type: lifestyle
layout: post
title: "11 tips voor je eigen YouTube-kanaal (deel 1)"
permalink: /lifestyle/11-tips-voor-je-eigen-youtube-kanaal-deel-1/
date: 2022-05-11T19:16:41.067Z
author: BouwienJansen
auteur: Bouwien Jansen
avatar: /sites/default/files/styles/node_author/public/Bouwien%20Jansen_SELFIE_9176.jpg?itok=dcs2JKDz
rubrieken:
  - lifestyle
  - video
excerpt: "Wil jij al een tijdje een eigen YouTube-kanaal beginnen, maar ben je bang dat je er heel technisch voor moet zijn? Onzin. Met een simpele camera, een gratis editprogramma en onze tips kom je een eind. Vandaag lees je hier tip 1 t/m 5. (Morgen volgen de tips 6 t/m 11)  "
seo:
  description: "11 tips voor je eigen YouTube-kanaal (deel 1)"
  title: "11 tips voor je eigen YouTube-kanaal (deel 1)"
---
Wil jij al een tijdje een eigen YouTube-kanaal beginnen, maar ben je bang dat je er heel technisch voor moet zijn? Onzin. Met een simpele camera, een gratis editprogramma en onze tips kom je een eind. Vandaag lees je hier tip 1 t/m 5. (Morgen volgen de tips 6 t/m 11)  

    <p>Zorg voor een rustige, strakke achtergrond. Anders kijkt iedereen naar de troep en niet naar jou. Zonde! Sommige YouTubers schrijven van tevoren op wat ze willen zeggen. Anderen schudden het zo uit hun mouw. Probeer gewoon uit wat het beste bij jou past.</p>
<h3><strong>Tip 1: Kies je ding</strong></h3>
<p>Voor YouTuben geldt: hoe persoonlijker, hoe beter. Het is belangrijk dat je een band opbouwt met je abonnees. En die houd je niet voor de gek door iemand anders na te doen. Wees dus gewoon jezelf en maak video’s over iets waar jij écht enthousiast van wordt. Ben je kookverslaafd? Ga bakken voor de camera. Word je blij van getallen? Maak een wiskundevlog. Ben je een modejunk? Start een fashionprogramma. Als jij ergens lol in hebt, ben je meteen duizend keer leuker om naar te kijken!</p>
<h3><strong>Tip 2: Open een kanaal</strong></h3>
<p>Dat klinkt ingewikkelder dan het is. Het enige dat je nodig hebt, is een Google-account. Dat kun je gratis aanmaken op <a href="http://www.google.com" target="_blank"><em>Google.com</em></a>. Ga daarna naar YouTube en log in met je Google-account. Linksboven in beeld verschijnt een lijstje. Klik op ‘Mijn Kanaal’. Er verschijnt een leeg ‘vel’ dat je zelf in kunt vullen. Verzin een titel voor je zender, plak er een mooie foto in en kies een goeie achtergrondafbeelding. Bij ‘kanaalbeschrijving’ kun je jezelf voorstellen en uitleggen waarover je gaat vloggen.</p>
<h3><strong>Tip 3: Filmen maar</strong></h3>
<p>Voor het filmen heb je geen dure camera nodig. Die kun je altijd nog aanschaffen, als blijkt dat je echt verder wilt gaan als YouTuber. Met de meeste smartphones kun je prima video’s maken. Je hoeft niet alles in één keer op te nemen. Film gewoon korte stukjes. Die kun je later aan elkaar plakken. Houd je telefoon horizontaal als je opneemt. Anders krijg je een smal beeld, dat is minder mooi om naar te kijken.</p>
<p>Zorg voor een rustige, strakke achtergrond. Anders kijkt iedereen naar de troep en niet naar jou. Zonde! Sommige YouTubers schrijven van tevoren op wat ze willen zeggen. Anderen schudden het zo uit hun mouw. Probeer gewoon uit wat het beste bij jou past.</p>
<h3>
<iframe allowfullscreen="" frameborder="0" height="500" src="https://www.youtube.com/embed/ZefVgf3F8QM" width="850"></iframe></h3><p><br><strong>Tip 4: let op licht &amp; geluid</strong>
</p><p>Van een kletsende, duistere schim in een donkere ruimte wordt niemand vrolijk. Let dus goed op de belichting als je gaat filmen. Als je binnen opneemt, is het slim om bij een raam te gaan staan of zitten. Ga nooit met je rug naar het licht staan. Dan krijg je lelijk tegenlicht.</p>
<p>Ook belangrijk: het geluid. Hoe dichter je met je mond bij de microfoon bent, hoe beter je te verstaan bent. Als je buiten filmt, moet je opletten dat je niet opneemt als er net een vliegtuig overvliegt of een keiharde wind staat. Wil je er leuk uitzien in beeld en niet op een gek stripfiguur lijken? Film jezelf dan niet van onderaf. Zorg dat je de camera altijd een stukje boven je mond houdt.</p>
<h3>Tip 5: editen is een eitje</h3>
<p>Opnames klaar? Monteren maar! Het is tijd om in je videomateriaal te knippen, de beelden aan elkaar te plakken en leuke effectjes toe te voegen. Daarvoor bestaan een heleboel programma’s. Als je net begint, zijn iMovie (voor Apple) en Moviemaker (voor Windows) het handigst. Ze zijn gratis en wijzen zich grotendeels vanzelf. Let op: je mag nooit filmbeelden of stukjes vlog van anderen in jouw filmpje plakken. Dat is verboden!</p>
<p>Hetzelfde geldt trouwens voor leuke muziekjes. Die mag je niet zomaar overal vandaan plukken. In de YouTube Audio Library vind je nummers die je gratis en zonder problemen kunt gebruiken. Is je filmpje af? Klik dan rechtsboven in je kanaal op ‘uploaden’ en tadáá: hij staat erop!</p>
<h3><u>16+'ers opgelet:</u></h3>
<p>Ben je nog geen 16 jaar? Dan mag je officieel geen YouTube-kanaal openen. Veel jongeren doen het tóch gewoon, maar het is wel slim om eerst even te overleggen met je ouders voordat je video’s van jezelf online zet.</p>  
