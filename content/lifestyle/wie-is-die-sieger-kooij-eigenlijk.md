---
id: 5dc94ea606e949298238a5771c14ae4a
type: lifestyle
layout: post
title: "Wie is die Sieger Kooij eigenlijk?"
permalink: /lifestyle/wie-is-die-sieger-kooij-eigenlijk/
date: 2022-05-11T19:16:41.067Z
author: RedactieScholieren.com
auteur: Redactie Scholieren.com
avatar: /sites/default/files/styles/node_author/public/logo_facebook.jpg?itok=tOfvNps8
rubrieken:
  - lifestyle
  - school
excerpt: "Nieuw bij 7Days en Scholieren.com: de rubriek YouTeach, waarin elke week een jongeren een steengoeie YouTube-leraar tipt die hem of haar elke toets aan een voldoende helpt. De eerste aflevering vind je hier. Maar eh... wie zijn die digidocenten eigenlijk? We interviewden er drie. Vandaag deel één: Sieger Kooij.   "
seo:
  description: "Wie is die Sieger Kooij eigenlijk?"
  title: "Wie is die Sieger Kooij eigenlijk?"
---
Nieuw bij 7Days en Scholieren.com: de rubriek YouTeach, waarin elke week een jongeren een steengoeie YouTube-leraar tipt die hem of haar elke toets aan een voldoende helpt. De eerste aflevering vind je hier. Maar eh... wie zijn die digidocenten eigenlijk? We interviewden er drie. Vandaag deel één: Sieger Kooij.   

    <p><strong>Naam:</strong> Sieger Kooij<br><strong>Kanaal: </strong>Scheikundelessen<br><strong>Vak:</strong> scheikunde<br><strong>Views:</strong> 6,4 miljoen</p>
<p>Kooij, een van de beroemdste YouTube-leraren van Nederland, verscheen in 2016 voor het eerst op het videokanaal. ‘Ik keek zelf al golftutorials en kreeg het idee mijn lessen op internet te plaatsen. Mijn leerlingen waren blij met de uitleg en kort daarna volgden ook jongeren van andere scholen. Toen liep het aantal views snel op.’ </p>
<p><strong>Nobelprijs</strong><br>De comments zijn lovend, vertelt hij enthousiast. ‘Ik krijg serieuze reacties als “U legt beter uit dan mijn leraar”, maar er was ook bijvoorbeeld iemand die zei dat ik de Nobelprijs moet krijgen. Ongelooflijk toch?’ De bètadocent zet zijn video’s niet alleen online voor scholieren die blokken voor een toets, maar maakt ze onderdeel van de les.</p>
<p>‘De taak van een leraar is leerlingen enthousiast te krijgen voor een vak. Vaak staat hij voor de klas en legt hij uit, maar volgens onderzoek is dat niet de beste manier om les te geven. Leerlingen moeten juist zelf leren en docenten moeten vooral structuur bieden: vragen beantwoorden bijvoorbeeld. Dankzij de video’s kan ik me bezighouden met individuele leerlingen.’</p>
<p><strong>Booming</strong><br>Net als Frank Bosma is Kooij een kanaal voor examentraining aan het opzetten. ‘Examentraining is booming business. Leerlingen betalen een smak geld om binnen één dag een jaar aan stof te leren. Dat werkt niet optimaal. Daarom wil ik zelf een trainingsprogramma met video’s maken. Als je als leerling de stof vaker leert, ben je veel beter voorbereid.’</p>
<p><i>Ook in deze reeks: <a href="/lifestyle-school/wie-die-frank-economie-eigenlijk">wie is die YouTube-leraar Frank Economie eigenlijk?</a> En <a href="/lifestyle-school/wie-die-mranoud18-eigenlijk">MrArnoud18</a>? </i></p>  
