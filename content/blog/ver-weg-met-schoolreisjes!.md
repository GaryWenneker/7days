---
id: 1b6e29155880430e8b1d09dedf93effe
type: post
layout: post
title: "(Ver) weg met schoolreisjes!"
permalink: /blog/ver-weg-met-schoolreisjes!/
date: 2022-05-11T19:16:41.067Z
author: 7biA1WiYB
excerpt: "Negen van de tien keer dat we op schoolreisje gaan, ben ik enthousiast en verheug ik me erop. Maar soms valt zo'n tripje toch een beetje tegen, of is het gewoon helemaal je genre niet.
Van de drie categorieën waarin schoolreisjes op te delen zijn (musea, stedentrips en actieve uitjes) zijn musea natuurlijk het minst geliefd bij scholieren. Toch is het 'onderwerp' van de excursie niet altijd doorslaggevend voor het succes ervan, vind ik.  "
seo:
  description: "(Ver) weg met schoolreisjes!"
  title: "(Ver) weg met schoolreisjes!"
---
Negen van de tien keer dat we op schoolreisje gaan, ben ik enthousiast en verheug ik me erop. Maar soms valt zo'n tripje toch een beetje tegen, of is het gewoon helemaal je genre niet.
Van de drie categorieën waarin schoolreisjes op te delen zijn (musea, stedentrips en actieve uitjes) zijn musea natuurlijk het minst geliefd bij scholieren. Toch is het 'onderwerp' van de excursie niet altijd doorslaggevend voor het succes ervan, vind ik.  

    <p>Of een schoolreisje bevalt, wordt niet alleen bepaald door wát je gaat doen, maar ook zeker door wáár je dat gaat doen. Het klinkt misschien raar, maar mijn theorie is dat de afstand naar de locatie en de duur ervan medebepalend zijn. Want hoe verder weg je gaat, hoe kleiner de kans is dat je ergens al bent geweest of dat je er ooit nog naartoe gaat.</p>
<h3>Hoe verder, hoe beter</h3>
<p>In de eerste klas ging ik naar Newcastle, in de tweede naar Londen, in de derde naar Kopenhagen en dit jaar weer naar Londen. Hoewel ik bij het schoolreisje naar Newcastle in totaal 32 uur op de boot zat, en slechts acht uur in Engeland was, was het leuker dan een stedentripje naar Brussel.</p>
<p>Waarom? Het was gewoon verder weg en het duurde langer. Brussel, daar fiets je nog heen, maar Newcastle… 32 uur op een boot ravotten en dan op het vasteland naar kastelen en steden. Dat was het wel waard.</p>
<h3>​Maar niet altijd</h3>
<p>Ik zeg natuurlijk niet dat korte, nabije excursies níet leuk zijn. Begin dit schooljaar ben ik met school gaan poldersporten in de buurt. Het was alleen 's ochtends en 's middags, maar het is ge-wel-dig om te zien hoe je klasgenoten in het water vallen of door de modder glijden. Dat is toch wel leuker dan een museum driehonderd kilometer verderop.</p>
<p>Jammer genoeg organiseren heel veel scholen niet zulke leuke tripjes als de mijne. Gevolg: gefrustreerde, verveelde leerlingen. Zonde van het geld, want zo steek je er natuurlijk bar weinig van op. Daarom vind ik dat leerlingen meer inbreng zouden moeten hebben bij het bepalen van de bestemming van de uitjes. Natuurlijk zijn musea erg pedagogisch verantwoord en gaat het hart van menig leraar er sneller door kloppen, maar lang niet elk museum is even leuk voor een stelletje pubers. </p>
<h3>Iets in de melk te brokkelen</h3>
<p>Gelukkig zijn er genoeg bestemmingen die wel leuk én leerzaam zijn. Denk eens aan sciencemuseum NEMO in Amsterdam: hartstikke interessant om met natuur- en /of scheikunde heen te gaan. Mooie, bijzondere gebouwen in het buitenland bezoeken (<a href="https://7dagen.netlify.app/blog/de-7-gekste-gebouwen-die-je-wilt-zien-op-vakantie">zoals deze zeven</a>) kan natuurlijk ook</p>
<p>Als wij scholieren iets meer in de melk te brokkelen zouden krijgen bij het bepalen van de bestemming, hebben we een leukere dag én zijn we veel meer bereid om er iets van op te steken. Dat is toch een win-winsituatie?</p>
<p><em>​Foto: Flickr/<a href="https://www.flickr.com/photos/leehaywood/4607221200/in/photolist-828dmh-v3RKu-v3U3N-v3UyJ-v3SZc-v3Snk-v3SUm-v3TvM-cb8gLj-aUMXsr-v3VJ3-v3TE5-v3RQL-v3UF3-v3RoZ-v3VCP-bDumR5-v3RxC-v3REa-v3TVQ-v3SGw-4LUtB9-pgmcaP-v3V1f-v3VmL-dG9Vh9-v3Vgv-7XX8c6-8zbk">Lee Haywood</a></em></p>
<p><em>Meer blogs lezen van Thijs (15)? Laatst schreef hij ook <a href="https://7dagen.netlify.app/blog/7-majestueuze-minecraft-bouwwerken">7 majestueuze Minecraft-bouwwerken</a> en <a href="https://7dagen.netlify.app/blog/waarom-scouting-m%C3%A9%C3%A9r-dan-losse-eindjes-aan-elkaar-knopen">Waarom scouting méér is dan losse eindjes aan elkaar knopen</a>. </em></p>  
