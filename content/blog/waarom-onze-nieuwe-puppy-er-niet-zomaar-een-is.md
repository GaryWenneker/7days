---
id: 62620d9dca2c4089a48dfc313ee9ebc0
type: post
layout: post
title: "Waarom onze nieuwe puppy er niet zomaar een is"
permalink: /blog/waarom-onze-nieuwe-puppy-er-niet-zomaar-een-is/
date: 2022-05-11T19:16:41.067Z
author: 7biA1WiYB
excerpt: "Weet je nog dat gevoel dat je vroeger had op de avond vóór Sinterklaas? Die verwachtingsvolle kriebels in je buik? Dat gevoel heb ik nu, want binnekort mogen we onze nieuwe puppy ophalen.   "
seo:
  description: "Waarom onze nieuwe puppy er niet zomaar een is"
  title: "Waarom onze nieuwe puppy er niet zomaar een is"
---
Weet je nog dat gevoel dat je vroeger had op de avond vóór Sinterklaas? Die verwachtingsvolle kriebels in je buik? Dat gevoel heb ik nu, want binnekort mogen we onze nieuwe puppy ophalen.   

    <p>Dat is op zich al een speciaal moment natuurlijk, maar wat het extra bijzonder maakt, is dat we nog niet weten hoe de pup eruitziet of hoe-ie heet. Hij komt namelijk van KNGF Geleidehonden en wij zijn het komende jaar het pleeggezin waar de pup mag opgroeien.</p>
<h3 class="MsoNormal">Rijke fantasie</h3>
<p class="MsoNormal">Het begon allemaal een paar maanden geleden met een ‘sollicitatiegesprek’ met een van de medewerkers van KNGF. Al snel kregen we het bericht dat we waren goedgekeurd als pleeggezin. Toen begon het wachten op een nestje. Na ongeveer een maand hoorde we dat er puppy’s geboren waren. Onze nieuwe huisgenoot is een reutje en volgens het labradorstamboek moet zijn naam beginnen met een Q.</p>
<p class="MsoNormal">Hopelijk hebben ze bij KNGF een rijke fantasie, want ik ben er proefondervindelijk achter gekomen dat het nog niet zo makkelijk is om een leuke naam met een Q te verzinnen. Googel maar eens op ‘jongensnamen met een q’. Dan krijg je Qyusheaton, Quishandrickson en Qui-chentley als resultaat.</p>
<h3>Verder opgeleid</h3>
<p>Binnenkort staat alles in het teken van het opvoeden van de pup. Eén ding weet ik zeker: al heet-ie Quirnovitch en is hij zo lelijk als de nacht, ik houd nu al van hem en dat zal alleen maar meer worden. Ik ben benieuwd hoe het hele proces gaat. Wordt onze eigen hond jaloers op onze nieuwe huisgenoot? Wordt de pup uiteindelijk goedgekeurd om verder opgeleid te worden tot blindengeleidenhond? Maar er is één vraag waar ik het antwoord het meest van vrees is: Hoe is het om over een jaar weer afscheid te moeten nemen? Daar wil ik nog even niet aan denken.</p>  
