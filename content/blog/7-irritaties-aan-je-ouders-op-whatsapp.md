---
id: 77cebf741a3d43c787f122bcb3df0632
type: post
layout: post
title: "7 irritaties aan je ouders op WhatsApp"
permalink: /blog/7-irritaties-aan-je-ouders-op-whatsapp/
date: 2022-05-11T19:16:41.067Z
author: 7biA1WiYB
excerpt: "Je zit vast wel in een ‘familieappgroep’. Grote kans dat je bezorgde moeder of fotograferende vader je dagelijks spamt. Appen is al lang niet meer iets van alleen jou en je vrienden.   "
seo:
  description: "7 irritaties aan je ouders op WhatsApp"
  title: "7 irritaties aan je ouders op WhatsApp"
---
Je zit vast wel in een ‘familieappgroep’. Grote kans dat je bezorgde moeder of fotograferende vader je dagelijks spamt. Appen is al lang niet meer iets van alleen jou en je vrienden.   

    <p>Je ouders hebben het nu ook onder de knie. Hoewel… Ze vinden het soms nog wat moeilijk, en dat levert de nodige irritaties op. Ik zet ze even voor je op een rijtje.</p>
<p><strong>1. </strong><strong>Ze zijn zo random</strong><br>Echt héél random! Wanneer je vol passie berichtjes stuurt over je dramatische reis van Amsterdam Centraal naar Zwolle, word je ineens onderbroken. ‘De kerstboom is weg’. Ehm.. Oké? Bedankt voor de info?</p>
<p><strong>2. </strong><strong>Ze snappen niks van afkortingen</strong><br>Wanneer je even weinig tijd hebt zijn afkortingen gewoon handig. IDK. GTG. IDD. SWS. Een beetje lastig als je ouders dit niet snappen en dus gaan vragen wat het betekent. Terwijl je het al dertig keer hebt uitgelegd. En je had al zo’n haast…</p>
<p><strong>3. </strong><strong>ZE TYPEN MET HUN WIJSVINGERTJE</strong><br>Wij, de frisse jonge generatie, typen met onze duimen. Dat gaat soepel en snel. Zij, die vroeger geen internet kenden, snappen dat niet. ‘Met één WIJSVINGERTJE kan ik toch ook prima typen?’ Ehm, sure pa.</p>
<p><strong>4. </strong><strong>Ze negeren je</strong><br>Natuurlijk, iets ‘even’ negeren doet iedereen wel eens. Maar pa of ma kunnen dat soms wel heel goed. Twee dagen bijvoorbeeld. Wanneer je ze dan belt doen ze alsof er niks aan de hand is. ‘Je had toch niks aan ons gevraagd?’</p>
<p><strong>5. </strong><strong>Ze sturen vragen zonder vraagteken</strong><br>Over vragen gesproken: Dat gaat ook altijd zo soepel via WhatsApp. Not. ‘Hoe laat kom je thuis’ of ‘wat was er nou gister’. Ma vuurt regelmatig wat vragen op me af, maar nooit met vraagteken. Weet ze wel waar die zit op het toetsenbord?</p>
<p><strong>6. Ze sturen random foto’s</strong><br>Op z’n tijd is het hartstikke leuk om een foto van de hond te krijgen. Of van een pakketje dat voor jou is bezorgd! Maar dat schaaltje yoghurt, die broekzakfoto of die nieuwe plant hoeven we niet per se te zien.</p>
<p><strong>7. ZE PRATEN IN CAPSLOCK EN DAN DENK JE DAT ZE SCHREEUWEN MAAR DAT DOEN ZE NIET</strong><br>Helemaal geschrokken vraag je waarom ze boos zijn. ‘HOE BEDOEL JE BOOS.’ ‘Ja, omdat je in hoofdletters typt.’ ‘OH DAT GAAT PER ONGELUK HOE ZET IK DIT UIT’.</p>
<p><em>Oké, dat ze irritant zijn op WhatsApp, dat weten we nu wel. Maar eigenlijk is het ook wel schattig. Zo’n wijsvingertje. En die fotootjes. Een half uurtje appen hier en daar, is best gezellig. </em></p>  
