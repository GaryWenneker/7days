---
id: ef887aa952564cc6a5560fada4fdacf7
type: post
layout: post
title: "7 trucs om de wereld een ietsiepietsie beter te maken"
permalink: /blog/7-trucs-om-de-wereld-een-ietsiepietsie-beter-te-maken/
date: 2022-05-11T19:16:41.067Z
author: 7biA1WiYB
excerpt: "Vroeger wilde ik graag vrede op aarde creëren en honger uitroeien. Nu besef ik dat de kans bestaat dat dat, uh, niet gaat lukken. Maar wat dan wel? Dat die klimaatpolitici in Parijs er mogelijk niet uitkomen, betekent niet dat jij en ik niks kunnen doen om de wereld een ietsiepietsie beter te maken. Zonder meteen een geitenwollensokkenmuts te worden, uiteraard. Hieronder 7 trucjes die amper moeite kosten, laat staan je reputatie.  "
seo:
  description: "7 trucs om de wereld een ietsiepietsie beter te maken"
  title: "7 trucs om de wereld een ietsiepietsie beter te maken"
---
Vroeger wilde ik graag vrede op aarde creëren en honger uitroeien. Nu besef ik dat de kans bestaat dat dat, uh, niet gaat lukken. Maar wat dan wel? Dat die klimaatpolitici in Parijs er mogelijk niet uitkomen, betekent niet dat jij en ik niks kunnen doen om de wereld een ietsiepietsie beter te maken. Zonder meteen een geitenwollensokkenmuts te worden, uiteraard. Hieronder 7 trucjes die amper moeite kosten, laat staan je reputatie.  

    <p><strong>1. Koop Tony</strong><br>Geniet nog meer van je chocoladereep die je in je tussenuren verslindt door eens een reep Tony te kopen in plaats van het goedkoopste merk uit de supermarkt. Tony Chocolonely zet zich in om tot 100% slaafvrije chocolade te komen. Een chocoladereep zonder geweten dus én - ik spreek uit ervaring - de repen zijn bijzonder en enorm lekker! Als dat de wereld niet beter maakt, weet ik het ook niet meer. </p>
<p><strong>2. Gebruik een Dopper</strong><br>Hoe vaak heb je al een flesje water gekocht op school of in de supermarkt om de hoek? Te vaak waarschijnlijk. Eerlijk is eerlijk: ik maak me er ook schuldig aan. Maar sinds ik de talloze plastic flesjes in heb geruild voor één Dopper-fles, hoef ik daar én geen geld aan uit te geven én het is goed voor het milieu!</p>
<p><strong>3. Haal je oplader uit het stopcontact</strong><br>Nieuw in mijn ochtendroutine! Mobiel, laptop, tablet of mp4-speler opgeladen? Haal de stekker van de oplader uit het stopcontact om onnodig stroomverbruik te voorkomen. Het is maar een kleine moeite en lijkt misschien onbelangrijk maar hé: alle beetjes helpen.</p>
<p><strong>4. Onderzoek waar je spullen vandaan komen</strong><br>Zelf vind ik dit een hele belangrijke uit dit rijtje. Of het nu gaat om <a href="https://original.sevendays.nl/blog/een-heerlijk-dagje-kan-dat">fairtrade voedsel</a>, <a href="https://original.sevendays.nl/lifestyle/welke-kleren-zijn-schoon">duurzame kleren</a> of dierproefvrije cosmetica: wees je bewust van wat je koopt. Ik haal deze informatie vaak van weblogs of uit kookboeken. Lees jezelf in en maak bewuste keuzes waar je achter staat.</p>
<p><strong>5. Hergebruik, verkoop of geef weg</strong><br>Heb je thuis ook zo’n volle kist met ‘troep’ waarvan het zonde is om weg te gooien? Uitmesten die hap! Probeer er een andere functie aan te geven: de achterkant van een oud werkstuk kan nog prima dienen als kladblaadje. Andere spullen of kleren kun je verkopen of weggeven aan een goed doel of kringloopwinkel. Er zijn genoeg mensen die heel blij zouden zijn met jouw oude spullen!</p>
<p><strong>6. Doe eens gek: bezoek een kringloop!</strong><br>Als je toch de spullen die je niet meer gebruikt naar de kringloop brengt, kan je net zo goed even een kijkje gaan nemen in de winkel zelf. Kringloopwinkels staan vol met mooie meubels en spullen voor in huis, maar er is veel meer te vinden. Laatst kwam ik bijvoorbeeld thuis met een stapel boeken en mijn nieuwe favoriete mok. Zo worden die producten weer gebruikt en heb jij goedkoop nieuwe spulletjes. Blogger Rosemarie (17) <a href="https://original.sevendays.nl/users/rosemarie-van-der-tol">weet er alles van</a>.<br><br><strong>7. Spread the word</strong><br>De wereld verbeteren in je uppie zal niemand lukken. Daarom: inspireer mensen en maak het leuk. Doe bijvoorbeeld een wedstrijdje wie het kortste kan douchen met je broertje of koop zo'n fairtrade-reep voor de verjaardag van je nichtje. Maak de wereld samen leuker! </p>
<p><em>Meer blogs lezen van Puck (17)? <a href="sevendays.nl/users/puck-breed">Hier </a>vind je haar archief!</em></p>  
