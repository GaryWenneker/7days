---
id: b5e4c1d8f8d84ee9920a8886ac62039b
type: post
layout: post
title: "De blondekrullenkwestie"
permalink: /blog/de-blondekrullenkwestie/
date: 2022-05-11T19:16:41.067Z
author: 7biA1WiYB
excerpt: "Terwijl ik in de supermarkt sta af te rekenen, voel ik iemand aan mijn haar trekken. Ietwat verbouwereerd draai ik me om. Achter me staan twee oudere Chinese dames. Ze lachen vriendelijk naar me en vervolgen hun gesprek in het Cantonees. Met mijn tandpasta en koekjes verlaat ik een beetje verward de winkel. Meerdere soortgelijke voorvallen doen me voelen als een tentoonstelling in Nemo: niet alleen kijken, voelen mag ook!  "
seo:
  description: "De blondekrullenkwestie"
  title: "De blondekrullenkwestie"
---
Terwijl ik in de supermarkt sta af te rekenen, voel ik iemand aan mijn haar trekken. Ietwat verbouwereerd draai ik me om. Achter me staan twee oudere Chinese dames. Ze lachen vriendelijk naar me en vervolgen hun gesprek in het Cantonees. Met mijn tandpasta en koekjes verlaat ik een beetje verward de winkel. Meerdere soortgelijke voorvallen doen me voelen als een tentoonstelling in Nemo: niet alleen kijken, voelen mag ook!  

    <p><div class="media media-element-container media-default media-float-left"><div id="file-11630" class="file file-image file-image-png">

        
  
  <div class="content">
    <img height="78" width="79" style="float: left;" class="media-element file-default" src="https://original.sevendays.nl/sites/default/files/Highschool%20Hong%20Kong2.png" alt="">  </div>

  
</div>
</div><em>Marjolijn (17) blogt het komende jaar over haar leven op een internationale kostschool in Hongkong, het United World College. Haar eerste twee blogs kun je <a href="https://original.sevendays.nl/node/5593">hier</a> en <a href="https://original.sevendays.nl/blog/bami-struggles-hongkong">hier</a> teruglezen.</em>
<p>Mijn haar vormt een grote fascinatie voor veel mensen hier. Waar ik thuis bestempeld werd als donkerblond of zelfs bruinharig, ben ik hier zonder twijfel een platinumblonde Europeaan. En dan zijn er nog de krulletjes waar ik me zo vaak over opwind als mijn haar weer eens niet uit de klit wil. Hier willen mensen ze aanraken en zelfs foto’s ervan maken.</p>
<p><strong>Van top tot teen</strong><br>Mijn haar is niet het enige waar ik mee opval. Met mijn één meter drieenzeventig steek ik boven de meeste volwassenen uit en mijn blanke (al dan niet rode, i.v.m. de <a href="https://original.sevendays.nl/node/5593">Hongkongse zon</a>) huid trekt de nodige hoeveelheid aandacht aan. Ook al is het soms wat ongemakkelijk als er tegenover je in de trein iemand je van top tot teen zit te observeren, ik stoor me niet echt aan de aandacht.</p>
<p><strong>Westerse invloeden</strong><br>Hongkong is een moderne stad en daarmee zijn er veel invloeden van over de hele wereld. Blonde modellen op advertenties lachen je toe terwijl je door de straten loopt. Overal zie je vrouwen die hun haar blond hebben geverfd en contactlenzen dragen om hun ogen groter te laten lijken. Hier en daar zie je zelfs iemand die plastische chirurgie heeft ondergaan om de oh zo gewilde Westerse ogen te krijgen.</p>
<p>Begrijp me niet verkeerd, ik vind het allesbehalve vervelend als iemand me voor de zoveelste keer verteld hoe erg ik op Anne Hathaway lijkt, maar erkenning voor prachtige Aziatische vrouwen lijkt er veel minder te zijn.</p>
<p><strong>Niet overal</strong><br>Toch is het niet altijd en overal zo: als ik die avond mijn tanden sta te poetsen met mijn nieuwe tandpasta zie ik dat er op de verpakking een prachtig donkerharig Chinees meisje staat, lachend met haar hagelwitte tanden. Ik zie overal op school zelfverzekerde jonge mensen die tevreden zijn met wie ze zijn, los van hun ethniciteit. Het één sluit het ander niet uit, vooral niet op een school als deze, waar iedereen anders en toch een beetje hetzelfde is. Gelukkig zijn blonde krullen niet óveral het schoonheidsideaal.</p>  
