---
id: 1712afb0af6c4c6881b2f9e064b3bcd5
type: post
layout: post
title: "De 20 grootste struggles van linkshandigen"
permalink: /blog/de-20-grootste-struggles-van-linkshandigen/
date: 2022-05-11T19:16:41.067Z
author: 7biA1WiYB
excerpt: "Vandaag is het Linkshandigendag. Hartstikke fijn dat wij als linkshandigen een eigen dag hebben: we verdienen het ook wel. 'Overdreven!' denk je misschien. Maar omdat bijna 90% van alle mensen rechts is, is de wereld vooral gericht op rechtshandigen. Daardoor hebben wij als klein zielig groepje linkshandigen te maken met heel wat struggles. Ik heb de 20 meest voorkomende voor je op een rijtje gezet:  "
seo:
  description: "De 20 grootste struggles van linkshandigen"
  title: "De 20 grootste struggles van linkshandigen"
---
Vandaag is het Linkshandigendag. Hartstikke fijn dat wij als linkshandigen een eigen dag hebben: we verdienen het ook wel. 'Overdreven!' denk je misschien. Maar omdat bijna 90% van alle mensen rechts is, is de wereld vooral gericht op rechtshandigen. Daardoor hebben wij als klein zielig groepje linkshandigen te maken met heel wat struggles. Ik heb de 20 meest voorkomende voor je op een rijtje gezet:  

    <p>1. Als je bij de snackbar een vorkje-en-mesje-ineen krijgt, kan je 'm als linkshandige niet gebruiken om te snijden en dan te eten, want het kartelrandje zit links.</p>
<p>2. Op je gitaar moet je noodgedwongen rechts spelen.</p>
<p>3. Knippen met een rechtste schaar is bijna niet te doen...</p>
<p>4. Na het schrijven zit je hele linkerhandpalm onder de inkt.</p>
<p>5. Er bestaan bijna geen linkse computermuizen, dus moet je 'm maar met je onhandige rechterhand besturen...</p>
<p>6. Op elektrische apparaten zoals een cirkelzaag zit het uitknopje aan de rechterkant.</p>
<p>7. Als er links van je een rechtshandige zit, botsen jullie armen de hele tijd tegen elkaar.</p>
<p>8. Je schuift met je hand over jouw net geschreven zinnen heen, waardoor je alles uitveegt.</p>
<p>9. Als je een horloge draagt, doe je dat rechts in plaats van links. Anders kun je 'm meestal niet omkrijgen. Het 'tijdverzetknopje' zit dan wel helaas aan de onhandige kant.</p>
<p>10. Bij sporten zoals badminton moet je de instructies in spiegelbeeld opvolgen.</p>
<p>11. Als je een formulier moet invullen waarbij het pennetje aan een touwtje zit, is het touwtje niet lang genoeg om hem met links vast te houden.</p>
<p>12. Als ergens Stabilo-pennen te koop zijn, hebben ze alleen de rechtshandige versie.</p>
<p>13. Auto's zijn ingericht voor rechtshandigen, dus schakelen moet je met rechts doen en dat is moeilijker.</p>
<p>14. Een soeplepel met schenktuitje is niet te gebruiken als je met links wilt eten.</p>
<p>15. Hockeyen als linkshandige is extra moeilijk omdat er geen linkshandigenhockeysticks bestaan.</p>
<p>16. Op de basisschool leer je rechtshandig je veters te strikken, terwijl dat linkshandig makkelijker is.</p>
<p>17. De nummertoetsen zitten rechts op het toetsenbord, zodat het makkelijk bereikbaar is voor rechtshandigen, maar juist NIET voor linkshandigen.</p>
<p>18. Pleisters knippen is gewoon ONMOGELIJK!!!</p>
<p>19. Bij camera's zitten de knopjes bijna altijd aan de rechterkant...</p>
<p>20. Dunschillers zijn ontworpen voor rechtshandigen, dus aardappels schillen wordt 'm voor jou niet.</p>
<p><strong>Ben jij ook linkshandig en ken je nog veel meer struggles? </strong></p>  
