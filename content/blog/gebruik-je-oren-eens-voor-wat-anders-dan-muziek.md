---
id: 6ebc037033804b7088ed956910127792
type: post
layout: post
title: "Gebruik je oren eens voor wat anders dan muziek"
permalink: /blog/gebruik-je-oren-eens-voor-wat-anders-dan-muziek/
date: 2022-05-11T19:16:41.067Z
author: 7biA1WiYB
excerpt: "Ik stap de trein in, zoek een plekje en ga er eens lekker voor zitten om niks te doen. Een beetje uit het raam staren, om me heen kijken, en misschien vang ik nog een leuk gesprek op.  "
seo:
  description: "Gebruik je oren eens voor wat anders dan muziek"
  title: "Gebruik je oren eens voor wat anders dan muziek"
---
Ik stap de trein in, zoek een plekje en ga er eens lekker voor zitten om niks te doen. Een beetje uit het raam staren, om me heen kijken, en misschien vang ik nog een leuk gesprek op.  

    <p>Geluiden zijn overal: ik luister naar het getyp van mijn overbuurman, naar hoe de trein over de rails glijdt en het geroezemoes van gesprekken om me heen. En niet te vergeten hoor ik een flinke beat uit de oortjes van mijn buurvrouw. Gezellig, zeg…</p>
<p>We luisteren altijd naar muziek. We stappen de trein in en doen meteen oortjes in (als we die niet al in hadden). Je sluit je zo af van de wereld om je heen, je mist contact met medereizigers in de trein, mist het geluid van verkeer als je op de fiets zit. Dat kan anders!</p>
<h3>Continue prikkels</h3>
<p>Afsluiting kan fijn zijn, maar het lijkt alsof we alle geluiden willen overstemmen, de hele omgeving, met die harde muziek. Muziek: we staan er mee op en gaan ermee naar bed. Sommige gezinnen hebben tijdens het eten ook de radio aan. Dan is dus altijd muziek in huis.</p>
<p>Maar er is ook iets anders dan muziek, namelijk stilte. Rust, en aandacht. Even niets. Dat hebben we af en toe ook nodig naast de continue prikkels. </p>
<h3>Spelende kinderen</h3>
<p>Soms zeggen mensen dat je eens met andere ogen naar dingen moet kijken. Nou, ik moedig je aan om je oren eens anders te gebruiken, naar andere dingen te luisteren. Fiets je langs een schoolplein met spelende kinderen? Luister er dan eens naar alsof het een orkest is: je hoort van alles door elkaar. Wie weet kan je er nog patronen in ontdekken, of er iets uithalen wat je mooi vindt. Ik word er in ieder geval een stuk rustiger door. </p>
<p>Daarom raad ik het je eens aan om naar de geluiden om je heen te luisteren. Zet niet meteen die koptelefoon op, maar luister naar wat de natuur en andere mensen doen. Naast, dat het op de fiets ook handig is om een auto te horen naderen, is het ook fijn om geluiden van de natuur in je op te nemen.</p>
<h3><strong>Muziek om je heen</strong></h3>
<p>Naar muziek luisteren kan hartstikke fijn en ontspannend zijn, maar het kan heus geen kwaad als je een keer geen muziek luistert. Probeer anders te luisteren naar geluiden in je omgeving. Wie weet levert het je nog een leuk gesprek op met de buurman of -vrouw naast je in de trein. Of zie je ineens een stel vogels met elkaar 'kletsen'. Wedden dat het je niet opvalt wanneer je oortjes in hebt?</p>  
