---
id: 3326b1a937ae4eb5bf4206e5a6812777
type: post
layout: post
title: "Help, (g)een hondentalent! "
permalink: /blog/help-geen-hondentalent!-/
date: 2022-05-11T19:16:41.067Z
author: 7biA1WiYB
excerpt: "Ivoor zoeken, zelf naar de dierenwinkel lopen en je eigen voer kopen of fietsen alsof het de normaalste zaak is van de wereld. Het lijkt wel alsof honden werkelijk álles kunnen. Maar wat kan mijn hond Chef eigenlijk?  "
seo:
  description: "Help, (g)een hondentalent! "
  title: "Help, (g)een hondentalent! "
---
Ivoor zoeken, zelf naar de dierenwinkel lopen en je eigen voer kopen of fietsen alsof het de normaalste zaak is van de wereld. Het lijkt wel alsof honden werkelijk álles kunnen. Maar wat kan mijn hond Chef eigenlijk?  

    <p>Donderdag kwam de Nederlandse cockerspaniël Mitch in het nieuws. Deze slimme hond gaat namelijk vijf jaar naar Mali. Wat hij gaat doen? Nou, omdat deze hond ivoor kan ruiken en opsporen gaat hij helpen om stropers te vinden.</p>
<h3><strong>Pientere Pituco</strong></h3>
<p>Een paar dagen voordat Mitch in het nieuws kwam verscheen er een filmpje van de 12-jarige Pituco. Deze Braziliaanse hond loopt in z’n eentje zeshonderd meter naar de dierenwinkel om zijn eigen voer te halen. Daarna brengt-ie het zelf weer naar huis. Hartstikke handig.</p>
<p><div class="media media-element-container media-default"><div id="file-418234" class="file file-video file-video-youtube">

        <h2 class="element-invisible"><a href="/files/smart-pup-fetches-his-own-treats-pet-shop">Smart pup fetches his own treats from pet shop</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="Smart pup fetches his own treats from pet shop" src="https://www.youtube.com/embed/_3cC7xa2pXE?wmode=opaque&controls=" name="Smart pup fetches his own treats from pet shop" frameborder="0" allowfullscreen="">Video van Smart pup fetches his own treats from pet shop</iframe>
</div>
  </div>

  
</div>
</div>
<h3><strong>Fietsende honden</strong></h3>
<p>Het is dus wel duidelijk: honden zijn slimme dieren en ze kunnen veel leren. Het lijkt wel alsof niets moeilijk genoeg is: er zijn zelfs honden die kunnen fietsen!</p>
<p><div class="media media-element-container media-default"><div id="file-418061" class="file file-video file-video-youtube">

        <h2 class="element-invisible"><a href="/files/norman-bike-riding-dog-cycles-along-street">Norman the bike-riding dog cycles along street</a></h2>
    
  
  <div class="content">
    <div class="media-youtube-video file media-element file-default media-youtube-2">
  <iframe class="media-youtube-player" width="640" height="390" title="Norman the bike-riding dog cycles along street" src="https://www.youtube.com/embed/CBJ28V4xGG8?wmode=opaque&controls=" name="Norman the bike-riding dog cycles along street" frameborder="0" allowfullscreen="">Video van Norman the bike-riding dog cycles along street</iframe>
</div>
  </div>

  
</div>
</div>
<h3><strong>Mijn hond...</strong></h3>
<p>Vol bewondering kijk ik naar filmpjes van al deze getalenteerde honden. Opeens voel ik een natte neus tegen mijn knie. Mijn golden retriever Chef staat kwispelend voor mijn schoot.</p>
<h3><strong>Spinnen eten</strong></h3>
<p>Chef loopt de hele dag een beetje door het huis en de tuin te slenteren. Hij eet af en toe een paar brokken, een hoopje gras of een dikke spin. Verder houdt hij van tennisballen en stokken. Hij brengt ze niet terug wanneer ik ze weggooi, maar houdt ze liever voor zichzelf. Om ze vervolgens onder de bank te duwen en ze daarna niet meer te kunnen pakken.</p>
<h3><strong>Wondertherapie</strong></h3>
<p>Mijn trouwe viervoeter heeft eigenlijk geen echt talent, denk ik bij mezelf. Licht balend kijk ik naar het gouden beestje voor mij, en Chef maakt een gek gromgeluidje. Ik schiet in de lach. Natuurlijk. Chef heeft wél talent. Hij maakt mij aan het lachen. <a href="http://wibnet.nl/mens/gezondheid/7-goede-redenen-om-een-hond-te-nemen" target="_blank">Uit onderzoek blijkt ook nog eens dat hondenbezitters gelukkiger, gezonder en socialer zijn. </a>Applausje voor Chef dus, hij is wel getalenteerd. </p>
<p><em>De 17-jarige Lucas heeft een creatieve geest en houdt van schrijven, toneelspelen en tekenen. Hij zit in 6-vwo, maar van hard blokken moet hij niks hebben. Saaie schooldagen houdt hij manhaftig vol met het idee dat hij later een topberoep krijgt; hij weet alleen nog niet wat. </em><a href="https://original.sevendays.nl/users/lucas-versteeg"><em>Lees meer blogs van Lucas.</em></a></p>  
