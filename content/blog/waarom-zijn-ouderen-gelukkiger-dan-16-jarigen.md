---
id: 451a13bf040f4b39b4bb30c8cfdb4073
type: post
layout: post
title: "Waarom zijn ouderen gelukkiger dan 16-jarigen?"
permalink: /blog/waarom-zijn-ouderen-gelukkiger-dan-16-jarigen/
date: 2022-05-11T19:16:41.067Z
author: 7biA1WiYB
excerpt: "Uit het World Happiness Report van de VN blijkt dat Nederlanders een van de gelukkigste mensen ter wereld zijn. Toch is er iets raars aan de hand. Volgens het CBS zijn 55-plussers voor het eerst gelukkiger dan jongeren. Hoe kan dat? En wat kunnen wij van ouderen leren?  "
seo:
  description: "Waarom zijn ouderen gelukkiger dan 16-jarigen?"
  title: "Waarom zijn ouderen gelukkiger dan 16-jarigen?"
---
Uit het World Happiness Report van de VN blijkt dat Nederlanders een van de gelukkigste mensen ter wereld zijn. Toch is er iets raars aan de hand. Volgens het CBS zijn 55-plussers voor het eerst gelukkiger dan jongeren. Hoe kan dat? En wat kunnen wij van ouderen leren?  

    <p>Jongeren zijn minder gelukkig dan twintig jaar geleden. Prestatiedruk, het gevoel het beste van jezelf te moeten laten zien op social media én de druk om jezelf te onderscheiden, zouden tot depressie en burn-outklachten leiden. 55-plussers hebben daar minder last van. Volgens Amerikaans onderzoek gaan ze ook beter om met tegenslagen. Zo schoot een zestigjarige die ik ken, niet in de stress toen hij werd ontslagen, want het pensioen was toch al best dichtbij. 'Kan ik vast wennen aan straks niet meer hoeven werken', was zijn redenatie. </p>
<h3><strong>Mening van anderen</strong></h3>
<p>Waar jongeren zich vaak bekijken door de ogen van hun leeftijdsgenoten, trekken ouderen zich een stuk minder van de mening van anderen aan. Dat was altijd al zo, maar ik kan me voorstellen dat het verschil nog groter is geworden door social media. Daardoor worden jongeren nogal eens geconfronteerd met wat anderen van hen vinden. Het is dus belangrijk om je te realiseren dat die mening er later minder toe doet. Dat helpt vast relativeren. En durf ook je eigen mening te uiten. Zo vroeg de oma van een vriendin in een restaurant zonder schaamte of ze de manager mocht spreken omdat haar koffie lauw was. Ik vroeg haar of het niet heel ongemakkelijk is om zoiets te doen? Lachend schudde ze haar hoofd. 'Je moet wat meer je schouders ophalen: als ik een warmere koffie wil, dan wil ik een warmere koffie.</p>
<h3>Vermijd stressvolle situaties.</h3>
<p>Ouderen zijn ook beter in het beheersen van hun emoties en ze ervaren minder stress. Dat laatste is logisch omdat veel van hen niet meer werken. Ook zijn ze door levenservaring veel beter in relativeren. Daar kan ik zeker nog iets van leren en wat vaker tevreden zijn met hoe iets gaat. Zolang je je best hebt gedaan, kun je eigenlijk niet meer op jezelf mopperen. Wat me door dit alles in elk geval duidelijk is geworden, is dat wijsheid met de jaren komt. Dat vind ik een geruststellende gedachte.</p>  
