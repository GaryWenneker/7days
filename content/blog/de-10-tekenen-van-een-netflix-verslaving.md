---
id: 01ff445081e84b0ba89fb06e2516043b
type: post
layout: post
title: "De 10 tekenen van een Netflix-verslaving"
permalink: /blog/de-10-tekenen-van-een-netflix-verslaving/
date: 2022-05-11T19:16:41.067Z
author: 7biA1WiYB
excerpt: "Tegen Netflix zeg je nooit nee. Het is je beste vriend, maar tegelijkertijd ook je grootste vijand. Want voordat je het weet, slokt-ie al je vrije tijd op en weet je niet meer wat je met je leven aan moet zónder 'm. Herkenbaar? Dan kan jij je vast ook makkelijk verplaatsen in onderstaande tekenen van een Netflix-verslaving.  "
seo:
  description: "De 10 tekenen van een Netflix-verslaving"
  title: "De 10 tekenen van een Netflix-verslaving"
---
Tegen Netflix zeg je nooit nee. Het is je beste vriend, maar tegelijkertijd ook je grootste vijand. Want voordat je het weet, slokt-ie al je vrije tijd op en weet je niet meer wat je met je leven aan moet zónder 'm. Herkenbaar? Dan kan jij je vast ook makkelijk verplaatsen in onderstaande tekenen van een Netflix-verslaving.  

    <h3>1. Netflix zorgt ervoor dat je aan andere (belangrijke) dingen niet meer toekomt</h3>
<p>Zo is Netflix de oorzaak van jouw slaaptekort en heb je de proefwerkweek volledig verknald omdat je het kijken van die leuke serie even veel belangrijker vond dan leren.</p>
<h3>2. Je bent altijd en overal op zoek naar WiFi.</h3>
<p>En raakt licht in paniek wanneer je tot de conclusie komt dat er helemaal geen WiFi is. Want je hebt al zó veel afleveringen van die serie op je 4G gekeken, dat je nu volledig door je bundel heen zit.</p>
<h3>3. Het is een uitdaging om een film of serie vinden die je nog niét hebt gezien.</h3>
<p>En dus kijk je sommige films en afleveringen gewoon twee of drie keer.</p>
<h3>4. Je durft jezelf een Netflix-expert te noemen.</h3>
<p>Ook jouw vrienden noemen je zo. Want jij weet precies welke films en series op Netflix staan en welke niet. En ook wanneer het nieuwe seizoen van die leuke serie in Amerika te zien is. ​</p>
<h3>5. Héél even een aflevering van een serie kijken betekent heel véél afleveringen kijken.</h3>
<p>Je ziet soms zo veel afleveringen achter elkaar dat zelfs Netflix je kijkgedrag in twijfel trekt. Het schermpje waarop Netflix je vraagt of je nog steeds écht aan het kijken bent, is voor jou niet nieuw.</p>
<h3>6. Je kijkt uit naar de dag waarop nieuwe afleveringen van je favoriete series worden geplaatst.</h3>
<p>En als ze online staan, kijk je ze het liefst gelijk allemaal. Daarna kan het aftellen weer opnieuw beginnen.</p>
<h3>7. Als iemand je vraagt wat jouw hobby’s zijn, begin jij standaard over ‘Netflix’.</h3>
<p>Want als je veel Netflixt kan dat toch ook best een hobby zijn?</p>
<h3>8. Slechte internetverbindingen zorgen voor stress en frustratie.</h3>
<p>Niet omdat je daardoor je schoolopdracht niet op tijd in kunt leveren, maar omdat de serie die je wilde kijken moeite heeft met laden. Precies op het spannendste moment stopt-ie ermee.</p>
<h3>9. Met Netflix voor je neus vergeet je de tijd.</h3>
<p>Na nóg een seizoen gekeken te hebben ontdek je plotseling dat het al drie uur geweest is. En dat je nog steeds in bed ligt. En je eigenlijk ook nog niet ontbeten hebt.</p>
<h3>10. De kans dat jij op een regenachtige zondagmiddag op Netflix zit is vrijwel honderd procent.</h3>
<p>Maar ook als het buiten tropisch warm is en de gemiddelde mens het liefst in het zwembad dobbert, kijk jij liever series. Op de bank, onder een dekentje.</p>
<p><em>Gitte (20) is dol op de geur van papieren kranten. Haar droom: er zelf ook voor één schrijven. En haar stukken illustreren. Volgend jaar hoopt ze haar diploma Journalistiek te behalen en die droom waar te maken. Mocht dat niet lukken, dan is ze vastberaden haar eigen ontbijtrestaurantje te beginnen. Met een zelfverzonnen menu van roereitjes met ketchup, kommetjes met fruit, yoghurt en muesli en wentelteefjes. Laten dat nu net haar drie favoriete ontbijtjes zijn.  </em><a href="https://original.sevendays.nl/users/gitte-hessels"><em>Meer blogs van Gitte lees je hier</em></a><em>.</em></p>  
