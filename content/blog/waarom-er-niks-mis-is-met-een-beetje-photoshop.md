---
id: 4cfdd69c6caa4507bd0856a48fd11f92
type: post
layout: post
title: "Waarom er niks mis is met een beetje Photoshop"
permalink: /blog/waarom-er-niks-mis-is-met-een-beetje-photoshop/
date: 2022-05-11T19:16:41.067Z
author: 7biA1WiYB
excerpt: "‘Ik vind de rechter foto het mooist.’‘Maar die is bewerkt!’‘Echt? Dan kies ik toch die linker.’  "
seo:
  description: "Waarom er niks mis is met een beetje Photoshop"
  title: "Waarom er niks mis is met een beetje Photoshop"
---
‘Ik vind de rechter foto het mooist.’‘Maar die is bewerkt!’‘Echt? Dan kies ik toch die linker.’  

    <p>Laatst ving ik deze discussie op tussen Brechtje en Zarah, twee medeleerlingen, over een paar pas opgehangen foto’s in een schoolgang. Meteen prikkelde het me om er een blog over te schrijven, want wat is er mis met fotobewerking? Dus Brechtje en Zarah, deze is voor jullie. Voor je verder leest, is het belangrijk om onderscheid te maken tussen foto<em>bewerking </em>en foto<em>manipulatie</em>. Bij fotobewerking verander je geen essentiële elementen aan een afbeelding en bij fotomanipulatie wel, zoals het extra lang maken van benen bij modellen of het toevoegen van een andere achtergrond.</p>
<h3>Fotograferen is vooruitkijken</h3>
<p>Zelf ben ik een enthousiaste hobbyfotograaf. In mijn vrije tijd zit mijn camera standaard als een extra lichaamsdeel aan me vastgekleefd. Het bewerken van de foto’s vind ik een van de leukste dingen van fotograferen. Wanneer ik een foto maak, heb ik exact in mijn hoofd welk kleurenpalet ik wil handhaven, welke schaduwen ik ga ‘oplichten’ en wat voor sfeer ik wil creëren.</p>
<p>Ik ben niet de enige. Kijk eens op Instagram naar de grote accounts en vraag je af: zijn deze foto’s bewerkt? Al snel merk je dat het antwoord meestal ‘ja’ is. Stel jezelf daarna eens de vraag: is dat erg? Blijkbaar niet, vindt in ieder geval het merendeel van Instagram-gebruikers. Anders zouden deze accounts niet zoveel volgers hebben, toch?<div class="media media-element-container media-default"><div id="file-535506" class="file file-image file-image-jpeg">

        
  
  <div class="content">
    <img alt="Voor en na" height="1230" width="1820" style="height: 574px; width: 850px;" class="media-element file-default" data-delta="2" src="https://7dagen.netlify.app/sites/default/files/ogen.jpg">  </div>

  
</div>
</div>
<h3>Minder authentiek?</h3>
<p>Met programma’s als <em>Photoshop</em>, <em>Lightroom</em>, of zelfs een simpele app kan je van een mooie foto, een uitzonderlijk mooie foto maken. Je voegt er je eigen stijl aan toe. Wordt de foto daardoor minder authentiek? Ik vind van niet. Een foto is een totaalplaatje van de camera-instellingen, de compositie én de nabewerking. Ook bewerken is een kunst. Pas na héél veel oefenen, <em>YouTube</em>-tutorials en verpeste foto’s kreeg ik het min of meer onder de knie. Zelfs na drie jaar oefenen, leer ik nog elke keer iets nieuws.</p>
<h3>Foutje bedankt</h3>
<p>Wil je nu zelf aan de slag met fotobewerking, maar geen idee waar te beginnen? Allereerst: je hebt er helemaal geen dure programma’s voor nodig. Je kan bijvoorbeeld de app VSCO gebruiken of je kan een programma downloaden zoals GIMP. Mijn belangrijkste tip is: gewoon doen. Je komt er vanzelf achter wat alle knopjes betekenen en als het niet lukt, kan je altijd nog tutorials bekijken. Juist door fouten te maken leer je weer, en daar komen soms de mooiste dingen uit voort.</p>
<p>Dus tegen Brechtje en Zarah én de rest van Nederland wil ik zeggen: fotobewerking is een middel om juist iets extra’s en artistieks toe te voegen, iets eigens van de fotograaf. Ik ben in ieder geval fan!</p>  
