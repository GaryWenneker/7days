---
id: 24e4730b88cb4b34ac3208f50e678574
type: post
layout: post
title: "Bedriegende beelden in brugklas-series"
permalink: /blog/bedriegende-beelden-in-brugklas-series/
date: 2022-05-11T19:16:41.067Z
author: 7biA1WiYB
excerpt: "Dansen door de gangen, na elke les een tongzoen, smerige schoollunches en twintigplussers die zich voordoen als 13-jarigen. In films en series zoals High School Musical, Brugklas, Ned’s Survivalgids en Spangas worden beelden getoond die de middelbare school héél anders weergeven dan in het echt. Wees gerust, achtstegroepers: heus niet alles wat je ziet, gebeurt in werkelijkheid ook.  "
seo:
  description: "Bedriegende beelden in brugklas-series"
  title: "Bedriegende beelden in brugklas-series"
---
Dansen door de gangen, na elke les een tongzoen, smerige schoollunches en twintigplussers die zich voordoen als 13-jarigen. In films en series zoals High School Musical, Brugklas, Ned’s Survivalgids en Spangas worden beelden getoond die de middelbare school héél anders weergeven dan in het echt. Wees gerust, achtstegroepers: heus niet alles wat je ziet, gebeurt in werkelijkheid ook.  

    <p>Natuurlijk zijn de series hartstikke leuk om naar te kijken, maar je moet ze wel met een korreltje zout nemen. De middelbare school is vaak veel minder erg dan wat er op televisie wordt getoond. Toekomstige brugklassers hoeven dus helemaal niet bang te zijn.</p>
<p><strong>Hopeloze schildpad</strong><br>De brugklas is namelijk nog heel mild. Wees dus blij dat er niet meer omgekeken hoeft te worden naar de Cito-toets, maar meng je in de horde piepers met beugels, vlechtjes, Donald Duck-agenda’s, lagen babyvet en geen baard in de keel én de rugzak die nog voller is dan dat-ie op je examenreis zal zijn.</p>
<p>Oké, dat laatste niet, maar koop alsjeblieft <a href="https://original.sevendays.nl/brugzak">geen grote rugzak</a>! Gangen worden ermee geblokkeerd en volgens <a href="http://www.nickelodeon.nl/shows/409-ned-s-survival-gids/videos/14755-de-eerste-dag-kluisjes" target="_blank">Ned Bigby</a> zie je eruit als ‘een hopeloze schildpad’. En oké, wat dat betreft geef ik hem geen ongelijk.</p>
<p><strong>Kluisjes à la kledingkast</strong><br>Stop de boeken die je niet nodig hebt dus gewoon in je kluisje, die je natuurlijk wel handig in moet richten. Want helaas: kluisjes à la een complete kledingkast zoals in Amerikaanse films? <em>No way</em> dat je die tegenkomt op jouw middelbare school.  Je zult er zelf ook niet inpassen, dus wees maar niet bang voor die kleerkast uit de bovenbouw die jou steevast in jouw locker probeert te proppen.</p>
<p>Meestal zijn de kluisjes net zo groot als die je ziet in <em>Spangas</em>. Maar je zult er heus geen dreigbrief in vinden van die ene vijfdeklasser…</p>
<p><div class="media media-element-container media-default"><div id="file-17221" class="file file-video file-video-youtube">

        <h2 class="element-invisible"><a href="/files/spangas-s03e061-een-dreigbrief-de-kluisjes">Spangas S03E061  Een Dreigbrief In De Kluisjes</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Spangas S03E061  Een Dreigbrief In De Kluisjes" src="https://www.youtube.com/embed/vLXNN_X05Zk?wmode=opaque&controls=" name="Spangas S03E061  Een Dreigbrief In De Kluisjes" frameborder="0" allowfullscreen="">Video van Spangas S03E061  Een Dreigbrief In De Kluisjes</iframe>
</div>
  </div>

  
</div>
</div>
<p><strong>Printen of <em>print screen</em>?</strong><br>Je moet echter wel weten wélke boeken je nodig hebt. Roosters printen zoals ze in <em>High School Musical </em>deden is zó 2006, net als de dikke Nokia waarmee Troy naar Gabriëlla belt om zijn kalverliefde – hét kenmerk van de brugklasverkering – aan haar te verklaren. In het tijdperk waarin we nu leven heeft iedereen wel een smartphone. Het is ook niet zo moeilijk om een <em>print screen </em>van jouw lesrooster te maken, al is het van je telefoon afblijven wél een lastig punt.</p>
<p><em><a href="https://www.youtube.com/watch?v=Az7dWrK2U48" target="_blank">Get'cha head in the game</a></em> is dan ook een goed motto voor de middelbare school, want je moet wel bij de les blijven. Zorg wel dat je bij jouw rooster kunt, want moeten nablijven als je te laat komt, kennen ze helaas niet alleen in films. Gelukkig krijg je er niet meteen een onvoldoende door, maar je om 8 uur bij de conciërge moeten melden is ook geen pretje …</p>
<p><strong><em>Don’t stick to the stuff you know</em></strong><br>Het enige moment op de dag waar je het rooster níet voor nodig hebt, is de pauze. Meteen settel je jezelf na het horen van de zoemer <a href="https://original.sevendays.nl/blog/clich%C3%A9s-de-amerikaanse-kantine" target="_blank">in de kantine</a>, tussen de populaire chicks à la Sharpay, de nerds / whizzkids / brainiacs zoals Gabriella en de <em>sporties</em> die uit Troy Boltons basketbalteam lijken te zijn gelopen. Maar je hoeft heus niet voor altijd bij hen te blijven en je te houden aan die eerste indeling hoor. <em>Don’t <a href="https://www.youtube.com/watch?v=9HpiWLHI6s8" target="_blank">stick to the stuff you know</a></em>, maar doe juist wat jij leuk vindt en probeer nieuwe dingen uit!</p>
<p>Jouw klasgenoten <em>‘should be boosting you up, not tearing you down’</em>, zoals Zeke mooi verwoordt in <em>High School Musical. </em>Want onthoud: <em>we’re all in this together. </em>Iedereen zal aan het begin van het eerste jaar moeite hebben om zijn plekje te vinden in de brugklas, maar <em>'je bent eigenlijk pas écht klaar voor je eerste dag op school, als je beseft dat níemand er klaar voor is'</em>, sluit Ned af met een handige tip uit zijn survivalgids. <em>'Succes niet gegarandeerd.'</em></p>
<p><div class="media media-element-container media-default"><div id="file-17222" class="file file-video file-video-youtube">

        <h2 class="element-invisible"><a href="/files/high-school-musical-were-all-together">High School Musical - Were All In This Together</a></h2>
    
  
  <div class="content">
    <div class="media-youtube-video media-element file-default media-youtube-2">
  <iframe class="media-youtube-player" width="640" height="390" title="High School Musical - Were All In This Together" src="https://www.youtube.com/embed/BlRvE9dKWQc?wmode=opaque&controls=" name="High School Musical - Were All In This Together" frameborder="0" allowfullscreen="">Video van High School Musical - Were All In This Together</iframe>
</div>
  </div>

  
</div>
</div>
<p><i>Smaakt dit blog naar meer? <a href="https://original.sevendays.nl/blogs">Klikkerdeklik</a>.</i></p>  
