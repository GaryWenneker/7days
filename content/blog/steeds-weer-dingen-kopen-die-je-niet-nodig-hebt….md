---
id: 5b24c227e5534b56913a73e2c5f0e7ae
type: post
layout: post
title: "Steeds weer dingen kopen die je niet nodig hebt…"
permalink: /blog/steeds-weer-dingen-kopen-die-je-niet-nodig-hebt…/
date: 2022-05-11T19:16:41.067Z
author: 7biA1WiYB
excerpt: "Daar zit ik dan aan de eettafel. Een beetje beduusd kijk ik naar de drie tassen die voor me liggen. Het lijkt wel heel veel zo bij elkaar. De tassen zijn gevuld met de meest uiteenlopende voorwerpen: cactusgummen, een wereldbolstressbal en snoepjes in de vorm van lucifers. Ze hebben één ding gemeen: ik heb ze eigenlijk niet nodig.  "
seo:
  description: "Steeds weer dingen kopen die je niet nodig hebt…"
  title: "Steeds weer dingen kopen die je niet nodig hebt…"
---
Daar zit ik dan aan de eettafel. Een beetje beduusd kijk ik naar de drie tassen die voor me liggen. Het lijkt wel heel veel zo bij elkaar. De tassen zijn gevuld met de meest uiteenlopende voorwerpen: cactusgummen, een wereldbolstressbal en snoepjes in de vorm van lucifers. Ze hebben één ding gemeen: ik heb ze eigenlijk niet nodig.  

    <p>Ik maak de verpakking van de cactusgummen open. In de winkel leken ze zó leuk dat ik ze wel móest kopen. Pas nu realiseer ik me dat ik al best veel gummen heb. En dat ik niet eens met potlood schrijf! Bij de ijsvormpjes die ik uit een andere tas haal, is het niet anders. Ik maak nooit zelf ijs want bij de ijssalon is het lekkerder. Aan mijn nieuwe notitieblokje in de vorm van een hamburger heb ik ook niet zo veel. In mijn kast ligt een hele stapel lege boekjes. Hoe kan het toch dat als ik ‘voor de lol’ een winkel in loop, ik er altijd met tassen vol gekke spullen weer uitkom?</p>
<h3>Keuze, keuze, keuze…</h3>
<p>Tegenwoordig is er steeds meer keuze in eigenlijk alles. Meer verschillende soorten chocolade, meer telefoonhoesjes, maar ook meer gummen en andere dingen die je eigenlijk niet nodig hebt (schoentjes voor je hond bijvoorbeeld). Daarnaast kunnen fabrikanten steeds beter peilen wat klanten aantrekkelijk vinden. Dus zo raar is het niet dat ik steeds maar weer verleid word. Wanneer ik de winkel instap, wordt mijn aandacht direct gegrepen door het schap met 'mega-aanbiedingen'. Wanneer ik een tijd later lang moet wachten bij de kassa, wroet ik automatisch door de leuke kassakoopjes en koop ik uit verveling nog maar twee extra puzzelboekjes. 'Ze' hebben me in hun greep.</p>
<h3>Oplossing</h3>
<p>Mijn koopgedrag moet veranderen en ik ben vast niet de enige voor wie dat geldt. Ik ben gaan zoeken naar een oplossing en kwam uit bij de volgende tips:</p>
<p><strong>1. </strong>Ga de winkel niet in! Dan bespaar je jezelf de pijn van het moeten-laten-liggen. Als je de leuke dingen niet ziet, heb je ook geen drang om ze te willen kopen.<br><strong>2. </strong>Maak een lijstje met dingen die je wél nodig hebt als je een winkel bezoekt en wijk daar niet vanaf.<br><strong>3.</strong> Spreek me jezelf af dat je onder een bepaald budget moet blijven. Dan blijven de onzinaankopen binnen de perken.<br><strong>4. </strong>Schrijf de naam van elke onzinaankoop op een briefje en plak dat op je bureau. Als dat bedolven ligt onder de briefjes, word je vanzelf geconfronteerd met je koopziekte en doe je er hopelijk iets aan.</p>
<p>Tussen mijn oude schoolspullen zoek ik naar een potlood om die gummen op de één of andere manier toch nuttig te maken. Misschien ga ik de komende weken maar niet meer de deur uit, zodat ik geen enkele winkel hoef te zien. Vervelen hoef ik me dan niet. Ik heb tenslotte nog wat tassen vol prularia liggen die uitgepakt moeten worden.</p>  
