---
id: 1973f2471f2b46868b1e378ae3650d8d
type: post
layout: post
title: "Geen 112"
permalink: /blog/geen-112/
date: 2022-05-11T19:16:41.067Z
author: 7biA1WiYB
excerpt: "In geval van nood bel je 112. Dat hebben mijn ouders me van jongs af aan geleerd. Maar als je in het grensgebied met Duitsland of België woont, is dat niet zo simpel.   "
seo:
  description: "Geen 112"
  title: "Geen 112"
---
In geval van nood bel je 112. Dat hebben mijn ouders me van jongs af aan geleerd. Maar als je in het grensgebied met Duitsland of België woont, is dat niet zo simpel.   

    <p>Het bereik is daar namelijk heel slecht en dan is het haast onmogelijk om het alarmnummer te bereiken. Dat kan natuurlijk niet. Stel je voor dat er iemand op sterven ligt. Dan heb je toch geen tijd om naar een plek te gaan waar wél bereik is. In zo'n geval telt iedere seconde. <br><br>RTV Noord, de regionale omroep van Groningen (waar ik woon), is op eigen initiatief de actie 'Geen 112' begonnen om in kaart te brengen hoeveel mensen last hebben van dit probleem. Er zijn inmiddels ruim 130 meldingen binnen. Dat zijn er dus 130 te veel. <br><br>Volgens minister Opstelten is het ondoenlijk om 100% dekking van het mobiele netwerk in Nederland te krijgen, maar dat is natuurlijk onzin. We leven niet in een extreem bergachtig landschap, zoals Oostenrijk, dus hinder van bergen of weer is er nauwelijks. Het probleem ligt bij de providers, die niet bereid zijn om 100% dekking te garanderen. Het is dus een pure geldkwestie en daar begint het dilemma. Wat is belangrijker? Geld of leven? Waarschijnlijk komen we daar nooit uit, maar dat er iets moet gebeuren is duidelijk.<br><br>En nu ga ik mijn oma even bellen. Oh wacht, geen bereik...</p>  
