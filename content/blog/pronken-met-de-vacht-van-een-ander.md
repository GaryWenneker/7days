---
id: 9456dd30f29f4e8bbf471d4e658a1045
type: post
layout: post
title: "Pronken met de vacht van een ander"
permalink: /blog/pronken-met-de-vacht-van-een-ander/
date: 2022-05-11T19:16:41.067Z
author: 7biA1WiYB
excerpt: "Hij is terug van weggeweest: de bontkraag. Op mijn school paraderen medeleerlingen door de gang, gehesen in een dure jas met als finishing touch een dode coyote, dan wel een poolvos. Ook op straat vliegen de kragen me om de oren. Is dit een nieuw statement? Hoe het ook zij, het groeiende aantal kragen - echt of nep - zette mij, al jaren fanatiek vegetarisch falafelvriend, aan het denken.  "
seo:
  description: "Pronken met de vacht van een ander"
  title: "Pronken met de vacht van een ander"
---
Hij is terug van weggeweest: de bontkraag. Op mijn school paraderen medeleerlingen door de gang, gehesen in een dure jas met als finishing touch een dode coyote, dan wel een poolvos. Ook op straat vliegen de kragen me om de oren. Is dit een nieuw statement? Hoe het ook zij, het groeiende aantal kragen - echt of nep - zette mij, al jaren fanatiek vegetarisch falafelvriend, aan het denken.  

    <p>Vanaf de jaren 70 kwam er steeds meer ophef over het dragen van bont. Het dierenleed kwam in de publiciteit en resulteerde in een verbod op bontfokkerijen. De bontmantel werd <em>not done </em>en mijn oma durfde haar jas niet meer aan uit angst op straat beklad te worden met verf. Wat heeft dan gezorgd voor de terugkeer van bont, ditmaal in de vorm van een kraag?</p>
<p><strong>Zonder doel</strong><br>Vanuit landen met extreme winters waarmee de onze vergeleken niets is, zoals Canada, kwamen steeds meer merken naar ons kleine landje. In tegenstelling met bijvoorbeeld leer, dient de bontkraag geen enkel doel; het houdt je bijvoorbeeld niet bijzonder warm of droog. Zeker de neppe niet.</p>
<p>Integendeel, één plensbui en de natte vacht zal je de gehele verdere dag de rillingen bezorgen. Daarnaast is leer een bijproduct van de vleesindustrie (zeg maar: de restjes), terwijl het verwerken van dieren tot kragen een industrie op zich is.</p>
<p><strong>Waarom?</strong><br>De meeste mensen weten hoe dieren worden behandeld, en de foto´s van anaal geëlektrocuteerde vosjes zijn algemeen bekend. Wat is dan de reden voor de populariteit van deze gewelddadige modetrend?</p>
<p>Een van de grootste oorzaak van deze dode dierentrend is volgens mij de prijs die je mensen klakkeloos betalen voor hun jas. Met het vermoorden van een dier valt namelijk veel geld te verdienen. Voor een kraag en een merk betaal je al gauw meer dan 600 euro. Draait het dan allemaal om status? Willen wij, in ons welvarende kikkerlandje, zo opscheppen met onze rijkdommen, dat we dat doen in de vorm van jassen en de opoffering van duizenden onschuldige diertjes?</p>
<p><strong>Zielig voor de dieren?</strong><br>Nee, nu schrijf ik dit niet omdat ik deze knuffelachtige (knaag)diertjes zo zielig vind. Het zijn de bontkraagdragers voor wie ik medelijden voel, die denken het recht te hebben het leven van een ander af te pakken, enkel omdat dieren niet het vermogen het zich te verzetten. En waarom?</p>
<p>Nu zijn veel van de kragen die je ziet op straat nep. En natuurlijk zijn imitatiekragen en echte bontkragen niet hetzelfde. Maar de boodschap die ermee afgegeven wordt wel. Namelijk dat het oké is om met een halve hond in je nek rond te lopen. Dat is het niet. Dus roep ik hierbij iedereen op: laat de bontkraag geen statussymbool worden!</p>
<p>Daarom vul ik nu mijn supersoaker met paarse verf. Op naar school. De eerstvolgende kraag gaat eraan.</p>
<p><em>Meer blogs lezen van Sophia (14)? Klik <a href="https://original.sevendays.nl/users/sophia-van-lil">hier</a> voor haar archief.</em></p>  
