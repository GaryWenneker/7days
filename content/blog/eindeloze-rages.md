---
id: 43190a13c8fd4ed8a854cd61b858c32e
type: post
layout: post
title: "Eindeloze rages"
permalink: /blog/eindeloze-rages/
date: 2022-05-11T19:16:41.067Z
author: 7biA1WiYB
excerpt: "Jij hebt er vast ook wel één, een fidget spinner. Spotgoedkoop en vermaak voor de hele dag. Terwijl ik dit schreef had ik er zelfs eentje naast mij liggen waar ik af en toe pauze voor nam of een flinke draai aan te geven.  "
seo:
  description: "Eindeloze rages"
  title: "Eindeloze rages"
---
Jij hebt er vast ook wel één, een fidget spinner. Spotgoedkoop en vermaak voor de hele dag. Terwijl ik dit schreef had ik er zelfs eentje naast mij liggen waar ik af en toe pauze voor nam of een flinke draai aan te geven.  

    <p>Het is net zoals Pokémon Go, of de loombands die hélemaal in waren. Een jaartje later heb je er alleen nog maar herinneringen aan en ligt de oude rage ergens in een hoekje. Hoe wordt nou eigenlijk zo'n dingetje opeens zo groot, en waarom waait het weer zo snel over?</p>
<p>Een rage (of hype) is gewoon ‘een door veel mensen gedeelde belangstelling of bezigheid die na korte tijd voorbij is.’ Het verspreiden is het belangrijkste onderdeel van een rage. In de twintigste eeuw ging dit heel langzaam en bleef de rage meestal maar beperkt tot bepaalde gebieden in de wereld. De afgelopen twintig jaar hebben we opeens te maken gehad met tientallen, misschien wel honderden, rages. Hoe? Social media.</p>
<h3>Het ontstaan</h3>
<p>Je kent ze vast nog wel: de Harlem Shake, Bottleflip, Mannequin, Ice Bucket, Planken, etc. Weet je nog waar je het voor het eerst zag? Waarschijnlijk op social media zoals Instagram, YouTube of misschien wel Facebook. Door de evolutie van mobiele telefoontjes heb je zo een grappig filmpje online. Als je een beetje veel volgers hebt denkt iedereen ‘Grappig, dat kan ik ook weleens doen.’ En voilà er is een rage ontstaan.</p>
<p>Maar hoe zit het nou met fidget spinner en loombands? <em>Advertising done right.</em> Natuurlijk geldt het niet voor al het rage-speelgoed, maar je kent natuurlijk wel dat ene kind die alles van reclames koopt. Datgene van de reclame blijkt leuk te zijn als je er één keer mee speelt en je wilt het ook. Vervolgens heeft iedereen het om je heen en wil je natuurlijk niet buiten de boot vallen; straks wordt je gezien als een loser.</p>
<h3>​BÈÈÈÈÈÈH</h3>
<p>Het is simpel ‘schapengedrag’. Je wil bij de kudde horen en niet het zwarte schaap zijn. Het gedrag is eigenlijk heel normaal en menselijk, want mensen zijn weer gezelschapsdieren en willen geen loners zijn.</p>
<p>Welke rage staat nu voor de deur? Te wachten op grijpgrage kindertjes? Wordt het een waardeloos stuk speelgoed? Een baksteen? Of een nieuwe challenge zoals The Floor is lava? Je zal het wel weten over een weekje. Voor nu kan je nog lekker blijven draaien met je fidget spinner terwijl je de oeroude <em>bottleflip challenge</em> aan het doen bent.</p>
<p><em>Thijs is een 16-jarige pannenkoekenfan en een superscout met tien(!) jaar ervaring. Hij sport drie keer per week en knutselt graag, op zijn manier: hij maakt bijvoorbeeld een powerbank in een Fisherman's Friends-blikje, een luchtpistool of een brandende laser. Je kunt deze jongen dus maar beter te vriend houden... </em><a href="https://original.sevendays.nl/users/thijs-van-reeuwijk"><em>Lees hier meer van zijn blogs</em></a><em>.</em></p>  
