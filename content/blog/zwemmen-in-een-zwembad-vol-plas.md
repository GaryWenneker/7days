---
id: 175c063093904a559e598cdfff3ebcb5
type: post
layout: post
title: "Zwemmen in een zwembad vol... plas?"
permalink: /blog/zwemmen-in-een-zwembad-vol-plas/
date: 2022-05-11T19:16:41.067Z
author: 7biA1WiYB
excerpt: "Zwemmen in het zwembad. Je moet toch wat met deze hitte. Ik zwem het liefst in plassen of meertjes, maar daar heeft de geniepige blauwalg zich genesteld. Dus nu kan ik niets anders dan mijn lichaam verplaatsen naar het binnenzwembad in mijn buurt. Daar zit tenminste geen alg.  "
seo:
  description: "Zwemmen in een zwembad vol... plas?"
  title: "Zwemmen in een zwembad vol... plas?"
---
Zwemmen in het zwembad. Je moet toch wat met deze hitte. Ik zwem het liefst in plassen of meertjes, maar daar heeft de geniepige blauwalg zich genesteld. Dus nu kan ik niets anders dan mijn lichaam verplaatsen naar het binnenzwembad in mijn buurt. Daar zit tenminste geen alg.  

    <p>Met mijn Action-tas worstel ik me een kleedhokje binnen en kom er vijf minuten later helemaal ready uit. Ik stap door de flappen die de kleedkamers van het zwembad scheiden en word direct omarmd door chloorlucht. Ach, dan is het water tenminste schoon. Het alarm gaat: tijd voor golven. Gelukkig is het water alles behalve koud, zodat ik er in één keer in kan plonzen.</p>
<h3>Veiliger dan...</h3>
<p>Met nog 2319 anderen drijf ik in het water en ga ik omhoog en omlaag. Bij elke hoge golf streelt de bovenarm van mijn achterbuurvrouw langs mijn nek en mijn keel wordt zes maal overladen met chloormoleculen. Verder is het best leuk. Veiliger dan de zee in ieder geval.</p>
<p>Na het golfkwartiertje trek ik wat baantjes en loop ik naar de winkel om een waterijsje te kopen. Ik neem plaats op het terras waar een man in zwarte Speedo zit te praten met een vrouw die net een patatje heeft gehaald. ‘Wist je dat er zo’n 75 liter plas in een groot zwembad zit?’, zegt hij op het moment dat zij een patatje in haar mond steekt.</p>
<h3>75 liter plas</h3>
<p>Het enige wat ik denk is: zit hij haar nu in de zeik te nemen? 75 liter, hoe komt hij erop? Heeft dat op Facebook gestaan ofzo? Het zweet breekt me uit en ik pak toch maar snel mijn smartphone. De man zeikt niet, hij heeft gelijk. Het klopt echt!</p>
<p>Zwemmen in het zwembad. Het heeft zo zijn voordelen. Er zijn geen algen, het water is gereinigd met chloor, het is veiliger dan de zee. Die 75 liter urine krijg je er als bonus bij. Nou: heb ik toch nog in een plas gezwommen.</p>  
