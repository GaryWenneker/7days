---
id: 417896fcbb344d078a382d019c7107d1
type: post
layout: post
title: "Lieve wiskunde..."
permalink: /blog/lieve-wiskunde/
date: 2022-05-11T19:16:41.067Z
author: 7biA1WiYB
excerpt: "Na lang zwoegen voor mijn wiskundeproefwerk, heb ik het gehad met dat vak. Ik heb gehoord dat erover schrijven dé manier is om je emoties kwijt te raken. Dus ik waag bij deze een poging.  "
seo:
  description: "Lieve wiskunde..."
  title: "Lieve wiskunde..."
---
Na lang zwoegen voor mijn wiskundeproefwerk, heb ik het gehad met dat vak. Ik heb gehoord dat erover schrijven dé manier is om je emoties kwijt te raken. Dus ik waag bij deze een poging.  

    <p>Graag zou ik deze brief schrijven om te zeggen dat ik altijd op je kan rekenen. Dat we, ondanks wat breuken in onze relaties, we al onze problemen kunnen oplossen. Dit is helaas niet het geval.</p>
<p>Elke keer als wij een oplossing hebben gevonden voor onze problemen, doe jij er weer een schepje bovenop, en dan is het mijn taak om maar te blijven proberen totdat ik snap wat je hebt gedaan? Het is elke keer hetzelfde liedje, en het wordt er niet leuker op. De zin: ‘Meneer van Dale wacht op antwoord’, komt me dan ook aardig m'n neus uit.</p>
<p>En Meneer van Dale is niet de enige. Altijd als jij er bent, moeten Pythagoras en Sos, Cas en Toa er ook per se zijn. Dus dan moet ik hen ook nog leren kennen. En geen van jullie geeft ooit antwoord op de vragen die ik stel! Moet ik echt alles zelf oplossen?</p>
<p>Met alle macht heb ik geprobeerd deze relatie te verbeteren, maar ik heb mijn limiet bereikt. Als je een grafiek zou maken van de kwaliteit van onze relatie, zou het hellingsgetal negatief zijn. Ik heb het gehad met jou en je obsessie met wortels.</p>
<p>Wiskunde, los in het vervolg je eigen problemen maar op.</p>
<p>Met (niet zo) vriendelijke groet,</p>
<p>Sanne</p>
<p><em>Sanne is een grote Engeland-fan (15) die historische gebouwen en verhalen geweldig vindt, maar tijdens haar les geschiedenis wel in slaap kan vallen. 'Toch maar goed dat ik de bètavakken heb gekozen.' Wil het allerliefst later schrijfster worden. Maar medisch onderzoeker lijkt haar ook wel wat. </em><a href="https://7dagen.netlify.app/users/sanne-van-der-sterren"><em>Lees meer blogs van Sanne</em></a><em>.</em></p>  
