---
id: 2bbf68bed44a4a529d8a09bae121228c
type: post
layout: post
title: "Waarom meer vervelen zorgt voor betere nachtrust"
permalink: /blog/waarom-meer-vervelen-zorgt-voor-betere-nachtrust/
date: 2022-05-11T19:16:41.067Z
author: 7biA1WiYB
excerpt: "Mijn wekker geeft aan dat het zeven uur ‘s ochtends is en ik voel de donkere kringen onder mijn ogen, zoals gewoonlijk. Sleep is for the weak, zei ik om drie uur ‘s nachts tegen mijn vrienden, die ook nog wakker waren. Ik weet dat ik te weinig slaap en dat het anders moet. Maar hoe doe dan?  "
seo:
  description: "Waarom meer vervelen zorgt voor betere nachtrust"
  title: "Waarom meer vervelen zorgt voor betere nachtrust"
---
Mijn wekker geeft aan dat het zeven uur ‘s ochtends is en ik voel de donkere kringen onder mijn ogen, zoals gewoonlijk. Sleep is for the weak, zei ik om drie uur ‘s nachts tegen mijn vrienden, die ook nog wakker waren. Ik weet dat ik te weinig slaap en dat het anders moet. Maar hoe doe dan?  

    <p><em>To be hones</em>t: ik vind laat opblijven oprecht fijn. Overdag voelt het alsof iedereen aan me trekt. Van deadlines voor een opdracht op school of voor een blog tot vrienden die vragen stellen over die toets van morgen, of over het leven. Of vriendinnen die gewoon iets leuks willen doen tot familie die het jammer vindt dat ik nooit thuis ben. Dat alles valt in de avond helemaal stil.</p>
<p>Dan is het klaar, dan hoef ik niets meer. Misschien nog een paar laatste woorden voor een opdracht of wat lezen voor een toets. Maar over het algemeen kan ik aan het eind van de dag zeggen dat het goed is geweest. Dan kan ik mijn hoofd leegmaken en rustig <em>De zin van het leven</em> van Fokke Obbema of <em>Nausea</em> van Sartre lezen.</p>
<h3>Stress verlagen</h3>
<p>Als ik meteen probeer te slapen nadat ik klaar ben, zit ik nog vol adrenaline en lukt het toch niet. Ik moet eerst mijn stressniveau verlagen om te kunnen gaan slapen. Daarnaast vind ik het leven veel te leuk, en veel te kort. Ik wil er alles uithalen wat erin zit. Ook al is genoeg slaap belangrijk. Ik wil niet zomaar afstand doen van mijn avonden. </p>
<h3>Verveling</h3>
<p>Joke Hermsen gaf in haar boek <em>Stil de tijd</em> een pleidooi voor verveling. Je moet het niet te druk hebben zodat je in contact kan komen met een niet-lineaire innerlijke tijd, zegt ze. Alleen dan is de mens vrij en kan hij inspiratie vinden. Ik vind dat idee mooi: je moet je kunnen vervelen om creatiever te worden.</p>
<p>Gisteren probeerde ik daarom om, nadat ik klaar was met leren voor m’n Spaans toets, níks te doen. Ik deed mijn telefoon uit en ben gaan zitten. Volgens Hermsen moet je eerst je besef van de tijd verliezen. Iets dat bij mij nog niet meteen gebeurde, maar toch hielp het. Het voelde alsof ik weer opnieuw kon beginnen: alsof mijn brein ge 'reset' was. Vannacht heb ik dan ook écht goed geslapen.</p>
<h3>Oplossing</h3>
<p>Het is eigenlijk best een mooi idee: meer rust plannen in je leven. Af en toe alles uitzetten, zodat je opnieuw kan beginnen. Mediteren schijnt goed te zijn en te helpen omdat je dan rust vindt. Zelf heb ik dat niet vaak gedaan, maar mijn beste vriendin helpt het erg. ‘Het is absoluut geen verveling,' vertelde ze. ‘Maar een vorm van concentratie die me heel erg helpt.’</p>
<p>Ik weet niet hoe vaak ik mijn best ga doen om me te vervelen: druk zijn vind ik namelijk leuk. Het is niet altijd productieve drukte trouwens, ik ben ook druk met leuke dingen zoals afspreken met vrienden. Het continue beschikbaar zijn hoort bij, en bij bijna iedereen in deze samenleving lijkt het wel. Ik ben graag actief en houd van nieuwe projecten en ideeën, maar er zitten dus ook nadelen aan. Zoals mijn slaaptekort. </p>
<p>Een volgende keer als ik merk dat ik weer te weinig heb geslapen, of overweldigd raak en niet meer kan voldoen aan alle verantwoordelijkheden, weet ik in ieder geval wat me te doen staat. Mezelf vervelen!</p>  
