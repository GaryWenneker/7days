---
id: ef91e2728fef4bdbb9efe6af0744c0ee
type: post
layout: post
title: "Verslaafd aan een hels apparaat"
permalink: /blog/verslaafd-aan-een-hels-apparaat/
date: 2022-05-11T19:16:41.067Z
author: 7biA1WiYB
excerpt: "Het was een verslaving die ik jarenlang had, maar die ik pas een paar maanden geleden ontdekte. Ik was verslaafd aan een hels apparaat. Mijn smartphone.  "
seo:
  description: "Verslaafd aan een hels apparaat"
  title: "Verslaafd aan een hels apparaat"
---
Het was een verslaving die ik jarenlang had, maar die ik pas een paar maanden geleden ontdekte. Ik was verslaafd aan een hels apparaat. Mijn smartphone.  

    <p>Ik zit in groep acht als ik mijn allereerste telefoon krijg. Eentje die zelfs een touchscreen en wifi heeft. Vol trots laat ik 'm aan mijn klas zien. Niet lang daarna ben ik één geworden met mijn telefoon op de leeftijd van nog maar tien jaar. En dat is het begin van een nieuw leven.</p>
<h3>Gevechten gefilmd</h3>
<p>Als ik klaar ben met de basisschool en ik eindelijk naar de middelbare school mag, raak ik daar in shock. De mobiele telefoons zijn overal op school aanwezig. In de aula als er weer eens wordt gevochten, of wanneer er weer cijfers bekend zijn van een bepaalde toets.</p>
<p>Ik doe er zelf net zo hard aan mee en loop vierentwintig uur per dag met mijn geliefde telefoon rond. Ik raak mijn smartphone nooit kwijt en ook ík kijk alleen nog maar naar dat ding.</p>
<h3><strong>Ontkenningsfase</strong></h3>
<p>Mijn verslaving wordt alsmaar erger en om me heen zie ik dat ik niet de enige ben die zeer gehecht is aan het ding. Mijn leraar Duits heeft ondertussen een nieuwe naam bedacht voor de telefoons: 'het helse apparaat', noemt-ie elk exemplaar. En het is strikt verboden om dit helse apparaat tevoorschijn te halen in de klas.</p>
<p>Van familie en vrienden krijg ik opmerkingen naar mijn hoofd geslingerd als 'ga toch eens van die telefoon af'. En na jaren van ontkenning krijg ik het eindelijk ook zelf door: Ik ben zwáár verslaafd en mijn leraar Duits leraar heeft al jarenlang gelijk. Het is inderdaad was een hels ding.</p>
<div class="kader">
<p><img class="kaderafbeelding" src="https://original.sevendays.nl/sites/default/files/ff.png"></p>
<p>Lees ook:<a href="https://original.sevendays.nl/lifestyle/9-tips-om-af-te-kicken-van-je-smartphone">9 tips om af te kicken van je smartphone</a></p>
</div>
<h3><strong>Aan alles komt een einde</strong></h3>
<p>Na jaren van 'mijn telefoon en ik tegen de wereld' besluit ik na lang twijfelen dat het tijd is voor een pauze. Het lukt me om mijn telefoon een tijdje weg te leggen en sindsdien zie ik opeens dingen die ik nooit eerder heb gezien. Zoals mensen die 'hoi' tegen je zeggen op de fiets of de mensen om je heen die meteen achter hun telefoon wegduiken.</p>
<p>Nu, weken later, lukt het me zelfs om naar dingen toe te gaan zonder mijn telefoon ook maar aan te raken. Ik kan eindelijk zeggen dat ik na jaren van mijn verslaving af ben.</p>
<p><em>Wil je meer lezen van <a href="https://original.sevendays.nl/users/maaike-wiersma">Maaike</a> (16)? Laatst schreef ze ook <a href="/node/9189">De grootste ergernissen tijdens Sint Maarten</a> en <a href="/node/9279">De vier fases van je fietstochten naar school</a>.</em></p>
  
