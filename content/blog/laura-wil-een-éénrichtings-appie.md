---
id: 91ac59096e09440f8915799c9340b8ea
type: post
layout: post
title: "Laura wil een éénrichtings-Appie"
permalink: /blog/laura-wil-een-éénrichtings-appie/
date: 2022-05-11T19:16:41.067Z
author: 7biA1WiYB
excerpt: "Er zijn bepaalde plekken in Nederland. Plekken waar je op een zaterdagmiddag liever niet wilt zijn. Gewoon, omdat ze niet leuk zijn. Of omdat die plekken echt veel te druk zijn op zaterdagmiddag. Of omdat ze levensgevaarlijk zijn. Combineer die drie en je krijgt de plek waar ik afgelopen zaterdag was: de Albert Heijn.   "
seo:
  description: "Laura wil een éénrichtings-Appie"
  title: "Laura wil een éénrichtings-Appie"
---
Er zijn bepaalde plekken in Nederland. Plekken waar je op een zaterdagmiddag liever niet wilt zijn. Gewoon, omdat ze niet leuk zijn. Of omdat die plekken echt veel te druk zijn op zaterdagmiddag. Of omdat ze levensgevaarlijk zijn. Combineer die drie en je krijgt de plek waar ik afgelopen zaterdag was: de Albert Heijn.   

    <p>Samen met mijn zusje logeer ik een weekend bij mijn oma. Na ons potje Rummikub besluiten we naar het winkelcentrum te gaan, om de boodschappen voor die avond te halen. <br><br><strong>Boodschappentrolley </strong><br>Ik loop met m'n oma's boodschappentrolley, en als ik heel behulpzaam alvast een boodschappenwagen wil gaan halen, begint de ellende al. Het kost mij welgeteld 14 minuten om, omringd door geërgerde mensen, uit te zoeken hoe ik die idiote trolley op de winkelwagen kan zetten. Pas als dat gebeurd is, zijn we eindelijk klaar om echt naar binnen te gaan. <br>Nou. Dat hadden we beter niet kunnen doen. Want op het moment dat ik die debiele winkelwagen eindelijk door een horde mensen weet te persen, ben ik mijn oma en zusje kwijt. Zoeken heeft in een overvolle winkel geen zin, dus ik parkeer mijn wagentje netjes langs de kant van het gangpad.<br><br><strong>Verkeersexamen </strong><br>Maar dan valt het me pas op dat 87% van het winkelend publiek ook met zo’n gigantische wagen loopt, dat de gangpaden eigenlijk wel heel smal zijn en dat iedereen blijkbaar vergeten is wat ze voor hun verkeersexamen geleerd hebben. Iedereen loopt kriskras door elkaar terwijl ik, met wagen en al, praktisch in de koeling geduwd word. En dan laat één of andere dwaas ook nog eens zeven pakjes boter van het rek vallen.<br><br>Daar! Ik zie mijn oma en zusje. Ik probeer langzaam en rustig mijn karretje richting mijn oma te bewegen. 'AU!' Botsing. 'Ja, sorry mevrouw, maar ik kwam duidelijk van rechts,' mompel ik terwijl ik haar weer overeind help. <br><br><strong>De oplossing </strong><br>Een leuke ervaring is het niet, nee. Maar terwijl ik naar de winkelwagenchaos kijk, komt plotseling de oplossing in me op: namelijk verkeersregels in de Albert Heijn. Zou het niet veel makkelijker zijn als bepaalde gangpaden éénrichtingsverkeer zijn? Of als er stoplichten zouden staan voor de kassa’s?<br><br>Dát is een Albert Heijn waar ik op een zaterdag durf te komen. </p>  
