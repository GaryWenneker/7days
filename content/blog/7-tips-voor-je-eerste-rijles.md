---
id: f25126bb7ebe4b25b15ac3a4b3ece150
type: post
layout: post
title: "7 tips voor je eerste rijles"
permalink: /blog/7-tips-voor-je-eerste-rijles/
date: 2022-05-11T19:16:41.067Z
author: 7biA1WiYB
excerpt: "Mijn eerste rijles vond ik zo spannend! Ik wist amper waar het gaspedaal zat en had geen idee hoe ik moest schakelen. Daarom 7 dingen die je móet weten voor je aan je eerste rijles begint.  "
seo:
  description: "7 tips voor je eerste rijles"
  title: "7 tips voor je eerste rijles"
---
Mijn eerste rijles vond ik zo spannend! Ik wist amper waar het gaspedaal zat en had geen idee hoe ik moest schakelen. Daarom 7 dingen die je móet weten voor je aan je eerste rijles begint.  

    <p><strong>1. Kies de juiste rijlesschool</strong><br>Rijscholen te over, maar welke kies je? Zelfs als je maar de keuze hebt uit twee is iene-miene-mutte niet de beste optie. Dus volg één of twee proeflessen voor je echt van start gaat.</p>
<p><strong>2. Koop rijlessen in een pakket </strong><br>Rijlessen zijn over sowieso duur. Kies daarom voor een pakket met daarin het aantal geschatte rijlessen. Je krijgt er vaak een gratis herexamen bij. Scheelt een hoop stress als je voor het eerst op moet.</p>
<p><strong>3. Oefen met je ouders</strong><br>Niet met rijden zelf natuurlijk, maar zij kunnen je alvast wel uitleggen waar het gaspedaal zit en hoe je moet schakelen. Zo stap je de eerste les niet volledig blanco achter het stuur.</p>
<p><strong>4. Voel je comfortabel bij je rijinstructeur </strong><br>Na twee proeflessen wist ik niet alleen welke auto ik het fijnst vond, maar ook bij welke rijinstructeur ik het meest op m’n gemak was. Niet onbelangrijk. Je zit toch heel wat uren samen in die auto.</p>
<p><strong>5. Ben niet bang om fouten te maken </strong><br>Het woord ‘rijles’ zegt het al: je moet het nog leren dus je mag ook fouten maken. Het is echt niet erg als de auto een keer afslaat of dat je de juiste versnelling niet kunt vinden. De instructeur zit niet voor niets naast je om te helpen.</p>
<p><strong>6. Als je iets niet snapt, vraag het meteen </strong><br>Gasgeven, remmen, schakelen, spiegelen. Aaaaah, je krijgt een hoop informatie tijdens de eerste lessen. Ben je de draad even kwijt, vraag het meteen. Ook al loop je net te klungelen met invoegen op de snelweg.</p>
<p><strong>7. Volg theorie en praktijk samen </strong><br>Het lijkt handig: met je theorie-examen op zak achter het stuur kruipen. Maar in het examen zitten een aantal inschattingsvragen die je beter kunt maken als je al eens gereden hebt. En doe je heel lang over je praktijk dan moet je je theorie weer opnieuw. Beter dus om even te wachten met dat theorie-examen.</p>
<p>En dan nog een laatste tip: geniet. Rijden is echt heel leuk en is het zeker een stap naar meer zelfstandigheid.</p>  
