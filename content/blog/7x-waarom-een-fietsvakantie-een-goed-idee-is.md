---
id: 842a323db9144dbdb57e953eca1e9d04
type: post
layout: post
title: "7x waarom een fietsvakantie een goed idee is"
permalink: /blog/7x-waarom-een-fietsvakantie-een-goed-idee-is/
date: 2022-05-11T19:16:41.067Z
author: 7biA1WiYB
excerpt: "Ik had nog nooit gekampeerd en om dat van mijn bucketlist af te kunnen strepen, ging ik vorige zomer met een vriendin een paar dagen weg op fietsvakantie. Ik kan je vertellen: dat was echt een superervaring!  "
seo:
  description: "7x waarom een fietsvakantie een goed idee is"
  title: "7x waarom een fietsvakantie een goed idee is"
---
Ik had nog nooit gekampeerd en om dat van mijn bucketlist af te kunnen strepen, ging ik vorige zomer met een vriendin een paar dagen weg op fietsvakantie. Ik kan je vertellen: dat was echt een superervaring!  

    <p>'s Ochtends gingen we in alle vroegte van huis weg. Op naar de Utrechts Heuvelrug voor een verblijf van twee nachten in een tentje. Mijn vriendin had de tent op haar fiets gebonden. Ik had de slaapspullen in mijn linkerfietstas, het kookgerei in mijn rechtertas en nog een matje achterop. Ons doel? Echt back-to-basic gaan. Je vraagt je vast af: wat is er nu leuk aan een fietsvakantie in Nederland? je moet alles meesjouwen en dan het weer hier... Maar geloof me. Met deze zeven tips wordt het onvergetelijk.</p>
<p><strong>1. Locatie</strong></p>
<p>Stel jezelf een doel van hoeveel kilometer je wilt fietsen. Zoek in die straal een locatie en eindbestemming en ga op zoek naar een leuke camping. Je kunt ervan uitgaan dat de gemiddelde fietssnelheid 15 km/u is. De fietstocht naar de Utrechtse Heuvelrug zou voor ons circa 4 uur duren, maar met pauzes erbij kom je pas aan het eind van de middag op de eindbestemming. En als de zon fel schijnt, fiets je vast minder hard en denk er dan ook aan dat je liever ’s ochtends rijdt in plaats van op het warmste moment van de dag.</p>
<p><strong>2. Route </strong></p>
<p>Een fietsroutekaart is makkelijk online te vinden (bijvoorbeeld via <a href="http://Fietsroutenetwerk.nl" target="_blank"><em>Fietsroutenetwerk.nl</em></a>) en te printen (<a href="https://7dagen.netlify.app/nieuws/boete-van-95-euro-voor-appen-op-de-fiets">niet op je telefoon</a> als je op de fiets zit natuurlijk, da’s gevaarlijk!). Zo spijker je ook je kaartleesskills nog eens bij! En anders kun je de weg altijd vragen. </p>
<p><strong>3. Spullen</strong></p>
<p>Als je zelf geen kampeerspullen hebt, vraag dan rond want je kunt vast van alles lenen. Waarschijnlijk is er in je omgeving wel iemand die een tentje en kookgerei heeft. Kampeerspullen zijn een stuk lichter dan bijvoorbeeld die gietijzeren wok die thuis in het keukenkastje staat. Als je alles op de fiets mee moet nemen, zijn de mogelijkheden van wat je mee kunt sjouwen beperkt.</p>
<p><strong>4. Dichtbij en toch weg </strong></p>
<p>Een voordeel van zo’n fietsvakantie is dat je het gevoel hebt lekker weg te zijn – weg van thuis, school en je ouders – maar mocht de nood aan de man zijn, dan ben je ook zo weer thuis. Tip: neem je ov-chipkaart mee, voor het geval je liever met het ov naar huis gaat.</p>
<p><strong>5. Kamperen</strong></p>
<p>Eigenlijk kan iedereen kamperen - bij elke tent zit ook een handleiding. Wel is het handig om alvast thuis in de tuin te oefenen met die opzetten. Lukt het op de camping dan toch niet, vraag dan een andere campingbewoner om hulp! Zo maak je meteen vrienden.</p>
<p><strong>6. Gezellig</strong></p>
<p>Je kunt de hele dag door lekker babbelen: op de fiets, in de tent, tijdens de afwas… Als je samen gaat, heb je altijd gezelschap en een gesprekspartner. Zorg ervoor dat je met iemand een vakantie plant die jou goed ligt of die je al wat langer kent. Je zit dicht op elkaars lip en moet de ander wel kunnen tolereren. Ook als hij of zij een ochtendhumeur heeft of als het even tegenzit.</p>
<p><strong>7. Fietsen </strong></p>
<p>Fietsen en kamperen is een combinatie die veel voorkomt. Maar ben je niet zo'n kampeerder dan kun je ook naar een hostel fietsen, of naar je oma. De mogelijkheden zijn eindeloos als je de fiets als vervoersmiddel neemt en gelukkig hebben wij in Nederland allemaal wel een fiets en prima fietspaden. Het is een goedkope manier van reizen, niet belastend voor het milieu én je krijgt er gratis lichaamsbeweging bij. Nu maar hopen dat je band niet lek gaat… al moet je wel goed voorbereid op weg gaan en zo'n repareersetje meenemen!</p>  
