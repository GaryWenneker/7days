---
id: ea7c30eabf2f4dfab6536f37bb3329e7
type: post
layout: post
title: "Viva la Taylor"
permalink: /blog/viva-la-taylor/
date: 2022-05-11T19:16:41.067Z
author: 7biA1WiYB
excerpt: "Ze hielp een fan een deel van haar schulden afbetalen, ze nam een groep kinderen naar een speelgoedwinkel, ze komt regelmatig op voor de rechten van vrouwen, maar in de media staat ze er vooral om bekend al haar nummers te baseren op beëindigde relaties. Is dat niet wat de meeste artiesten doen? Tijd om het imago van Taylor Swift recht te zetten.   "
seo:
  description: "Viva la Taylor"
  title: "Viva la Taylor"
---
Ze hielp een fan een deel van haar schulden afbetalen, ze nam een groep kinderen naar een speelgoedwinkel, ze komt regelmatig op voor de rechten van vrouwen, maar in de media staat ze er vooral om bekend al haar nummers te baseren op beëindigde relaties. Is dat niet wat de meeste artiesten doen? Tijd om het imago van Taylor Swift recht te zetten.   

    <p>Ik moet toegeven dat ik tot een aantal maanden geleden ook een aanhanger was van de anti-Taylor-beweging. Ik ben daar zeker niet trots op. Maar ik heb er, samen met vele anderen, wel een verklaring voor, namelijk kranten- en nieuwssitekoppen als deze:</p>
<p><div class="media media-element-container media-default"><div id="file-50" class="file file-image file-image-png">

        
  
  <div class="content">
    <img height="52" width="400" class="media-element file-default" src="https://original.sevendays.nl/sites/default/files/taylor1.5.png" alt="">  </div>

  
</div>
</div>
<p>'Taylor Swift verschijnt heel sexy op het X-Factor-podium in een superstrakke zwarte outfit', is vrij vertaald de kop van roddelkrant Mirror. Dan denk je waarschijnlijk aan een nietsverhullend jurkje waar haar borsten en billen bijna uitvallen, maar <a href="http://i3.mirror.co.uk/incoming/article2673899.ece/alternates/s615b/Taylor-Swift.png">dit</a> is de outfit waar de tabloid het over heeft. Dat is letterlijk de minst schokkende set kleren die iemand aan kan doen. Dit artikel slaat dus helemaal nergens op.</p>
<p><strong>Taylor-memes</strong><br>En dan dit soort ‘memes’ (ugh, memes):</p>
<p><div class="media media-element-container media-default"><div id="file-51" class="file file-image file-image-jpeg">

        
  
  <div class="content">
    <img height="513" width="400" class="media-element file-default" src="https://original.sevendays.nl/sites/default/files/taylor2.jpeg" alt="">  </div>

  
</div>
</div>
<p><br>'Ik kan niet wachten om een liedje te schrijven over onze break-up', staat er bij de foto van iets wat op een allereerste date lijkt. Dat Taylor altijd nummers over haar verbroken relaties schrijft, krijgt ze bij het minste of geringste te horen. </p>
<p>Om de één of andere reden zijn de media geen groot liefhebber van Taylor. Hoe dat precies komt, weet ik niet. Wat ik wel weet, is dat veel media seksistisch zijn, wat hier inhoudt dat vrouwen snel het slachtoffer worden van kritiek op het gebied van kleding en 'sletterigheid'.</p>
<p><strong>Lief en sympathiek</strong><br>Maar sinds ik haar volg op <a href="http://taylorswift.tumblr.com">tumblr</a>, weet ik dat Taylor in werkelijkheid een ontzettend lief en sympathiek persoon is. Ze reageert vaak en uitgebreid op de berichten die ze krijgt van fans, ze bekommert zich om haar achterban en ze deelt bijvoorbeeld de tekeningen die fans voor haar hebben gemaakt. </p>
<p>Aan de andere kant kan ze ook goed omgaan met kritiek. Ze negeert commentaar meestal, en als iemand haar vraagt wat ze van bijvoorbeeld een plaatje als hierboven vindt, geeft ze een duidelijk antwoord, waarin ze zelf niemand bekritiseert.</p>
<p><strong>Niet mijn smaak</strong><br>Qua muziek heb ik niet zoveel te zeggen over Taylor. Ik luister er niet naar omdat het niet mijn smaak is. En omdat ik er niet naar luister, ga ik mijn mening er ook niet over geven. Het heeft wel even geduurd voordat ik op die manier ben gaan nadenken, maar ik weet nu dat het belangrijk is niet zomaar je mening uit te spreken als je niets hebt om die op te baseren. </p>
<p>'Ik lees op 9GAG dat Taylor Swift alleen maar jongens datet om ze te dumpen, opdat ze daarover weer nummers kan schrijven die haar geld opleveren' is geen goed argument om te stellen dat al haar muziek 'slecht' is. Ik raad sowieso aan om 'Ik lees op 9GAG…' uit je redevoeringen weg te laten.</p>
<p><strong>Vooroordelen aan de kant</strong><br>Vooroordelen heeft iedereen altijd en overal. Ook ik ben geen uitzondering. Het gaat er dan ook niet om ernaar te streven ze niet te hebben, want dat is onmogelijk. Het gaat om de kunst je vooroordelen aan de kant te schuiven en je open te stellen voor dingen die jouw vooroordelen misschien wel tegenspreken.</p>  
