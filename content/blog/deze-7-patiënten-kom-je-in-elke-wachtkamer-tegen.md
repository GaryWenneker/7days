---
id: 66bc889d25c44d52bb6a7c37baaeaf06
type: post
layout: post
title: "Deze 7 patiënten kom je in elke wachtkamer tegen"
permalink: /blog/deze-7-patiënten-kom-je-in-elke-wachtkamer-tegen/
date: 2022-05-11T19:16:41.067Z
author: 7biA1WiYB
excerpt: "Of je nou naar de tandarts, de oogarts of de huisarts moet, je ontkomt er niet aan: wachten in de wachtkamer. En met jou de meest vreemde, bijzondere en bizarre figuren. Hieronder de zeven opvallendste wachtkamertypes op een rij.  "
seo:
  description: "Deze 7 patiënten kom je in elke wachtkamer tegen"
  title: "Deze 7 patiënten kom je in elke wachtkamer tegen"
---
Of je nou naar de tandarts, de oogarts of de huisarts moet, je ontkomt er niet aan: wachten in de wachtkamer. En met jou de meest vreemde, bijzondere en bizarre figuren. Hieronder de zeven opvallendste wachtkamertypes op een rij.  

    <p><strong>1. De staarder</strong><br>Terwijl ik op mijn smartphone mijn overvolle agenda bekijk, voel ik de ogen van mijn buurman in mijn zij prikken. Ik kijk af en toe even onopvallend naar links en merk dat hij me onafgebroken aanstaart. Ik ga even staan, pak een tijdschrift en ga weer zitten, in de hoop dat hij nu ergens anders naartoe kijkt. Niet dus.</p>
<p><strong>2. De oude bekenden</strong><br>Een jonge vrouw komt binnen en kijkt verrast naar een andere vrouw: ‘Hee, jij hier? Hoe is het? Ik zag je zoon pas nog, wat is hij groot geworden! Werk je nog steeds in Amsterdam?’ Ik kijk van de één naar de ander. ‘Ja, maar nu ben ik er tijdelijk uit, ik heb veel last van darmklachten. Zijn zestien laxeerpillen in een week te veel? Jij had vroeger toch ook last van verstopping?’ Ze kijkt afwachtend naar de ander. Ik heb geen keus, ik moet alles aanhoren…<br><br><strong>3. Het jankkindje</strong><br>Met een geërgerd gezicht kijk ik naar een jochie dat wild beweegt op de schoot van zijn moeder. Het kind maakt aanstalten iets te gaan zeggen, maar vervolgens brult hij zo hard hij kan. Alle wachtkamerpatiënten schrikken op en staren het jochie aan. De sirene houdt maar niet op en de brandweer staat nog net niet voor de deur.</p>
<p><strong>4. De beller</strong><br>'Hey, met mij! Jazeker… Nee… Echt… Ik zei het toch… Wat zeg je? Oh, nee je meent het. Haal jij even de boodschappen? Chips, cola, wc-papier... wel die zachte! Fruit? Doe maar peer. O ja en die perenijsjes zijn zo lekker. Duur? Welnee. Ik betaal…oh ik moet hangen. Doc komt zo. O ja, en vergeet de pindakaas niet.'<br><br><strong>5. De rochelaar</strong><br>'Wehhhhhhhhhhhhhhhhhhhhhhhhoehhhgg. Proest. Kuch, kuch. Wehhhoehhhg.'<br><br><strong>6. De stille(n)</strong><br>Ernstig stil is het soms ook. Je kunt elkaar horen ademen. Elkaars zweet ruiken, bovendien. Als er iemand binnenkomt wordt de stilte enkele secondes onderbroken door voetstappen, het open en dicht doen van een deur en wat gegroet of gegrom. Daarna is het weer muisstil.<br><br><strong>7. De praters waar je precies tussen zit</strong><br>Links van me zit een oude vrouw en rechts van me komt een oude meneer zitten. Ze groeten elkaar en beginnen een gesprek, allebei voorover gebogen, omdat ik ertussen zit. Ik volg hun gesprek over koetjes en kalfjes en ga weer voorover zitten. Ze leunen naar elkaar toe omdat ik ertussen zit en ik ruik de slechte adem van beide mensen. Ongemakkelijk schuif ik heen en weer, en o wat ben ik blij, als de dokter eindelijk komt en mijn naam noemt…</p>  
