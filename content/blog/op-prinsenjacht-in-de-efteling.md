---
id: 52e635e7fd99475b834ea8ec8a3fa9f0
type: post
layout: post
title: "Op prinsenjacht in de Efteling"
permalink: /blog/op-prinsenjacht-in-de-efteling/
date: 2022-05-11T19:16:41.067Z
author: 7biA1WiYB
excerpt: "Lieve jongens, meisjes, draken en kabouters, vandaag ga ik jullie een bijzonder sprookje vertellen. En luister goed kindertjes, misschien zit er wel een moraal in het verhaal...   "
seo:
  description: "Op prinsenjacht in de Efteling"
  title: "Op prinsenjacht in de Efteling"
---
Lieve jongens, meisjes, draken en kabouters, vandaag ga ik jullie een bijzonder sprookje vertellen. En luister goed kindertjes, misschien zit er wel een moraal in het verhaal...   

    <p>'Lang, lang geleden, in een land hier ver vandaan, leefde een zestienjarige prinses: Hannalinde Roosmalia. Op een stormige herfstdag keek ze de kasteeltuin in. Plotseling besefte ze dat er iets miste: tussen de zilveren Peugeot-koets en haar groene Batavus-pony was nog een lege plek. Moest daar geen een knappe 'prins op het witte skatebord' zijn vehicle plaatsen?<br><br>Onthutst stuurde ze een postduifje naar haar vriendin Suzannaurelia: 'OMG Suzannau, bedenk me net dak geen prins heb.. what to do?' Gelukkig wist Suzannaurelia raad en kwam snel aanrijden in haar pompoen. ‘Hannalinde, we gaan op prinsenjacht. In de Efteling!<br><br>In het Sprookjesbos vroegen de meisjes of iemand toevallig een wit skatebord had gezien, maar niemand kon helpen. Doornroosje, die ze nog kenden van de kleuterprinsessenopleiding, lag te pitten. Roodkapje haalde haar schouders op en mompelde iets over knappe wolven op scooters. Ezeltje Strekje wees hen erop dat ezels een veel veiliger vervoersmiddel zijn en de spiegel van Sneeuwwitje vertelde dat de schone prinses op dat moment in het modellenhuis van Eftelings Next Top Model zat, dus ook niet kon helpen. <br><br>Maar Hannalinde gaf de moed niet op: ergens moest toch een knappe prins zijn die groene ogen had en in een band zat en gevoelig was en nooit dronk en haar nog mooier vond dan Sneeuwwitje? <br><br>Helaas, bij Joris en de Draak waren alleen jengelende jongetjes te vinden (Joris zelf zat allang in Hollywood) en in de rij voor de Vliegende Hollander alleen gillende meisjes. Toen zelfs in het Land van Laaf niks aantrekkelijks te vinden was, keek Hannalinde Suzannaurelia bedroefd aan. ‘Laten we terug gaan, ik kijk wel of er een leuke op Prinder staat.’ <br><br>Plotseling verscheen de goede fee van All You Need is Friendship. ‘Hannalinde chickie,  je huilt toch niet om een boy? Your mascara is too expensive! Jij vindt je bæ nog wel, kijk eerst eens naar de friends om je heen!” Nog voor Hannalinde haar kon bedanken was ze alweer verdwenen. De prinses gaf Suzannaurelia een arm en samen gingen ze langs al hun dushis’s  in het Sprookjesbos.  <br><br>En een paar jaar later vond Hannalinde Roosmalia dé perfecte prins en ze trouwden samen en kregen heel lieve kinderen die nooit huilden én… ze leefden nog lang en gelukkig!'</p>  
