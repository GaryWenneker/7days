---
id: 22a41df9bfde4c59b633866fbc227d12
type: post
layout: post
title: "Pas op voor de brugzak"
permalink: /blog/pas-op-voor-de-brugzak/
date: 2022-05-11T19:16:41.067Z
author: 7biA1WiYB
excerpt: "Het gebeurt vlak voor de pauze, op de trap naar de kantine. Ik krijg een harde stoot in mijn gezicht en kukel nog net niet van de trap af. De dader blijkt geen levend mens, maar een rugzak. En niet zomaar een. Het gigantisch grote exemplaar dat gevreesd wordt door bijna iedereen die in de tweede of hoger zit: de brugzak. Zo’n immens grote met veel te veel overvolle vakjes. Meestal gedragen door een brugklasser.  "
seo:
  description: "Pas op voor de brugzak"
  title: "Pas op voor de brugzak"
---
Het gebeurt vlak voor de pauze, op de trap naar de kantine. Ik krijg een harde stoot in mijn gezicht en kukel nog net niet van de trap af. De dader blijkt geen levend mens, maar een rugzak. En niet zomaar een. Het gigantisch grote exemplaar dat gevreesd wordt door bijna iedereen die in de tweede of hoger zit: de brugzak. Zo’n immens grote met veel te veel overvolle vakjes. Meestal gedragen door een brugklasser.  

    <p>Geloof me, beste brugklassers en achtstegroepers: zo’n mega-tas is niet nodig. Je hoeft ’m echt niet vol stouwen met woordenboeken, atlassen, boeken en schriften voor de hele week. Een deel van die troep zal je bijna geen dag in je hele schoolcarrière nodig hebben. Die paar keer dat je bij aardrijkskunde een atlas nodig hebt, liggen er genoeg in het lokaal.</p>
<p><strong>Containertas</strong><br>Woordenboeken zijn hetzelfde verhaal en voor de rest van je spullen bestaan er kluisjes. Daar kun je elke pauze je tas legen en opnieuw vullen. Kluisjes waar zelfs je hele containertas in zou passen als het moet. Maar bovenal kluisjes waardoor die brugzak lekker in de winkel kan blijven liggen.</p>
<p>Of ben ik al te laat, achtstegroepers? Staat jouw brugzak nu al klaar in jouw kamer voor volgend schooljaar? Niks meer aan te doen dan, maak er maar iets van.</p>
<p><strong>Beertjes</strong><br>Hang er beertjes aan en wees een trotse brugger, trots op jouw veel te grote, veel te zware, veel te volle brugzak. Maar zodra je rugpijn krijgt, piep je wel anders.</p>
<p><em>Ga je bijna naar de brugklas? Onze pagina <a href="https://original.sevendays.nl/brugklas">Sevendays.nl/brugklas</a> staat bomvol slimme tips, interessant brugklasnieuws en grappige blogs die je klaarstomen voor de middelbare school. En misschien heb je ook wel iets aan onze speciale krant <a href="https://abonneren.sevendays.nl/abonneren/abonnementen/actiesmetderden/brugklasvoorbeginners">Brugklas voor Beginners</a>! </em></p>  
