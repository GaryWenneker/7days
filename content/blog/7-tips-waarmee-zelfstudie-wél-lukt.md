---
id: 10b525632a1842d499a05605eda9a4cf
type: post
layout: post
title: "7 tips waarmee zelfstudie wél lukt"
permalink: /blog/7-tips-waarmee-zelfstudie-wél-lukt/
date: 2022-05-11T19:16:41.067Z
author: 7biA1WiYB
excerpt: "De scholen zijn dicht en de wereld staat op zijn kop. Toch gaat het leven voor veel scholieren gewoon door. Leerstof moet nog steeds behandeld worden net als het maken van huiswerk. Iedere school doet dit op een andere manier, maar één ding is hetzelfde: je bent als scholier een stuk meer op jezelf aangewezen dan voorheen. En hoe doe je dat nou, zelfstudie?  "
seo:
  description: "7 tips waarmee zelfstudie wél lukt"
  title: "7 tips waarmee zelfstudie wél lukt"
---
De scholen zijn dicht en de wereld staat op zijn kop. Toch gaat het leven voor veel scholieren gewoon door. Leerstof moet nog steeds behandeld worden net als het maken van huiswerk. Iedere school doet dit op een andere manier, maar één ding is hetzelfde: je bent als scholier een stuk meer op jezelf aangewezen dan voorheen. En hoe doe je dat nou, zelfstudie?  

    <p>Ik liep in mijn eindexamenjaar tegen hetzelfde probleem aan, want door Pfeiffer moest ik plotseling mijn gehele laatste jaar in mijn uppie doen. Hier zijn 7 dingen die mij gigantisch geholpen hebben!</p>
<h3>1. Telefoon weg</h3>
<p>Nu denk je misschien: “ja ja, dat zal wel, dat zegt iedereen, maar ik heb hem nodig voor…” Dat was in ieder geval keer op keer mijn gedachte. En toch is dit het allerbelangrijkste! Je hebt ongeveer 8 minuten nodig om in de staat te komen waarin je je het beste kan concentreren. Kijk je op je telefoon? De 8 minuten beginnen gewoon opnieuw. Kijk je vier keer op je telefoon tijdens het leren? Je doet er 32 minuten langer over. Productief is anders. En al die dingen waar je je telefoon voor nodig hebt? Het grootste deel daarvan staat gewoon op je computer! Dus, voordat je begint, telefoon uit en naar de andere kant van de kamer - of beter nog, in een andere kamer of la. Maak met jezelf afspraken over hoe lang je minstens bezig moet zijn geweest - of wat je af moet hebben - voordat je toe bent aan een pauze en je dus even op je telefoon mag kijken.</p>
<h3>2. Samenvatten</h3>
<p>Minder uitleg, meer zelf lezen. Dat is de situatie nu. En hoe zorg je er dan voor dat je dat wat je leest, ook daadwerkelijk opneemt? Juist, door het op te schrijven! Als je voor het eerst zo’n tekst doorneemt, blijf jezelf dan afvragen: begrijp ik wat hier staat? Wat voor een vragen kan ik krijgen over deze stof? En zet dit op papier! Of je nou schrijft, tekent, of schema’s maakt, actief met een onderwerp bezig zijn, helpt bij het onthouden! En het kost je uiteindelijk nog minder tijd ook. Schaf hier een mooi notitieboekje voor aan! Dat maakt het én leuker én geeft je een grotere motivatie om de aantekeningen overzichtelijker te maken.</p>
<h3>3. Oefenen</h3>
<p>Naast lezen, samenvatten, tekenen en schema’s maken, leer ik altijd het beste door het maken van oefenopdrachten. Dit test of je de stof ook daadwerkelijk begrijpt. Iedere keer opnieuw volg ik dezelfde strategie: samenvatten, oefeningen maken zonder boek of samenvatting. Kom ik niet uit een opgave, spit ik door mijn samenvatting heen op zoek naar de theorie die ik nodig heb om de opgave te begrijpen. Staat dit er niet in? Dan pas pak ik mijn boek erbij en pas ik mijn samenvatting aan. Na een aantal opgaven is de samenvatting meestal een zooitje, dus dan maak ik hem opnieuw – vaak op de computer. En dan: herhalen die handel! Meer opgaven maken, want hoe meer je oefent, hoe sneller en beter de opgaven gaan.</p>
<h3>4. Op onderzoek uit!</h3>
<p>Niet alle onderwijsboeken zijn voor iedereen even goed te begrijpen – dit weet ik maar al te goed. Dat wil echter niet zeggen, dat als je iets niet begrijpt, je maar bij de pakken neer moet gaan zitten. Ga zelf op onderzoek uit! Zoek uitlegfilmpjes op YouTube of Google het onderwerp. Actief op zoek gaan naar een antwoord, zorgt er vaak voor dat je het beter onthoudt. Een voorbeeld van een Youtube-kanaal dat ik graag gebruik is JufDanielle (biologie over het menselijk lichaam). Ook ben ik groot fan van de site Khanacademy!</p>
<h3>5. Vragen</h3>
<p>Kom je er nou echt niet uit? Maak dan een lijstje met vragen. Als je dan toch kort contact hebt met je docent, huiswerkbegeleider, bijlesdocent of dat ene familielid dat toevallig veel weet van natuurkunde (of Nederlands, of filosofie, noem maar op), je gerichte vragen kunt stellen. Super efficiënt!</p>
<h3>6. Stamplijst</h3>
<p>Met alleen oefenen, samenvatten en begrijpen kom je er helaas niet altijd. Als je leert, moet er gestampt worden. Zorg dus dat je de begrippen of andere feiten op een rijtje zet tijdens het samenvatten van de stof, zodat je kan gaan stampen. Vervelend en saai, maar helaas ook noodzakelijk. En kan je nou écht de motivatie niet vinden? Doe het dan in spelvorm! Maak er een quiz van. Online met je vrienden of thuis met je gezin. Bedenk liedjes, riedeltjes of ezelsbruggetjes – bedenk een wedstrijd wie het origineelste trucje heeft bedacht om een rijtje te onthouden. Maak er iets leuks van, dan onthoud je het een stuk makkelijker!</p>
<h3>7. Wees docent</h3>
<p>Helemaal klaar voor de toets? Weet je dat heel zeker? Je kent alles, begrijpt alles en zelfs de moeilijkste vragen zijn appeltje eitje? Fantastisch! Dan is het nu tijd om deze nieuw opgedane kennis te delen en de stof uit te leggen aan andere mensen. Je ouders, broertje of zusje, vriend of vriendin, klasgenoot of desnoods je hond. Als je het duidelijk uit kan leggen, dan weet je helemaal zeker dat je er klaar voor bent.</p>
<p>En dan komt de toets er aan, maar gelukkig kan jij, net zoals ik een jaar geleden, vol zelfvertrouwen hieraan beginnen. Met die voorbereiding zit het namelijk wel goed!</p>  
