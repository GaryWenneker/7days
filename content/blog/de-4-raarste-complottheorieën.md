---
id: 09b63facedb441149a0cd3631ecd67d7
type: post
layout: post
title: "De 4 raarste complottheorieën"
permalink: /blog/de-4-raarste-complottheorieën/
date: 2022-05-11T19:16:41.067Z
author: 7biA1WiYB
excerpt: "De maanlandingen zijn niet echt gebeurd en de aarde is plat. Tenminste, als je de complottheorieën moet geloven. Dat zijn omstreden theorieën die op het eerste gezicht nergens op lijken te slaan, maar haast logisch klinken wanneer je de argumenten doorneemt. Nieuwsgierig? Lees maar verder...  "
seo:
  description: "De 4 raarste complottheorieën"
  title: "De 4 raarste complottheorieën"
---
De maanlandingen zijn niet echt gebeurd en de aarde is plat. Tenminste, als je de complottheorieën moet geloven. Dat zijn omstreden theorieën die op het eerste gezicht nergens op lijken te slaan, maar haast logisch klinken wanneer je de argumenten doorneemt. Nieuwsgierig? Lees maar verder...  

    <h3 dir="ltr"><strong>1. De illuminati</strong></h3>
<p dir="ltr">De illuminati is een geheim genootschap dat de wereld over wil nemen om een eenheid te creëren. Je kunt niet zomaar meedoen en de leden uit de buitenste ringen weten niet wat zich in het centrum afspeelt. Er wordt van veel beroemdheden gedacht dat ze meedoen aan de Illuminati; denk aan Angelina Jolie, Rihanna en… Barack Obama? Jazeker, er circuleren zelfs foto's op het internet waarop hij het teken van de duivel zou maken. Vind je deze complottheorie ongeloofwaardig? Dat is niet zo gek. Er heeft nog nooit iemand bevestigd in het genootschap te zitten, dus zullen we waarschijnlijk nooit zeker weten of de Illuminati echt bestaat.</p>
<h3 dir="ltr" id="docs-internal-guid-f06dd25f-83fb-c986-8535-55aaa8f0b83c">2. De maanlandingen waren nep</h3>
<p dir="ltr">Amerika zou de Apollo-maanlandingen in 1969 en 1972 in scène hebben gezet. De vlag op de foto’s wappert, er zijn geen sterren zichtbaar en er werden stenen teruggevonden die een identieke chemische samenstelling hadden met de maanstenen die de astronauten mee naar aarde namen. Weinig experts geloven dit, maar in 2016 geeft de cameraman die de ‘neppe maanlanding’ gefilmd zou hebben toe dat het allemaal gefraudeerd is. Lees <a href="http://www.ozy.com/true-story/how-i-faked-the-apollo-moon-landing/68714">dit interview</a> maar.</p>
<h3 dir="ltr" id="docs-internal-guid-f06dd25f-83fc-1a95-0d44-fb8bc06631f4">3. De maan bestaat niet</h3>
<p dir="ltr">Nóg een reden waarom de maanlanding niet gebeurd kan zijn: de maan is niet echt. Of dat wordt gedacht. Sommige mensen geloven dat de maan een uitgeholde planetoïde is waar aliens in wonen. Anderen beweren dat het een hologram is zodat de regering op een andere planeet, die precies achter het hologram ligt, geheime experimenten kan uitvoeren. Ook staan er genoeg filmpjes op internet waarin te zien is dat de maan te groot is en steeds helderder wordt. Verdacht, als je het mij vraagt.</p>
<h3 dir="ltr" id="docs-internal-guid-f06dd25f-83fc-50f0-681b-80f7440e6026">4. De aarde is plat</h3>
<p dir="ltr">Voel de grond onder je voeten eens. Die is plat, toch? Geen bolling of iets dergelijks? Klopt, dat komt omdat de aarde plat is. Volgens de leden van de Flat Earth Society dan. Zwaartekracht bestaat niet (objecten ‘vallen gewoon’) en een belangrijk argument is dat de horizon recht is. De aarde kán dus simpelweg niet rond zijn. Hoe zit het dan met de rand? Die bestaat niet, want de aarde is oneindig. Klinkt dubieus? Mee eens. Maar het zijn niet alleen getikte outsiders die hierin geloven. Ook rapper B.o.B is een fanatiek aanhanger van deze theorie.</p>
<p dir="ltr">Ook geloven mensen bijvoorbeeld dat Bigfoot een alien is, koningin Elizabeth zo lang blijft leven door het eten van mensenvlees en dinosauriërs de piramides hebben gebouwd. Hoe raar sommige complottheorieën ook klinken, er zijn altijd mensen die het geloven. Soms zijn er zelfs hele gemeenschappen uit ontstaan. Misschien dat er dan tóch een kern van waarheid in zit...</p>
<p dir="ltr"> </p>
<p dir="ltr"><em>Marloes (17) zie je zelden zonder bandshirt, gitaar of boek. Het liefst luistert ze de hele dag muziek, schrijft ze verhalen of verzamelt ze mooie citaten. Wat ze later wil gaan doen, weet ze eigenlijk niet. Maar dat het ‘iets met schrijven’ wordt, staat vast. </em><em><a href="https://original.sevendays.nl/users/marloes-ijlst">Lees hier meer blogs van Marloes.</a></em></p>  
