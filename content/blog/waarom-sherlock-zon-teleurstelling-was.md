---
id: 62bac994088a4e67bf8bc33df50f8a20
type: post
layout: post
title: "Waarom 'Sherlock' zo'n teleurstelling was"
permalink: /blog/waarom-sherlock-zon-teleurstelling-was/
date: 2022-05-11T19:16:41.067Z
author: 7biA1WiYB
excerpt: "(Let op: deze recensie bevat spoilers.) 
Na jaren wachten verschenen er afgelopen weken drie splinternieuwe afleveringen van de BBC-serie Sherlock. En die vielen voor veel fans enorm tegen. Waar ging het mis? Hoe konden ze zo géén recht doen aan voorgaande seizoenen?   "
seo:
  description: "Waarom 'Sherlock' zo'n teleurstelling was"
  title: "Waarom 'Sherlock' zo'n teleurstelling was"
---
(Let op: deze recensie bevat spoilers.) 
Na jaren wachten verschenen er afgelopen weken drie splinternieuwe afleveringen van de BBC-serie Sherlock. En die vielen voor veel fans enorm tegen. Waar ging het mis? Hoe konden ze zo géén recht doen aan voorgaande seizoenen?   

    <p>De aftrap verliep al niet bepaald soepel. De eerste aflevering van het vierde seizoen kan wat mij betreft met gemak een van de slechtste afleveringen van de hele serie genoemd worden. Het plot was overal, de montage was een ramp en het werd niet duidelijk waar, wanneer en in welke volgorde gebeurtenissen plaatsvonden. De normaal zo gevatte humor was vrijwel afwezig en had plaatsgemaakt voor flauwe, ongemakkelijke grappen.</p>
<h3><strong>Geen emotie om Mary's dood</strong></h3>
<p>Het enige moment waarop ik vond dat er iets te lachen viel, was de scène waarin Mary al doodbloedend een van de meest legendarische performances neerzette in de geschiedenis van de film, maar niet heus. Er was geen opbouw, geen spanning, geen emotie.</p>
<p>Johns reactie was verre van geloofwaardig. Hij toonde geen verdriet om Mary, maar maakte met een vreemd cirkelzaag-geluid duidelijk dat hij boos was op Sherlock. Mary kon hem eigenlijk geen reet interesseren.</p>
<h3><strong>The Lying Detective</strong></h3>
<p>Aflevering twee was verrassend genoeg alles wat de eerste níet was: grappig, spannend en het was duidelijk wat er gebeurde. Sherlock kon niet meer goed droom en werkelijkheid onderscheiden, wat de makers ruimte gaf om een fantastische montagescène neer te zetten. Videomaker Nerdwriter1 maakte hier een mooie analyse van: </p>
<iframe width="850" height="500" src="https://www.youtube.com/embed/bfFgnJoLiQE" frameborder="0" allowfullscreen=""></iframe>
<p>Culverton Smith was erg goed neergezet als een nare, enge man. Dat we van tevoren al wisten dat hij een seriemoordenaar is, is een bewuste keuze van de makers. Wie weet was de aflevering beter geslaagd als we, net als Sherlock, niet meer zeker wisten of deze man wel schuldig was. Dat had het tot een echte detective-aflevering gemaakt.</p>
<h3><strong>De draad kwijt</strong></h3>
<p>En dat is volgens mij ook meteen het probleem met de kant die de serie op gaat. Het is geen detective meer, het gaat alleen nog maar over Sherlock zelf. Een rode draad, zoals dat in de eerste seizoenen Moriarty was, is er dit seizoen niet meer. Alle gebeurtenissen zijn losse fragmenten die maar met moeite bijeen worden gehouden: flashbacks, hallucinaties, tijdsprongen, jumpcuts tussen locaties.</p>
<p>Verhaallijnen spelen zich tegelijkertijd af en vallen over elkaar heen. De structuur uit de eerste seizoenen heeft plaatsgemaakt voor een grote rotzooi.</p>
<h3><strong>Eurus werkt niet</strong></h3>
<p>In de seizoensfinale blijkt Sherlock een geheime zus te hebben, Eurus: nogal ongeloofwaardig. Haar personage is buiten proportie en geforceerd. Ze blijkt een <em>evil genius</em> te zijn die iedereen met wie ze praat naar haar hand kan zetten. Je bedenkt je meteen dat zij John had kunnen manipuleren toen ze zijn therapeut was, maar daar wordt niets mee gedaan. Vervolgens zitten Sherlock, John en Mycroft in een soort aflevering van de BZT-show en moeten ze van Eurus allemaal opdrachten doen. Hier was gelegenheid voor de makers om helemaal los te gaan, maar ze doen er amper wat mee.</p>
<p><div class="media media-element-container media-default"><div id="file-415399" class="file file-image file-image-png">

        
  
  <div class="content">
    <img alt="sherlock, moriarty, eurus" height="456" width="824" class="media-element file-default" src="https://original.sevendays.nl/sites/default/files/128214.png">  </div>

  
</div>
</div>
<p>En oh ja, Jim Moriarty zit er ook in. Het is meteen duidelijk dat hij een stuk leukere vijand was dan Eurus. Ze had prima kunnen werken, maar haar motivatie was onduidelijk en ze was niet intimiderend. Moriarty werkte juist zo goed door zijn humor en charisma, vermengd met zijn ziekelijke streven naar chaos.</p>
<h3><strong>The game is off</strong></h3>
<p>Op het allerlaatst verschijnt er uit het niets nog een dvd van vlogger Mary, die vertelt hoe de harmonie is wedergekeerd is huize Sherlock. Hoe lang dat blijft? Waarschijnlijk zien we dat over twee jaar in seizoen vijf, als Moriarty wéér terugkeert, Eurus Buckingham Palace opblaast, Mary nog blijkt te leven en Mycroft na al die tijd onthult dat hij eigenlijk een oud Chinees vrouwtje is. Tot die tijd is de game nu even <em>off</em>.</p>
<p><div class="media media-element-container media-default"><div id="file-415413" class="file file-image file-image-png">

        
  
  <div class="content">
    <img alt="sherlock recensie" height="53" width="203" class="media-element file-default" src="https://original.sevendays.nl/sites/default/files/sherlock.PNG">  </div>

  
</div>
</div>
<p><em>Heb jij Sherlock ook gezien? Voel je vrij om hieronder te vertellen wat jij vond van het nieuwe seizoen. Alle reacties worden zeer gewaardeerd.</em></p>  
