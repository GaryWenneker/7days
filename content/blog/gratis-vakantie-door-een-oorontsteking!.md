---
id: 22328d8a1a5048a48e5891dd4d4e5bc6
type: post
layout: post
title: "Gratis vakantie door een oorontsteking?!"
permalink: /blog/gratis-vakantie-door-een-oorontsteking!/
date: 2022-05-11T19:16:41.067Z
author: 7biA1WiYB
excerpt: "Samen met mijn vriend ben ik een weekje all-inclusive op vakantie geweest in Egypte. Alles verliep vlekkeloos en we hadden het heerlijk. Tot het tijd was om naar huis te gaan...  "
seo:
  description: "Gratis vakantie door een oorontsteking?!"
  title: "Gratis vakantie door een oorontsteking?!"
---
Samen met mijn vriend ben ik een weekje all-inclusive op vakantie geweest in Egypte. Alles verliep vlekkeloos en we hadden het heerlijk. Tot het tijd was om naar huis te gaan...  

    <p>Het einde van een vakantie is natuurlijk nooit leuk. Maar nog minder is het als je vliegtuig twaalf uur vertraging heeft! We zouden om half drie 's middags vertrekken, maar op het vliegveld kregen we ‘Holland twelve hours delay’ te horen. Lekker dan…</p>
<h3>Zorgplicht</h3>
<p>Een grote groep Nederlanders stond al te mopperen onder de vertrekborden, want het stond er echt. Eindhoven Airport, half drie ’s nachts. Gelukkig werd er voor alle gestrande reizigers snel opvang geregeld. Sterker nog: alle passagiers werden naar het resort gebracht waar wij al een weekje hadden gespendeerd. Voor ons was dat dus nog een halve dag extra relaxen en gratis smoothies drinken.</p>
<p>Gewoon lief, denk je? Misschien een beetje, maar het moet ook volgens Europese wetten. Hierin staat dat een luchtvaartmaatschappij zorgplicht heeft bij vertraging van meer dan twee uur. Ze moeten kosten van eten en drinken, noodzakelijke communicatie en een eventuele hotelovernachting vergoeden.</p>
<h3>Financiële compensatie </h3>
<p>Als je meer dan drie uur vertraging hebt, heb je zelfs recht op een financiële compensatie. Afhankelijk van het aantal kilometers van de vlucht ligt dit tussen de 250 en 600 euro. Er zit wel een addertje onder het gras, twee eigenlijk. Allereerst heb je alleen recht op vergoeding als je vlucht start in een EU-land óf als je met een Europees luchtvaartmaatschappij van buiten de EU naar een EU-land vliegt. </p>
<p>Daarnaast mag de reden van vertraging geen buitengewone omstandigheid zijn, zoals storm, een medische noodlanding of een aanvaring met een vogel. Maatschappijen kunnen daar namelijk niks aan doen, dus dat valt onder overmacht. Maar bij andere technische problemen of een ziek crewlid krijg je wel compensatie.</p>
<h3>Gratis vakantie</h3>
<p>En laat de oorzaak van mijn vertraging nu een ziek crewlid zijn geweest. De copiloot had oorontsteking, dus moest er een nieuwe copiloot ingevlogen worden. En die moest nog twaalf uur lang rusten voor hij weer de lucht in mocht… Omdat Egypte meer dan 3.500 km van Nederland ligt én we zo lang vertraging hadden, kregen we per persoon 600 euro schadevergoeding. Zoveel hadden we niet eens voor de vakantie betaald! Dus hoewel zo lang wachten niet bepaald leuk was, hebben we nu wel gratis vakantie gevierd.</p>  
