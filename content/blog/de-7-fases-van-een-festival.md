---
id: 67d0b4ef06a8437fada1bab6f762b8ed
type: post
layout: post
title: "De 7 fases van een festival"
permalink: /blog/de-7-fases-van-een-festival/
date: 2022-05-11T19:16:41.067Z
author: 7biA1WiYB
excerpt: "Festivals heb je in alle soorten en maten. En aan de hoeveelheid bandjes om sommige polsen te zien, probeert een aantal jongeren er zoveel mogelijk te bezoeken. En met succes. Nou kan ik mezelf nog niet zo’n die hard festivalganger noemen. Maar ik denk wel dat ik en die hard iets gemeen hebben: we delen dezelfde festivalfases.  "
seo:
  description: "De 7 fases van een festival"
  title: "De 7 fases van een festival"
---
Festivals heb je in alle soorten en maten. En aan de hoeveelheid bandjes om sommige polsen te zien, probeert een aantal jongeren er zoveel mogelijk te bezoeken. En met succes. Nou kan ik mezelf nog niet zo’n die hard festivalganger noemen. Maar ik denk wel dat ik en die hard iets gemeen hebben: we delen dezelfde festivalfases.  

    <h3>1. Er was eens een pionier</h3>
<p>De meeste plannen voor festivals worden gemaakt als het buiten nog regent en guur weer is. Het idee van lome zomerdagen met drankjes en muziek lijkt nog ver weg. Maar toch is er altijd een pionier die Facebook-pagina’s in de gaten houdt en dan in een verstofte appgroep het bericht laat vallen: ‘Hé jongens, vorig jaar was zo fantastisch, zullen we deze keer weer?’</p>
<h3>2. Gebrainwashte voorpret</h3>
<p>​Zelf zie ik een festival als een kans om mijn meest extravagante kleding uit de kast te trekken. Maar tot mijn grote verbazing gaat er vrijwel altijd iets synchroon in het uitdossen onder de andere festivalbezoekers. De basic festivallook is namelijk zó basic geworden dat je de helft van de festivalgangers kunt uittekenen in de combinatie afgeknipte spijkerbroek, off-the-shouldertop met streepjes en een bloemenkrans in het haar.</p>
<h3>3. Entree, entree</h3>
<p>Op dit onderdeel moet je geluk hebben hoe goed de organisatie van je festival is. Soms kun je zo door lopen, maar met een beetje pech sta je uren in de rij om dat felbegeerde bandje te bemachtigen. Gelukkig is dit dé uitgelezen kans om de rest van de festivalbezoekers van top tot teen onder de loep te nemen. Of natuurlijk om vrienden te maken. Dat hangt een beetje van je persoonlijkheid af.</p>
<h3>4. Matige-middagartiesten</h3>
<p>Deze fase is vergelijkbaar met het eerste drankje met carnaval. Aan de muziek of mensen ligt het niet, maar de drempel om meteen los te gaan is te hoog. Iedereen staat nog een beetje ongemakkelijk voor het podium. Op die ene enthousiasteling na dan terwijl de matige-middagartiesten wanhopig proberen het publiek aan het dansen te krijgen.</p>
<h3>5. Loss!</h3>
<p>Maar gelukkig komt daar na een paar uur al gauw verandering in en is er niets ongemakkelijks meer aan. Als dan ook eindelijk de artiesten waarvoor iedereen is gekomen op het podium staan, is de avond compleet. De nacht valt en terwijl de muziek over het terrein schalt is alles op dat moment even heel erg mooi.</p>
<h3>6. De allergrootste uitdaging</h3>
<p>En dan, wanneer de afscheidstoon langzaam uitgalmt, beweegt de gigantische mensenmassa zich als een immens grote slang naar de uitgang. Ze laten het festivalterrein, dat eruit ziet als een waar slagveld, achter zich en beginnen aan misschien wel de grootste uitdaging van die dag: thuiskomen. Veel te luidruchtig op de fiets, om vervolgens nog een tussenstop te maken bij de snackbar. Dansen en meezingen is namelijk een prima calorieverbrander.</p>
<h3>7. Morgen weer?</h3>
<p>​Met een beetje geluk was het festival daarmee nog niet voorbij en feest je de volgende dag weer lekker verder. En anders toch maar hopen dat die ene pionier zijn initiatieven behoudt en volgend jaar de appgroep weer durft af te stoffen…. </p>
<p><em>Evelien (15) pingelt weleens op een gitaar, fotografeert veel en leest alles wat los- en vastzit, van simpele meidenboeken tot volwassen thrillers (en 7Days natuurlijk). Kan soms nogal onhandig zijn. Ze laat bijvoorbeeld 's ochtends vroeg alles bij het ontbijt uit haar handen vallen, zodat de rest van de familie meteen wakker is. </em><a href="https://7dagen.netlify.app/users/evelien-verbiesen"><em>Lees hier meer blogs van Evelien.</em></a></p>  
