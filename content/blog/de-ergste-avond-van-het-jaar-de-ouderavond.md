---
id: 22ff6b12b23d4d6684c099ce60944dd8
type: post
layout: post
title: "De ergste avond van het jaar: de ouderavond"
permalink: /blog/de-ergste-avond-van-het-jaar-de-ouderavond/
date: 2022-05-11T19:16:41.067Z
author: 7biA1WiYB
excerpt: "De leraar deelt de briefjes uit en ik kijk vlug om mij heen of ik ergens een prullenbak zie. Zodra ik de kans krijg gooi ik het briefje in de prullenbak. Opgelucht haal ik adem, daar ben ik vanaf. Tot ik bij thuiskomst zie dat mijn ouders de brief ook online gemaild hebben gekregen: 'Ouderavonden maart 2017'.  "
seo:
  description: "De ergste avond van het jaar: de ouderavond"
  title: "De ergste avond van het jaar: de ouderavond"
---
De leraar deelt de briefjes uit en ik kijk vlug om mij heen of ik ergens een prullenbak zie. Zodra ik de kans krijg gooi ik het briefje in de prullenbak. Opgelucht haal ik adem, daar ben ik vanaf. Tot ik bij thuiskomst zie dat mijn ouders de brief ook online gemaild hebben gekregen: 'Ouderavonden maart 2017'.  

    <p>‘We willen graag even met je docent wiskunde praten. O ja, en met die van scheikunde. <em>What about</em> Engels? Daar stond je toch ook niet zo goed voor? En van welk vak is die rare docent waar je het altijd over heb? Hoeveel docenten mogen we eigenlijk spreken?’</p>
<p>Ik zucht. ‘Mam? Laat maar gewoon. Sla deze ouderavond maar een keertje over.’</p>
<h3>Voorbereiden</h3>
<p>Helaas hebben mijn ouders zich zó verheugd op de ouderavond, dat ze niet van mening veranderen. Na een lange discussie geef ik het op. ‘Maar, dan wil ik jullie wel voorbereiden', zeg ik dan maar.</p>
<p>Na een paar uur loop ik de trap af met een uitgebreide lijst vol met dingen die mijn ouders wel en niet over mij mogen zeggen tijdens de beruchte avond. Zo mogen ze absoluut niet tegen de docent Duits zeggen dat ik thuis altijd de gekste verhalen over hem vertel. De leraar Frans hoeft ook niet per se te weten dat ik hele verzamelingen memes en GIF'jes van zijn hoofd heb gemaakt. En die bio-docent? 'Vertel maar niet dat ik die toets van hoofdstuk 4 op internet had gevonden.'</p>
<h3>'Ze hebben het nu over mij?'</h3>
<p>Mijn ouders stappen vrolijk de auto in en rijden naar school. Ik zit thuis op de bank en kijk slaperig naar de televisie. <em>Dus... Ze hebben het nu over mij?  </em>De veertig minuten lijken uren te duren, maar uiteindelijk hoor ik dan toch de auto de oprit op rijden. </p>
<h3>Hártstikke leuk!</h3>
<p>Mijn moeder kijkt enthousiast. 'Het was hárstikke leuk! Je docent Frans is hartstikke aardig en mevrouw den Burg van Engels kijkt helemaal niet zo scheel als jij zei! Waarom zei je bio-docent trouwens dat je best vaak afwezig bent? We hebben ook even met de ouders van je vrienden Kees, Peter-Jan en Geert gepraat. Aardige mensen hoor! En hoe heet je rector ook alweer? Die hebben we ook nog gesproken!</p>
<p>Mijn ouders hebben hun uitje van het kwartaal weer gehad, en ik ben blij dat deze avond achter de rug is en ik mijn ouders voorlopig niet meer naar ouderavonden 'moet' sturen. Eén ding zit me nog een beetje dwars: Die ouders van Peter-Jan waar ze het over hadden: Ik heb nog nooit van ene Peter-Jan gehoord...</p>
<p><em>Meer blogs lezen van Lucas (17)? Laatst schreef hij ook <a href="https://original.sevendays.nl/blog/wij-hopeloze-scholieren-zijn-gedwongen-verslaafd">Wij hopeloze scholieren zijn gedwongen verslaafd</a> en <a href="https://original.sevendays.nl/blog/de-7-obsessies-uit-mijn-kindertijd">De 7 obsessies uit mijn kindertijd.</a> </em></p>  
