---
id: b4948b82af224c2091c8617e2213a1ba
type: post
layout: post
title: "Google nóóit je pijnklachten! "
permalink: /blog/google-nóóit-je-pijnklachten!-/
date: 2022-05-11T19:16:41.067Z
author: 7biA1WiYB
excerpt: "Een half uur geleden lag ik nog vredig te slapen. Nu zit ik ineens klaarwakker achter mijn computer te bedenken hoe het moet voelen om 42 injecties te krijgen of onder narcose te moeten voor een operatie aan mijn rode, prikkende, plotseling verschenen 'galbult'. WAT IS HIER GEBEURD?  "
seo:
  description: "Google nóóit je pijnklachten! "
  title: "Google nóóit je pijnklachten! "
---
Een half uur geleden lag ik nog vredig te slapen. Nu zit ik ineens klaarwakker achter mijn computer te bedenken hoe het moet voelen om 42 injecties te krijgen of onder narcose te moeten voor een operatie aan mijn rode, prikkende, plotseling verschenen 'galbult'. WAT IS HIER GEBEURD?  

    <p>Ik word wakker en kijk naar mijn arm. Er zit een bultje. Het is rood en prikt aardig. Een beetje versuft sta ik op uit bed en start ik mijn computer op. Ik vraag Google even om raad. Diverse sites komen tevoorschijn en ik scroll lijsten vol huidaandoeningen en huidziekten door. Ik slik. Goeiemorgen.... <br>​<br><strong>42 injecties</strong><br>Daarna klik op een symptomenlijstje van ‘netelroos’. Ik herken een paar symptomen: jeuk, rode kleur en het plotselinge ontstaan ervan. Een beetje duizelig kom ik tot de conclusie dat ik waarschijnlijk een galbult heb die zich, zo zegt de site, snel zal verveelvoudigen.</p>
<p>Plaatjes van grote, half openliggende wonden komen in beeld. Ik krijg kotsneigingen nog vóór ik mijn ontbijt naar binnen heb. Snel bekijk ik wat informatie over de ‘behandeling’. Een operatie om de bult te verwijderen? Met een hersteltijd van drie weken? Of een injectie-kuur van 42 injecties? Ik gil het uit! Onder aan de website staat het advies om de huisarts DIRECT te bellen. Maar HELP, dat kan toch nog niet om half 7 's ochtends?</p>
<p><strong>Dat dus</strong><br>Duizelig loop ik naar beneden en ik laat mijn arm zwijgend aan mijn moeder zien die boterhammen staat te smeren. ‘Heb je weer last van muggen? Mijn hele arm zit ook al onder de bulten!’ zegt ze.<br><br>Ik gaap mijn moeder aan en kan mezelf wel voor m’n kop slaan. Maar gelukkig, dat scheelt me wel weer 42 injecties.</p>
<p class="x_MsoNormal"><em>Meer blogs lezen van Lucas (16)? Lees ook <a href="https://original.sevendays.nl/blog/7-dingen-die-je-kunt-doen-tijdens-het-tandenpoetsen">7 dingen die je kunt doen tijdens het tandenpoetsen</a> of <a href="https://original.sevendays.nl/blog/dramatische-toetsen-bespreek-sessies">Dramatische toetsen-bespreek-sessies</a>.</em></p>  
