---
id: 2a074b0df35b4bd18b8a95380f94fd68
type: post
layout: post
title: "Geschiedenis? Blanke-mannenkunde!"
permalink: /blog/geschiedenis-blanke-mannenkunde!/
date: 2022-05-11T19:16:41.067Z
author: 7biA1WiYB
excerpt: "Geschiedenis is een van mijn favoriete vakken. Dat is omdat het als enige vak laat zien wat voor ongelooflijke idioten mensen over het algemeen zijn. Toch kreeg ik laatst mijn twijfels. Geschiedenis gaat namelijk wel erg veel over blanke mannen…   "
seo:
  description: "Geschiedenis? Blanke-mannenkunde!"
  title: "Geschiedenis? Blanke-mannenkunde!"
---
Geschiedenis is een van mijn favoriete vakken. Dat is omdat het als enige vak laat zien wat voor ongelooflijke idioten mensen over het algemeen zijn. Toch kreeg ik laatst mijn twijfels. Geschiedenis gaat namelijk wel erg veel over blanke mannen…   

    <p>Misschien is het omdat alleen blanke mannen ongelooflijke idioten zijn. Maar als je je even verdiept in de geschiedenis van bijvoorbeeld China, merk je al snel genoeg dat dat helemaal niet het geval is. <br><br><strong>Overduidelijke voorkeur</strong><br>Er is bij de makers van de geschiedenisboeken en vooral de samenstellers van de eindexamenstof gewoon een overduidelijke voorkeur voor blanke mannen. Die blanke heren mogen misschien degenen zijn geweest die het continent onder onze eigen voeten hebben gemaakt tot het zooitje dat het vandaag is, maar tegenwoordig staat een groot deel van de bewoners van dat continent helemaal niet meer in direct verband met de geschiedenis ervan. Waarom hebben we het er dan nog zoveel over in de les?<br><br>Op zich snap ik zulk eurocentrisme in de geschiedenisboeken wel. Het geeft inzicht in de politiek waar wij voortdurend mee te maken hebben. Toch zit het me dwars dat de enige keren dat we geconfronteerd worden met het verleden van plekken buiten Europa (help!), dat is omdat daar blanke mannen een rol in speelden.<br><br>Om een voorbeeld te geven: de enige keer dat we het op school ooit over Afrika hebben gehad, is omdat de Romeinse generaal Scipio het leger van de Noord-Afrikaanse Hannibal had verslagen. Vervolgens werd er nog een stad platgebrand en exit Afrika. Alsof het niet bestaat.<br><br><strong>Dagelijks geconfronteerd</strong><br>Sla de krant open of kijk het journaal en je wordt dagelijks geconfronteerd met de gevolgen van de loop der geschiedenis in niet-westerse landen. Maar op school leren we daar niets over. Mijn geschiedenisleraar klaagde laatst nog dat een tijdje geleden het onderwerp ‘islam’ uit de eindexamenonderwerpen was gehaald. Juist nu is het belangrijk over dat onderwerp genoeg te weten, opdat we niet te snel conclusies gaan trekken.<br><br>‘Geschiedenis’ is een te ruime term voor wat het vak echt voorstelt. Het moet een nieuwe naam krijgen. Misschien ‘blanke-mannenkunde’ of ‘europalogie’ of ‘overdracht van zeer eenzijdige informatie’. En als de naam ‘geschiedenis’ per se behouden moet worden, maak de betekenis van het woord dan waar.</p>
<p><em>Meer blogs over school lezen? <a href="https://original.sevendays.nl/onderwijsblogs">Hier</a> vind je een overzicht van de eerder gepubliceerde stukken.</em></p>  
