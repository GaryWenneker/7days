---
id: 61f8ee65ef6445c984684ac6d924ad0f
type: post
layout: post
title: "Vijfhonderd uur verstoppertje spelen in Hunted"
permalink: /blog/vijfhonderd-uur-verstoppertje-spelen-in-hunted/
date: 2022-05-11T19:16:41.067Z
author: 7biA1WiYB
excerpt: "Zou jij vijfhonderd uur lang verstoppertje kunnen spelen? In het tv-programma Hunted zijn wel iets meer regels dan bij de schoolpleinversie van dit spel én de zoekers zijn echte rechercheurs, maar dat maakt deze XXL-versie van verstoppertje juist leuk.   "
seo:
  description: "Vijfhonderd uur verstoppertje spelen in Hunted"
  title: "Vijfhonderd uur verstoppertje spelen in Hunted"
---
Zou jij vijfhonderd uur lang verstoppertje kunnen spelen? In het tv-programma Hunted zijn wel iets meer regels dan bij de schoolpleinversie van dit spel én de zoekers zijn echte rechercheurs, maar dat maakt deze XXL-versie van verstoppertje juist leuk.   

    <p>In <em>Hunted </em>moeten gewone Nederlanders vijfhonderd uur lang uit de handen van een opsporingsteam – de Hunters – blijven. Ze mogen overal heenvluchten, zolang ze maar in Nederland blijven, geen wet overtreden en niet langer dan 48 uur op dezelfde plek verstopt zitten.</p>
<p><div class="media media-element-container media-default"><div id="file-538816" class="file file-video file-video-youtube">

        <h2 class="element-invisible"><a href="/files/trailer-seizoen-4-hunted">Trailer seizoen 4 | Hunted</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Trailer seizoen 4 | Hunted" src="https://www.youtube.com/embed/BnstRWns3nc?wmode=opaque&controls=" name="Trailer seizoen 4 | Hunted" frameborder="0" allowfullscreen="">Video van Trailer seizoen 4 | Hunted</iframe>
</div>
  </div>

  
</div>
</div>
<h3><strong>Wie niet weg is…</strong></h3>
<p>Hoewel ik bij mijn studie Criminologie vaak te maken krijg met dingen als opsporing, denk ik er niet vaak bij na hoe moeilijk het is om onder de radar te blijven. Beveiligingscamera’s en telefoonmasten zorgen ervoor dat je zowat overal gevolgd kunt worden. De kentekenplaat van iemand die jou een lift heeft gegeven, kan zomaar leiden tot je arrestatie…</p>
<p>Als al die technologie je nog niet verraden heeft, zijn er altijd nog mensen die dat kunnen doen. Wie kun je vertrouwen als je op de vlucht bent? Lang niet iedereen houdt zijn mond, wanneer er dreigende Hunters op de stoep staan… Kortom: het is een behoorlijk lastig spelletje.</p>
<p><div class="media media-element-container media-default"><div id="file-538815" class="file file-image file-image-jpeg">

        
  
  <div class="content">
    <img alt="foto Elvin Boer" title="foto Elvin Boer" height="533" width="800" class="media-element file-default" data-delta="2" src="https://original.sevendays.nl/sites/default/files/hq.-690522.jpg">  </div>

  
</div>
</div><em>In het hoofdkwartier (foto Elvin Boer)</em>
<h3><strong>Echt op de vlucht</strong></h3>
<p>Nu is <em>Hunted </em>maar een spelletje, maar wat als je écht op de vlucht bent voor de politie? Bijvoorbeeld omdat je een misdrijf hebt gepleegd. Alles wat de Hunters in het programma mogen, mag de politie in het echt ook: telefoons tappen, zodat ze gesprekken af kunnen luisteren en berichtjes mee kunnen lezen, spullen in beslag nemen, camerabeelden opvragen…</p>
<p>Als je écht iets ergs hebt gedaan kan de politie burgers om hulp vragen. Als je voortvluchtig bent, kan jouw volledige naam én foto verspreid  worden. De kans dat je dan herkend wordt, is heel groot. Misschien herinner je je de berichten over Jos B. en Michael P. nog wel. Zodra de voorvluchtige is opgepakt, moet de achternaam weer weggelaten worden en wordt er een zwart balkje over de ogen op de foto geplakt en hebben verdachten weer hebben recht op privacy.</p>
<h3><strong>Kijkje in de opsporingswereld</strong></h3>
<p>Het lijkt me super moeilijk om op de vlucht te zijn (zowel in <em>Hunted </em>als in het echt). Ik denk dat mijn kansen dan niet te best zijn, want ik denk niet dat ik 24/7 op m’n hoede kan zijn. Er is nooit tijd om écht te ontspannen, want voor je het weet ben je gepakt! En dan nog: ik heb geen conditie, raak altijd de weg kwijt en word héél zenuwachtig van stress… Al met al: geen succesgarantie.</p>
<p>Ik blijf <em>Hunted </em>dus lekker vanaf de bank volgen. Ik vind het een aanrader voor iedereen! Je krijgt te zien hoe opsporing écht werkt, veel echter dan in politiefilms of -series: hoe cool is dat? Dus: wil jij een inkijkje in de opsporingswereld, maar ben je niet van plan een voortvluchtige crimineel te worden? Ga dan zeker <em>Hunted </em>kijken!</p>
<p><em>Hunted is elke maandag om 20.25 uur te zien bij AVROTROS op NPO3. Aflevering gemist? Kijk dan op <a href="https://www.npo3.nl/hunted/AT_2056755" target="_blank">NPO3.nl</a></em></p>  
