---
id: 86380e61a48e4a7cbcf7326e623f19de
type: post
layout: post
title: "December is meer dan alleen wachten op kerst "
permalink: /blog/december-is-meer-dan-alleen-wachten-op-kerst-/
date: 2022-05-11T19:16:41.067Z
author: 7biA1WiYB
excerpt: "Vandaag mag ik helpen met de kerstboom op te zetten. Dat opzetten doe ik samen met mijn zus en mijn moeder. De kleur van versiering is dit jaar zilver en heel de boom hangt een uur later vol met zilverkleurige kerstballen en een ster als piek.  "
seo:
  description: "December is meer dan alleen wachten op kerst "
  title: "December is meer dan alleen wachten op kerst "
---
Vandaag mag ik helpen met de kerstboom op te zetten. Dat opzetten doe ik samen met mijn zus en mijn moeder. De kleur van versiering is dit jaar zilver en heel de boom hangt een uur later vol met zilverkleurige kerstballen en een ster als piek.  

    <p>Het is een neppe kerstboom, die verhaart omdat-ie te oud is. Zijn plastic groene takken vallen langzaam uit, maar toch kijk ik trots als hij staat. Een kapotte kerstboom met kerstballen van mijn oma. Een mooier plaatje bestaat niet. Ook zetten we de kerststal neer, net zoals ieder jaar. Op tafel staan bloemen en rode tulpen, en uit het boeket steekt een ster. Een zilveren ster natuurlijk. Ons hele huis is in de kerststemming, waardoor ik dat ook ben. Het versieren van het huis zorgt ervoor dat ik niet langer kan wachten. Wat ook niet meer nodig is.</p>
<h3>Eenzaam en alleen</h3>
<p>Maar dat zou ik kunnen doen, het zou zo makkelijk zijn. Wachten op kerst. De dagen voor kerst zijn lang en donker en behalve de lantaarnpalen lijkt er weinig verlichting te zijn. Dus zit ik eenzaam op mijn kamer voor mijn raam, wachtend op de gezelligheid van het samenzijn. Wachtend op het nieuwe jaar, vergeet ik bijna dat dit jaar nog niet afgelopen is. Dat de maand december 31 dagen heeft, waarvan er maar vier echt lijken te tellen. Kerst en Oud &amp; Nieuw. Op het moment dat ik voor mijn raam zit, kijkend naar een wereld zonder sneeuw, bedenk ik dat ik helemaal niet alleen hoef te zijn.</p>
<h3>Tel de dagen niet af</h3>
<p>Ik doe een poging om de andere 27 dagen niet wachtend of alleen door te brengen. Dit doe ik door versieringen in mijn huis aan te brengen. Maar ook door samen leuke dingen te doen, zoals schaatsen met vriendinnen en warme chocolademelk drinken. Iets wat in deze koude tijd van het jaar eindelijk weer kan. ’s Avonds met mijn familie (of heerlijk alleen) kijk ik een film en verwarm mezelf met de vele dekens.</p>
<p>Ook op school zijn er leuke activiteiten. Samen het kerstontbijt en natuurlijk het kerstgala. Ook de versieringen en het oefenen voor de kerstmusical, maakt dat ik dankbaar ben voor deze dagen.</p>
<h3>Vier de dagen</h3>
<p>Want niet alleen kerst kan mij geluk geven, ook de dagen vóór deze feestdagen tellen mee. Ik breng de maand december niet wachtend of alleen door, maar geniet ook voordat het hoogtepunt plaatsvindt. Kerst duurt namelijk maar drie dagen. De laatste dag van het jaar één. Nog steeds kijkend door mijn raam vanuit mijn kamer ben ik me dat gaan realiseren. Dat ik dagen moet vieren, niet alleen op de dagen dat het feest is!</p>  
