---
id: ec1fc19fae29412cb1d712c4c9fedc64
type: post
layout: post
title: "5x Waarom je ooit móet gaan paragliden"
permalink: /blog/5x-waarom-je-ooit-móet-gaan-paragliden/
date: 2022-05-11T19:16:41.067Z
author: MaaikeWiersma
auteur: Maaike Wiersma
avatar: /sites/default/files/styles/node_author/public/MaaikeB.jpg?itok=ZxKRVPrf
rubrieken:
  - blogpost
excerpt: "Vorige week ben ik voor het eerst in mijn leven gaan paragliden. Nadat ik weer met beide voeten op de grond stond wist ik zeker dat ik het nog honderd keer zou willen doen. Dit is waarom!  "
seo:
  description: "5x Waarom je ooit móet gaan paragliden"
  title: "5x Waarom je ooit móet gaan paragliden"
---
Vorige week ben ik voor het eerst in mijn leven gaan paragliden. Nadat ik weer met beide voeten op de grond stond wist ik zeker dat ik het nog honderd keer zou willen doen. Dit is waarom!  

    <h3>1. Mijn hoogtevrees verdween</h3>
<p>Heel mijn leven ben ik doodsbenauwd geweest voor hoogtes. Normaal ga ik al bibberen als ik een ladder op moet klimmen. En ook toen we in de gondel zaten om de berg op te gaan trilde ik als een rietje. Maar op het moment dat ik de berg af moest rennen en daarna 'vloog', verdween die angst helemaal. Ik voelde me intens gelukkig en bíjna zo vrij als een vogel.</p>
<h3>2. Ik zag dingen die ik normaal nooit gezien zou hebben</h3>
<p>In het gebied waar ik ben gaan paragliden werk ik al een tijd. Ik zie geregeld nieuwe dingen, maar met paragliden was het anders. De instructeur wees naar verschillende plekken tussen de bergen die ik nog niet eerder had gezien. Ook het dorpje waar ik werk zag er vanuit de lucht een stuk anders uit dan ik gewend was.</p>
<h3>3. Het levert fantastische kiekjes op</h3>
<p>Tijdens de vlucht had de instructeur een Go Pro-camera bij zich waar hij om de paar minuten een foto mee maakte. Om jezelf terug te zien zo hoog in de lucht, dat is toch echt heel gaaf!</p>
<h3>4. Paragliden is supercomfortabel</h3>
<p>Je verwacht het niet, maar paragliden is een stuk comfortabeler dan je misschien denkt. Ik kreeg een soort zitvlak onder mijn kont waar ik de hele tijd in de lucht op zitten. Maar ook tijdens de landing landden we op dat vlak.</p>
<h3>5. Het is alsof je in een achtbaan zit</h3>
<p>Omdat er flink wat wind stond en we heen en weer vlogen was het soms net of ik in een achtbaan zat. Ook vroeg de instructeur of ik wat sneller wilde. Ik had nog maar net ‘ja’ gezegd en we vlogen meteen een flink stuk naar beneden.</p>
<p>Ik weet zeker dat ik ooit nog een keer ga paragliden, want ik vond dit echt tof! Voor wie dit leest: ben je een keer in de buurt van de bergen en durf je het aan? Dan is het zeker weten een aanrader.</p>  
