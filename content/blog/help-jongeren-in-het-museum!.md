---
id: 6d420ba6b162409a810003eb978aa52b
type: post
layout: post
title: "Help, jongeren in het museum!"
permalink: /blog/help-jongeren-in-het-museum!/
date: 2022-05-11T19:16:41.067Z
author: 7biA1WiYB
excerpt: "Wat moet hij geschrokken zijn, de man achter de kassa van de Beurs van Berlage. Ineens stonden er geen Chinese toeristen, Actieve Ouderen of Artistieke Typjes voor zijn neus, maar twee meisjes van 15.   "
seo:
  description: "Help, jongeren in het museum!"
  title: "Help, jongeren in het museum!"
---
Wat moet hij geschrokken zijn, de man achter de kassa van de Beurs van Berlage. Ineens stonden er geen Chinese toeristen, Actieve Ouderen of Artistieke Typjes voor zijn neus, maar twee meisjes van 15.   

    <p>Hij keek nog even achter ze, of er verder geen volwassene meer zou opduiken die ze onder dwang naar binnen mee zou sleuren om cultuur te snuiven, maar nee. Twee jongeren, die hier vrijwillig kwamen voor kunst. Kunst!</p>
<h3><strong>Verbaasde blikken</strong></h3>
<p>Hij was niet de enige museummedewerker die verbaasd was over ons bezoek. De vrouw die onze kaartjes controleerde wenste ons met een big smile xl en ietwat geschrokken blik veel plezier. En terwijl we, al schilderijen bewonderend, door het gebouw liepen, kregen we veel verbaasde blikken van de overige bezoekers. Aan het einde, in de museumwinkel, kregen we de voorzichtige vraag die niemand ons eerder durfde te stellen. 'Waar we vandaan kwamen en wat de reden van ons bezoek was?'</p>
<h3><strong>Soorten en maten</strong></h3>
<p>Stiekem vond ik het best wel grappig dat onze aanwezigheid bijzonder werd gevonden. Alleen toen ik er wat langer over nadacht vond ik het ook jammer. Want een tijdje in een museum doorbrengen kan voor een vijftienjarige net zo interessant zijn als voor de doorsnee Chinese toerist of Actieve Oudere. Musea zijn er in alle soorten en maten en het is weer eens wat anders dan de H&amp;M's in 3 verschillende steden bezoeken tijdens je tienertoer. In tegenstelling tot de modegigant hebben de musea namelijk wél verschillende collecties. </p>
<p>Moraal van het verhaal? Ga eens naar een museum! Dat hoeven echt geen stoffige schilderijen of modelbootjes te zijn zoals je vaak op school leert. Er is veel meer te ontdekken! Daarbij maak je ook nog eens de kassamedewerkers, die normaal gesproken struikelen over de kunstige snorren, blij. </p>
<p><em>Evelien (15) pingelt weleens op een gitaar, fotografeert veel en leest alles wat los- en vastzit, van simpele meidenboeken tot volwassen thrillers (en 7Days natuurlijk). Kan soms nogal onhandig zijn. Ze laat bijvoorbeeld 's ochtends vroeg alles bij het ontbijt uit haar handen vallen, zodat de rest van de familie meteen wakker is. </em><a href="https://7dagen.netlify.app/users/evelien-verbiesen"><em>Lees hier meer blogs van Evelien.</em></a></p>  
