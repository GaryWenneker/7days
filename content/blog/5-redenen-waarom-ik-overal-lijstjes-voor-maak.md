---
id: 376fed8da83349f6b3cef1810fa9fa17
type: post
layout: post
title: "5 redenen waarom ik overal lijstjes voor maak"
permalink: /blog/5-redenen-waarom-ik-overal-lijstjes-voor-maak/
date: 2022-05-11T19:16:41.067Z
author: LucasVersteeg
auteur: Lucas Versteeg
avatar: /sites/default/files/styles/node_author/public/Lucas%20nieuw.jpg?itok=DGwwYKYg
rubrieken:
  - blogpost
excerpt: "Mijn bureau ligt er bezaaid mee: Lijstjes, lijstjes en nog eens lijstjes. Ik zou zo een lijstje kunnen maken van de dingen waar ik lijstjes over maak. Dan heb ik het niet alleen over de bekende to-do lijstjes, of bucket-lists, maar ook lijstjes over avondeten, boeken, geld, avondplanningen, leuke films, en nog véél meer… Maar waarom doe ik dat eigenlijk?  "
seo:
  description: "5 redenen waarom ik overal lijstjes voor maak"
  title: "5 redenen waarom ik overal lijstjes voor maak"
---
Mijn bureau ligt er bezaaid mee: Lijstjes, lijstjes en nog eens lijstjes. Ik zou zo een lijstje kunnen maken van de dingen waar ik lijstjes over maak. Dan heb ik het niet alleen over de bekende to-do lijstjes, of bucket-lists, maar ook lijstjes over avondeten, boeken, geld, avondplanningen, leuke films, en nog véél meer… Maar waarom doe ik dat eigenlijk?  

    <h3>1. Om door het bos de bomen te kunnen zien</h3>
<p>Het is begonnen op een moment in mijn leven waarop ik totaal geen overzicht meer had. Het rustige basisschoolleven waarin mijn grootste zorg mijn knuffelbeer was, verruilde zich voor de middelbare school, met bijbaantjes, sportclubs, filmavondjes en hobbyclubs. CHAOS! Om zicht te houden op wat ik op welke dag moest doen, wat ik nog moest voorbereiden voor welke activiteit en welke wedstrijden ik wel en niet had gewonnen, begon ik met het maken van lijstjes.</p>
<h3>2. Door de boeken van <em>Lena Lijstje</em></h3>
<p>Als tienjarig kind smulde ik van de boeken over <em>Lena Lijstje</em>, geschreven door Francine Oomen. Ik las eigenlijk sowieso alles wat los en vast zat, maar Lena heeft me vast wel beïnvloedt. Zij maakte namelijk ook altijd lijstjes, bijvoorbeeld om te helpen met keuzes maken in haar chaotische en spannende leven. Haar hielp het altijd heel goed. Dus waarom zou het mij niet ook helpen?</p>
<h3>3. Je dropt brein op papier</h3>
<p>Wanneer je je afspraken, opdrachten, en alles wat je nog verder moet regelen of doen op papier schrijft, hoef je het niet meer te onthouden. Ik leeg als het ware m'n brein, want het staat op papier. Ik bekijk de lijstjes regelmatig en leg ze op duidelijke plekken. Het resultaat? Ik vergeet nooit meer een afspraak en kom altijd op tijd.</p>
<h3>4. Het verhelpt keuzestress</h3>
<p>Per dag maak je – bewust en onbewust- duizenden keuzes. Welke kleding doe ik aan? Wie groet ik wel en wie niet? Wat doe ik op mijn brood? Lijstjes maken met voor- en nadelen van welke keuze dan ook, kunnen enorm helpen. Zo sta ik bijvoorbeeld langer stil bij een keuze, en kan ik makkelijker alles overwegen.</p>
<h3>5. Het heeft <em>satisfying-</em>factoren</h3>
<p>Het maken van lijstjes vind ik erg <em>satisfying</em>; ofwel het maakt me een tevreden mens. Als ik een dag vol chaos achter de rug heb, kan ik alle lijstjes weggooien. Dit ruimt letterlijk en figuurlijk op. Ook streep ik dingen weg op mijn to-do lijstjes. Dan zie ik wat ik al heb gedaan en kan ik trots zijn op mijn vooruitgang.</p>  
