---
id: 583fd5dab50c4061bdb14c877f2fdb32
type: post
layout: post
title: "Waarom je meer aandacht aan cadeaus moet besteden"
permalink: /blog/waarom-je-meer-aandacht-aan-cadeaus-moet-besteden/
date: 2022-05-11T19:16:41.067Z
author: 7biA1WiYB
excerpt: "Verjaardagen: al van jongs af aan ben ik er dol op. Niet alleen vanwege de aanwezigheid van heel veel eten en gezellige mensen, maar uiteraard ook vanwege de cadeaus. Vandaag de dag ben ik echter meer fan van het máken en geven van cadeaus, dan het krijgen. In dit blog lees je waarom ik zo blij word van het creëren van gepersonaliseerde geschenken. En doe vooral wat inspiratie op!  "
seo:
  description: "Waarom je meer aandacht aan cadeaus moet besteden"
  title: "Waarom je meer aandacht aan cadeaus moet besteden"
---
Verjaardagen: al van jongs af aan ben ik er dol op. Niet alleen vanwege de aanwezigheid van heel veel eten en gezellige mensen, maar uiteraard ook vanwege de cadeaus. Vandaag de dag ben ik echter meer fan van het máken en geven van cadeaus, dan het krijgen. In dit blog lees je waarom ik zo blij word van het creëren van gepersonaliseerde geschenken. En doe vooral wat inspiratie op!  

    <h3>Eens iets anders dan shampoo</h3>
<p>Iedereen heeft andere hobby’s en karaktereigenschappen, maar toch weten veel mensen het te presteren om bij elke verjaardag een reep chocola, tijdschrift of pot shampoo te schenken. Geen heel gek idee, aangezien deze producten in ieder huishouden van pas komen. Ik vind echter dat dit cadeau flink aan creativiteit ontbreekt. Mijn eigen presentjes baseer ik vaak op wat de vriend of vriendin in kwestie leuk vindt (om te doen) en hoeveel speciale herinneringen ik met diegene heb. Mocht je toch voor de makkelijke weg willen gaan, voeg dan een leuk kaartje bij met daarop een persoonlijke boodschap. Is het toch nog een beetje persoonlijk.</p>
<h3>‘Weet je nog dat…’-pot</h3>
<p>Voor mijn moeder vulde ik ooit een grote pot met briefjes. Op ieder papiertje afzonderlijk stond een moment omschreven dat ik ooit met haar had meegemaakt. Al deze zinnetjes begonnen met ‘Weet je nog dat…’ aangevuld met de desbetreffende herinnering. Helemaal niet zo extreem veel werk, maar het resultaat was bijzonder die nog lang leuk bleef om op terug te kijken. Mijn moeder haalt tot op de dag van vandaag nog steeds nieuwe herinneringen uit de pot. Een groot succes dus! </p>
<h3>Gepersonaliseerde sokken</h3>
<p>Mocht je nou niet zo creatief zijn en het werk liever voor je laten doen, dan heb ik wellicht de uitkomst voor je. Ontwerp sokken. Of een dekbed. Of een sleutelhanger. Dingen die altijd wel van pas komen, maar tien keer zo leuk zijn als ze een persoonlijk tintje met zich meedragen. Op sites van <a href="http://www.HEMA.nl">HEMA</a> en <a href="http://www.printsfield.com">printsfield</a> ben je na een paar minuten al klaar met het in elkaar zetten van je cadeau!</p>
<h3>Spelletjes, maar dan anders</h3>
<p>Ook ben ik fan van spelletjes. Deze ideeën vergen over het algemeen iets meer tijd dan bovengenoemde suggesties. Zo knutselde ik voor een vriendin ooit een Monopoly-bord in elkaar, met plaatsen die bij haar pasten: onder andere de paardenstallen, de HEMA (die destijds bijzonder vaak bezocht werd) en de lenzenman, in de volksmond beter bekend als de opticien.<strong> </strong>Ook de kanskaarten kregen hun eigen variant. 'Je vergeelde telefoonhoesje is vervangen door een frisse nieuwe. Ga één stap vooruit' of 'Je hebt eindelijke een sok te pakken ZONDER gaten. Ga vijf stappen vooruit' of 'De helft van je ei ligt naast je bord. De andere helft op de grond. Sla een beurt over.' </p>
<p>Goed, Monopoly is misschien wat hoog gegrepen, en wellicht zijn memory en kwartet een betere optie om mee te beginnen. Dat is vrij makkelijk te maken. Zoek een stel foto’s van jullie op en maak er wat moois van!</p>
<p>Conclusie: probeer over het geven van cadeaus wat langer na te denken dan normaal. Kijk naar wat de jarige leuk vindt, wat jullie achtergrond is en hoeveel tijd je hebt om iets in elkaar te flansen. Een allerlaatste tip die voor mij zelf regelmatig van pas komt, is om te kijken op Pinterest onder de zoekwoorden 'verjaardagscadeau' en 'DIY'. Genoeg inspiratie om flink wat jaren mee vooruit te kunnen. Succes!</p>  
