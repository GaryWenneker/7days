---
id: 949118b4291a41d2a8f9243c4d7cb562
type: post
layout: post
title: "De 5 grootste vooroordelen over het mbo"
permalink: /blog/de-5-grootste-vooroordelen-over-het-mbo/
date: 2022-05-11T19:16:41.067Z
author: 7biA1WiYB
excerpt: "Toen ik deze zomer van de havo naar het mbo switchte, vlogen de kritiek én de vooroordelen me om de horen. Het mbo zou ver onder mijn niveau zijn, met een mbo-diploma zou je niks kunnen en die leerlingen daar zouden verschrikkelijk zijn. Ik kan je vertellen: dat valt allemaal ernstig mee. Ik ontkracht (of bevestig) hieronder de vijf grootste clichés.  "
seo:
  description: "De 5 grootste vooroordelen over het mbo"
  title: "De 5 grootste vooroordelen over het mbo"
---
Toen ik deze zomer van de havo naar het mbo switchte, vlogen de kritiek én de vooroordelen me om de horen. Het mbo zou ver onder mijn niveau zijn, met een mbo-diploma zou je niks kunnen en die leerlingen daar zouden verschrikkelijk zijn. Ik kan je vertellen: dat valt allemaal ernstig mee. Ik ontkracht (of bevestig) hieronder de vijf grootste clichés.  

    <p><strong>1. 'Je hoeft niks te doen': niet waar</strong><br>Mijn agenda heeft nog nooit zo vol gestaan met deadlines en afspraken. Het grote verschil met de middelbare school is dat je bezig bent met iets wat je leuk vindt en waar je (hopelijk) goed in bent: je werkt met een doel.</p>
<p>Ik doe de opleiding fotografie en journalistiek en voor de vakken die ik heb moet ik projecten doen, toetsen halen en goed opletten in de les. Dus dat je niets hoeft te doen is klinkklare onzin: ik heb het drukker dan ooit.</p>
<p><strong>2. 'Op het MBO zitten alleen maar dommies': niet waar</strong><br>Er wordt vaak een beetje neerbuigend gedaan over mbo'ers. Het IQ van de gemiddelde student zou ongeveer even hoog zijn als het aantal keer dat Oranje een wedstrijd heeft gewonnen dit jaar. Maar ook dat is niet waar.</p>
<p>Veel van mijn studiegenoten hebben ook havo gedaan, maar niet afgemaakt. Niet omdat het te moeilijk was, maar omdat ze een doel misten. En vergeet niet: praktijkervaring opdoen is misschien nog wel belangrijker dan theorie stampen.</p>
<p><strong>3. 'Een mbo-opleiding kun je geen studeren noemen': niet waar</strong><br>'Naar het hbo of de universiteit gaan, dát dat is pas studeren. Je gaat op jezelf wonen, volgt colleges en je hebt de leukste feestjes', daar komt zo'n opmerking vaak op neer. Surprise surprise: dat hebben we op het mbo ook.</p>
<p>Veel mensen gaan na verloop van tijd uit huis en ook wij krijgen interessante (gast)colleges. Enne, die feestjes hè. Die zijn er genoeg, don't worry.</p>
<p><strong>4. 'Op het mbo zitten de raarste types': oké, wáár</strong><br>Dit kan ik bevestigen. Maar juist de diversiteit in mensen maakt het leuk. Zo loopt er een jongen rond die een duidelijke politieke voorkeur heeft: het is een PVV'er in hart en nieren. Maar dat hoeft niet erg te zijn: het zorgt vaak voor leuke discussies.</p>
<p>Zo zie je de wereld ook even op een andere manier, wat je als journalist natuurlijk wel moet kunnen. </p>
<p><strong>5. 'Met een mbo-diploma kun je je toekomst wel vergeten': echt niet waar</strong><br>De grootste onzin die er bestaat. Alleen al op mijn opleiding vertellen docenten breeduit over leerlingen die na hun opleiding naar Hillywood (Hilversum) zijn gegaan en daar nu een dijk van een carrière hebben. Zelf ken ik iemand die een fulltime baan bij Radio 1 heeft overgehouden aan zijn stage in het derde jaar. </p>
<p>Kortom: alle indianenverhalen ten spijt, het mbo is zo slecht nog niet. Overweeg je de overstap te maken omdat je huidige schooltype niet bij je past, dan kan ik het je van harte aanraden. Al was het alleen maar vanwege de feestjes.</p>
<p><em>Foto: ANP. De leerlingen op bovenstaande afbeelding hebben niets te maken met de inhoud van dit artikel.</em></p>
<p><em>Wil je meer blogs lezen van <a href="sevendays.nl/users/ivo-pasveer">Ivo</a> (17)? Laatst schreef hij ook al <a href="https://original.sevendays.nl/blog/7-tips-om-je-kamer-op-te-ruimen">7 tips om je kamer op te ruimen</a> en <a href="https://original.sevendays.nl/blog/de-dolksteek-die-cum-laude-heet">De dolksteek die cum laude heet</a>.</em></p>  
