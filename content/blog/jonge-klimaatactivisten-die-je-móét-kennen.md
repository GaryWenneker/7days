---
id: 4691c52ca39b413a92fa0356304076e5
type: post
layout: post
title: "Jonge klimaatactivisten die je móét kennen"
permalink: /blog/jonge-klimaatactivisten-die-je-móét-kennen/
date: 2022-05-11T19:16:41.067Z
author: 7biA1WiYB
excerpt: "Ik vind Greta Thunberg geweldig. Ze zet scholieren aan tot nadenken over klimaatverandering en hun toekomst. En ja, ze wekt soms een anti-reactie op, maar wel één die mensen uitdaagt het gesprek aan te gaan. Ik zie haar als de rand van een zwembad, waartegen je je kan afzetten, maar waardoor je ook in beweging komt.  "
seo:
  description: "Jonge klimaatactivisten die je móét kennen"
  title: "Jonge klimaatactivisten die je móét kennen"
---
Ik vind Greta Thunberg geweldig. Ze zet scholieren aan tot nadenken over klimaatverandering en hun toekomst. En ja, ze wekt soms een anti-reactie op, maar wel één die mensen uitdaagt het gesprek aan te gaan. Ik zie haar als de rand van een zwembad, waartegen je je kan afzetten, maar waardoor je ook in beweging komt.  

    <p>Greta zei het al vaker: 'Het gaat niet om mij, het gaat om klimaatverandering.' En hoe geweldig ik haar ook vind, ze heeft toch echt een punt: niet alle aandacht zou naar haar moeten gaan. Er zijn nog zoveel andere jongeren die zich inzetten voor klimaatverandering. Zoals meisjes uit inheemse volken in Amerika die hun leefomgeving in vlammen zien opgaan. Of Afrikaanse jongeren die hun dorp zien opdrogen. Ook hun stem moet gehoord worden. Ik vind dat superbelangrijk en ben veel bezig met klimaatverandering.</p>
<p>Ik ben van mening dat bewoners van een gebied vaak de kansen en valkuilen beter (over)zien. En hoewel Greta geweldig is, wil ik graag dat je een paar andere klimaatactivisten 'ontmoet' die hun stem laten horen. </p>
<h3>Jamie Margolin (17)</h3>
<p>Zo heb je Jamie Margolin: een kind van Colombiaanse ouders, die de klimaatorganisatie ‘’Zero Hour’’ heeft opgericht. Zero Hour is een beweging, geleid door jongeren, die trainings en kennis geeft aan jonge activisten.  'Als een Latinx de kans krijgt om zich te laten horen in het klimaatdebat, dan is ze verplicht om voor de inheemse bevolking zou opkomen.'</p>
<p>En dat is ook belangrijk: honderden inheemse klimaatactivisten in Colombia zijn door tegenstanders vermoord. Er zijn daar veel protesten tegen illegale mijnen. Dit zorgt voor veel onrust. Het is mooi dat Jamie hiervoor opkomt.</p>
<h3>Amariyanna Copeny (12)</h3>
<p>Al jaren heeft de stad Flint in het Amerikaanse Michigan geen gezond drinkwater. Hierdoor worden meer dan 900 kinderen uit Flint blootgesteld aan enorme hoeveelheden lood. De 12-jarige Amariyanna, die zichzelf ‘Mari’ noemt, schreef een brief aan Obama met de noodkreet: <em>Flint lives matter</em>, 'waarmee ze refereert aan het Amerikaanse <em>black lives matter</em>, een beweging die zich uitspreekt tegen racisme. Vanuit de hele wereld kreeg ze reactie. </p>
<p>Zo’n 51% van Flint is zwart, en zo’n 41% van de Flintse bevolking leeft onder de armoedegrens. Ze noemen dit milieuracisme: de overheid heeft, volgens klimaatactivisten, te weinig gedaan om gezond drinkwater te verzorgen voor de bevolking. Dit zou, volgens vele inwoners, te maken hebben met hun inkomen en huidskleur.</p>
<p>Naast zich hierover uitspreken, is het Mari gelukt om 1000 rugtassen te maken voor arme schoolgenoten in Flint. Veelbelovend is de twaalfjarige dus zeker.</p>
<h3>Xiye Bastida (17)</h3>
<p>De zeventienjarige Xiye Bastida hoort bij de inheemse Otomi bevolkingsgroep in Mexico. Zij zien natuur als iets heiligs en geloven dat zorgen voor de natuur de belangrijkste prioriteit van de mens zou moeten zijn. 'Wij geloven dat wanneer wij voor de aarde zorgen, de aarde ook voor ons zorgt', vertelt Xiye. Toen ze, vier jaar geleden naar Amerika verhuisde leerde ze over klimaatverandering. Dat heeft haar volledig veranderd. Ze meldde zich aan bij verschillende klimaatorganisaties en begon daar haar stem te laten horen, door bijvoorbeeld krachtige speeches te schrijven, </p>
<h3>Nakabuye Hilda Flavia (22)</h3>
<p>Nakabuye is 22 en voert in Oeganda actie voor het klimaat. Zo hielp ze met het organiseren van wekelijkse klimaatstakingen. Verder heeft ze schoonmaakwerkzaamheden bij het meer van Kampala, de hoofdstad van Oeganda, geleid om de watervoorraden te helpen behouden. Ze geeft veel om het Oegandese water en om de ontbossing. <b><i> </i></b></p>  
