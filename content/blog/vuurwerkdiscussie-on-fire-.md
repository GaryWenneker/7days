---
id: e20709b949eb4401945ba57db825efeb
type: post
layout: post
title: "Vuurwerkdiscussie on fire "
permalink: /blog/vuurwerkdiscussie-on-fire-/
date: 2022-05-11T19:16:41.067Z
author: 7biA1WiYB
excerpt: "Nu Sinterklaas en zijn Pieten weer naar Spanje zijn vertrokken, hebben we de Zwarte Pieten-discussie gelukkig even op een lager pitje gezet. Maar wie dacht dat het klaar was met landelijke onenigheid heeft het mis: het is nu tijd voor iets anders. Oud en Nieuw komt eraan en dat zorgt voor een nieuwe discussie. Vuurwerk: wel of niet leuk en verstandig? Ik spraak met een aantal Sevendays-lezers.   "
seo:
  description: "Vuurwerkdiscussie on fire "
  title: "Vuurwerkdiscussie on fire "
---
Nu Sinterklaas en zijn Pieten weer naar Spanje zijn vertrokken, hebben we de Zwarte Pieten-discussie gelukkig even op een lager pitje gezet. Maar wie dacht dat het klaar was met landelijke onenigheid heeft het mis: het is nu tijd voor iets anders. Oud en Nieuw komt eraan en dat zorgt voor een nieuwe discussie. Vuurwerk: wel of niet leuk en verstandig? Ik spraak met een aantal Sevendays-lezers.   

    <p><strong>‘Het geeft een kick’</strong><br>Jelle (11) is heel enthousiast over vuurwerk. ‘Het geeft gewoon een kick als je zo’n harde knal hoort! Het is ook een cool gezicht als je mooi siervuurwerk afsteekt en zoveel verschillende kleuren ziet.’ Of hij het ook gevaarlijk vindt? ‘Als je goed uitkijkt en geen rare dingen gaat doen is het helemaal niet zo gevaarlijk.’</p>
<p><strong>‘Veiligheid voorop’</strong><br>Sara (13) vindt vuurwerk kunnen, maar alleen als je goed let op de veiligheid. ‘Als je genoeg afstand neemt, een aansteeklont gebruikt en een veiligheidsbril draagt vind ik het prima. Ik steek ook jaarlijks vuurwerk af, maar dit jaar sla ik over omdat ik op vakantie ga.’</p>
<p><strong>‘Show van gemeente’</strong><br>Katelijn (18) is voor een gemeenschappelijke vuurwerkshow, georganiseerd door de gemeente. ‘Vuurwerk is een mooie en feestelijke traditie om het nieuwe jaar in te luiden, maar kost gewoon te veel slachtoffers. Als je het aan professionals overlaat, krijg je een win-winsituatie: mooier vuurwerk en minder gewonden!</p>
<p><strong>‘Hondengekte’</strong><br>Marleen (15) houdt niet erg van vuurwerk. ‘Mijn twee honden en kat vinden het heel eng en vooral mijn honden worden helemaal gek. Verder schrik ik zelf óók van de knallen, maar op televisie vind ik het er wel mooi uitzien.’</p>
<p>Dit is een lastige kwestie. Ik merk dat er veel verschillende meningen zijn en zelf kan ik mij in alle meningen wel enigszins vinden. Wat kunnen we doen? Oordoppen kopen voor onze huisdieren, veilig in de kelder zitten of voor de vuurwerkfreaks een eigen dorp stichten? Hmm… Of er ooit een oplossing komt? Ik durf mijn hand er niet voor in het vuur te steken. </p>  
