---
id: bf21ca472921461a998cf338dc5df64b
type: post
layout: post
title: "Waarom 'De tweeling' een goed boek is voor de lijst"
permalink: /blog/waarom-de-tweeling-een-goed-boek-is-voor-de-lijst/
date: 2022-05-11T19:16:41.067Z
author: 7biA1WiYB
excerpt: "Ik houd al van lezen zolang ik me kan herinneren. Niets is beter dan met een goed boek op schoot eventjes aan de wereld ontsnappen. Een boek kiezen voor de lijst is alleen een heel ander verhaal. Want hoe weet je of je gekozen boek wel iets voor jou is? Hopelijk heb je iets aan mijn boekentips. De eerste tip: De tweeling van Tessa de Loo.   "
seo:
  description: "Waarom 'De tweeling' een goed boek is voor de lijst"
  title: "Waarom 'De tweeling' een goed boek is voor de lijst"
---
Ik houd al van lezen zolang ik me kan herinneren. Niets is beter dan met een goed boek op schoot eventjes aan de wereld ontsnappen. Een boek kiezen voor de lijst is alleen een heel ander verhaal. Want hoe weet je of je gekozen boek wel iets voor jou is? Hopelijk heb je iets aan mijn boekentips. De eerste tip: De tweeling van Tessa de Loo.   

    <p>Ik ga natuurlijk geen uitgebreid boekverslag voor je schrijven want dat moet je zelf doen. Wat je wel kunt verwachten? Een korte omschrijving van de inhoud, waarin ik niet te veel verklap natuurlijk. En een paar statistieken bij elkaar, want die mogen van school natuurlijk niet ontbreken. Als laatste vertel ik je waarom ik het boek zo'n aanrader vind en geef ik je een extra tip! Hopelijk heb je er wat aan voor jouw boekverslag(en)!</p>
<h3>De inhoud in enkele zinnen</h3>
<p>Twee tweelingzussen, die van elkaar gescheiden werden toen ze nog klein waren, hebben de oorlog meegemaakt. Het verhaal van een van de zussen wordt verteld vanuit een Nederlands perspectief, die van haar zus vanuit een Duits perspectief. Flink wat jaren laten proberen ze bij hun reünie de diepe kloof te overbruggen.</p>
<h3>Statistieken</h3>
<p><strong>Titel</strong>: <em>De tweeling</em>, genoemd naar de herenigde tweeling die centraal staat in het verhaal.<br><strong>Schrijver</strong>: Tessa de Loo<br><strong>Niveau</strong>: 3<br><strong>Aantal pagina’</strong>s: 480<br><strong>Genre</strong>: psychologische roman en oorlogsroman, het boek focust op de gevoelens van de zussen én op de oorlog die ze hebben doorstaan.</p>
<h3>Het is een aanrader omdat...</h3>
<p>Ik vond <em>De tweeling</em> een mooi en meeslepend oorlogsverhaal, voornamelijk omdat het ook verteld wordt vanuit een Duits perspectief. Eerlijk is eerlijk, dat gebeurt niet veel in Nederlandse werken over de oorlog, de Duitsers waren in die tijd toch onze vijand. Door de andere kant van het geweld te beschrijven, krijg je meer inzicht in het leven van de ‘slechterik’. Spoiler alert, de slechterikken zijn ook allemaal maar mensen.</p>
<p>Alle typische onderdelen van een oorlog komen in dit boek aan bod: de slachtoffers (doden én nabestaanden), de enorme ravage die wordt aangericht, verzet of medewerking, de vraag wie er nu eigenlijk de vijand is. Het zijn allemaal dingen die wij nooit hebben hoeven meemaken, dus ik vind het interessant om daar iets van mee te krijgen via een boek. Het is een zwaar thema om over te lezen, maar door de verrassend vele humor die De Loo gebruikt, is het geen zwaar boek om te lezen. Ben je fan van geschiedenis of heb je belangstelling voor de oorlog, dan raad ik je dit boek zeker aan!</p>
<p>Het boek leent zich goed voor een boekverslag omdat het vol informatie zit. Je kunt je verdiepen in de ontwikkeling van de band tussen de twee zussen, de oorlog vanuit beide perspectieven, of het pijnlijke, maar symbolische eind van het verhaal. Wat je opdracht ook is, over <em>De tweeling</em> valt voldoende te vertellen. En als dat je niet lukt, kun je altijd nog schrijven over de boodschap van het verhaal: niets is enkel goed of slecht. Als je daar geen verslag over kunt maken, dan weet ik het ook niet meer!</p>
<p>Klein nadeel: het is een dik boek om lezen want het zijn bijna vijfhonderd pagina's. Maar als je er op tijd aan begint, dan krijg je het zeker uit. Het taalgebruik is niet heel moeilijk en het verhaal is goed te volgen - spannend zelfs! Dat wordt gewoon een weekje doorlezen dus!</p>
<h3>Extra tip: een verfilming!</h3>
<p>Ik zeg dit niet om iemand aan te sporen om de film te kijken in plaats van het boek te lezen, maar er schijnt ook een ijzersterke verfilming te zijn van het verhaal. Zelf heb ik hem nooit gezien, maar recencies zijn positief. Bij mij staat hij in ieder geval nog op mijn ‘to watch’-lijstje!</p>  
