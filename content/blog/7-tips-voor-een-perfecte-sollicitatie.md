---
id: bdf29a9aa67543229c846c8f5fcec192
type: post
layout: post
title: "7 tips voor een perfecte sollicitatie"
permalink: /blog/7-tips-voor-een-perfecte-sollicitatie/
date: 2022-05-11T19:16:41.067Z
author: 7biA1WiYB
excerpt: "Vakkenvuller bij de lokale supermarkt, een stage bij een ziekenhuis of postbezorger: voor elk baantje moet je solliciteren. Hoe zorg je dat je deze sollicitatie nailed en met een voldaan gevoel het gesprek verlaat? Met deze tips natuurlijk!  "
seo:
  description: "7 tips voor een perfecte sollicitatie"
  title: "7 tips voor een perfecte sollicitatie"
---
Vakkenvuller bij de lokale supermarkt, een stage bij een ziekenhuis of postbezorger: voor elk baantje moet je solliciteren. Hoe zorg je dat je deze sollicitatie nailed en met een voldaan gevoel het gesprek verlaat? Met deze tips natuurlijk!  

    <h3><strong>1. Reageer snel op e-mails!</strong></h3>
<p>Je bent vaak niet de enige sollicitant tijdens de sollicitatieprocedure. Ik zorg er altijd voor dat ik mijn mail op mijn telefoon ontvang, zodat ik die super snel kan beantwoorden. Een aanrader: zo weet het bedrijf dat je een gemotiveerde en stipte werknemer bent! </p>
<h3><strong>2. Kom iets te vroeg</strong></h3>
<p>Te laat komen bij een sollicitatie is echt <em>not done</em>. Zet twee wekkers, check even op Google Maps hoe lang het ook alweer fietsen was en neem een trein eerder. Ik heb een keer mijn bus gemist, en geloof me: rennend en hijgend aankomen bij je sollicitatiegesprek is niet fijn.</p>
<h3><strong>3. Bedenk wat voor vragen je kunt krijgen</strong></h3>
<p>Sollicitatievragen hoeven niet heel ingewikkeld te zijn, maar het kan wel. Wat zijn vijf van jouw beste en slechtste eigenschappen? Waarom ben juist jij geschikt voor deze baan? Zelf zoek ik altijd online naar <a href="https://www.nationalevacaturebank.nl/carriere/Sollicitatiegesprek/De-60-meest-gestelde-sollicitatievragen" target="_blank">vragen die vaak gesteld worden tijdens een sollicitatiegesprek</a> en bedenk ik wat ik ongeveer kan antwoorden. </p>
<h3><strong>4. Zorg dat je bent ingelezen</strong></h3>
<p>Ik ben wel eens bij een sollicatie gekomen (dezelfde sollicitatie als waar ik hijgend aankwam) terwijl ik eigenlijk niet super veel over het bedrijf wist en stond dan ook af en toe met m'n mond vol tanden. Kijk vooraf dus goed rond op de website van het bedrijf. Hebben ze speciale kernwaarden? Misschien kun je die laten terugkomen in jouw motivatie. Let er ook op dat je de werktijden, het salaris en andere zakelijke feitjes goed hebt gecheckt.</p>
<h3><strong>5. Besteed tijd aan je uiterlijk</strong></h3>
<p>Je hoeft absoluut niet speciaal naar de kapper of een nieuwe outfit te kopen voor je sollicitatie, maar het is wel belangrijk dat je er een beetje verzorgd bij loopt. Kam je haar, draag niet je oudste kloffie en spuit voldoende deodorant op (maar ook weer niet te veel).</p>
<h3><strong>6. Wees eerlijk</strong></h3>
<p>Een geslaagde sollicitatie moet van beide kanten komen. Wanneer tijdens het gesprek duidelijk wordt dat dit baantje of deze stage niets voor jou is, wees dan ook eerlijk over je twijfels. Met eerlijkheid kom je het verst. Door drukte met school heb ik bijvoorbeeld een keer toch 'nee' gezegd. Is helemaal niet erg!</p>
<h3><strong>7. Kijk terug</strong></h3>
<p>Of je de baan uiteindelijk wel of niet hebt gekregen, het is belangrijk om terug te kijken. Ik probeer vaak te bedenken wat ik de volgende keer beter kan doen. Ben je het niet geworden? Vraag aan je contactpersoon waarom dit zo is. Vraag ook om tips voor een volgende sollicitatie en laat ze weten dat ze jou later nog kunnen bereiken voor een nieuw baantje.</p>
<p><em>Heb jij nog tips voor een goede sollicitatie? Laat het weten in de reacties!</em></p>  
