---
id: 02c24f079e594dec9c66a4b8b5758379
type: post
layout: post
title: "De pakjesparadox: vieze plaatjes helpen niet"
permalink: /blog/de-pakjesparadox-vieze-plaatjes-helpen-niet/
date: 2022-05-11T19:16:41.067Z
author: 7biA1WiYB
excerpt: "Enge foto's van lelijke ziektes op tabakverpakkingen: in sommige landen zijn ze er al. Nu krijgen we ze ook in Nederland. Anti-rokers juichen om deze plannen. Maar is dat wel terecht?  "
seo:
  description: "De pakjesparadox: vieze plaatjes helpen niet"
  title: "De pakjesparadox: vieze plaatjes helpen niet"
---
Enge foto's van lelijke ziektes op tabakverpakkingen: in sommige landen zijn ze er al. Nu krijgen we ze ook in Nederland. Anti-rokers juichen om deze plannen. Maar is dat wel terecht?  

    <p>Het doel van de plaatjes is natuurlijk dat mensen minder gaan roken. Niemand wil rondlopen met zo'n lelijke foto in zijn borstzak. En mensen die toch rookwaren kopen, worden constant herinnerd aan wat hen te wachten staat.</p>
<p><strong>Averechts effect</strong><br>Toch is er nooit bewezen dat die vieze plaatjes ook echt effect hebben. Sterker nog, ik denk dat de plaatjes juist averechts werken. Iedereen weet allang dat roken heel slecht voor je is, daar heb je die plaatjes niet meer voor nodig. De meeste rokers zouden nu meteen stoppen, als ze dat konden.</p>
<p>Van een verslaving afkomen doe je echter niet zomaar. Veel rokers die ik ken, hebben last van te veel stress. Bijvoorbeeld door hun werk of door hun thuissituatie. Als ze nu opeens zouden stoppen met roken, kun je ze aan het eind van de week opvegen.</p>
<p><strong>Beschamende, deprimerende plaatjes</strong><br>Om te stoppen, moeten ze eerst een beetje lekker in hun vel zitten, hun leven op de rails hebben. En lelijke, beschamende, deprimerende plaatjes zijn niet de beste manier om dat te bereiken. </p>
<p>Waarom wordt er niet geprobeerd de rokers te overtuigen vanuit een positieve benadering? Ik denk dat bijvoorbeeld een tekst van een ex-roker als 'Ik heb drie maanden lang het geld dat ik gewoonlijk uitgeef aan sigaretten opzij gezet en nu kan ik op vakantie naar Mallorca' een stuk motiverender is dan een tekst als 'als je nu niet stopt ga je dood'. </p>
<p><strong>Niet goedpraten</strong><br>Ik wil roken absoluut niet goedpraten. Ik heb er ook een ontzettende hekel aan als ik in een klein bushokje sta te wachten omdat de bus zoals altijd te laat is en er naast me iemand een sigaret op steekt.</p>
<p>Roken is dan wel slecht voor het mileu, slecht voor je gezondheid en slecht voor mijn humeur, maar vieze plaatjes zijn simpelweg niet de oplossing.</p>
<p><em>Meer blogs lezen van <a href="https://original.sevendays.nl/users/cas-visser">Cas</a> (17)? Laatst schreef hij ook al <a href="https://original.sevendays.nl/blog/7-dingen-die-ik-heb-geleerd-van-vakkenvullen">7 dingen die ik geleerd heb van vakkenvullen</a> en <a href="https://original.sevendays.nl/blog/aan-mijn-domme-leraar">Aan mijn domme leraar</a>.</em></p>  
