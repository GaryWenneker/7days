---
id: c055111c219f47c495327fa0d79a6119
type: post
layout: post
title: "Waarom zit de Nederlandse regering in Den Haag?"
permalink: /blog/waarom-zit-de-nederlandse-regering-in-den-haag/
date: 2022-05-11T19:16:41.067Z
author: 7biA1WiYB
excerpt: "Blogger Annemijn zit altijd vol met vragen. Dingen die jij je vast ook wel eens hebt afgevraagd, maar nooit hebt uitgezocht. Komt dat eens goed uit! Dat doet zij voor je. Dit keer: waarom zit de Nederlandse regering in Den Haag en niet in Amsterdam?  "
seo:
  description: "Waarom zit de Nederlandse regering in Den Haag?"
  title: "Waarom zit de Nederlandse regering in Den Haag?"
---
Blogger Annemijn zit altijd vol met vragen. Dingen die jij je vast ook wel eens hebt afgevraagd, maar nooit hebt uitgezocht. Komt dat eens goed uit! Dat doet zij voor je. Dit keer: waarom zit de Nederlandse regering in Den Haag en niet in Amsterdam?  

    <p>Tijdens een rondleiding in de Tweede Kamer bedacht ik me ineens dat het best vreemd is dat de Nederlandse regering niet in Amsterdam zit, maar in Den Haag. Amsterdam is tenslotte de hoofdstad. En waarom is Den Haag dat eigenlijk niet? </p>
<p>Om het antwoord daarop te krijgen, moet je de geschiedenis induiken. Den Haag is al vanaf de veertiende eeuw het belangrijkste bestuurscentrum van Nederland. In de tijd van de Republiek (1588-1795) was het ook de vergaderplaats van de graven van de Staten-Generaal en de Staten van Holland. Den Haag had toen geen stadsrechten en daarom geen inspraak in het bestuur. Het was zo een neutrale plek. Op dat moment had Nederland trouwens nog geen hoofdstad.</p>
<h3>Napoleon en Lodewijk</h3>
<p>In de Franse tijd veranderde alles. Toen Napoleon in 1806 het koninkrijk Nederland stichtte en zijn broer, Lodewijk, als koning van Nederland in het Paleis op de Dam besloot te gaan wonen, werd Amsterdam officieel de hoofdstad en werd het land vanuit daar bestuurd. Na de val van Napoleon keerde de regering terug naar Den Haag. Daar stonden tenslotte alle regeringsgebouwen, zoals de Ridderzaal. Amsterdam bleef nog wel de hoofdstad bleef. Het was overigens een logische keuze van de Fransen om Amsterdam als hoofdstad te kiezen: met zo’n 270.000 inwoners in 1795 was het vele malen groter dan Den Haag.</p>
<h4>Niet zo vreemd</h4>
<p>Het lijkt in eerste instantie raar dat de regering niet in onze hoofdstad zetelt, maar als je de geschiedenis bekijkt, is het eigenlijk best logisch. Waarom nieuwe gebouwen neerzetten in Amsterdam als je al de Ridderzaal in Den Haag hebt? En zo heeft elke stad wat!</p>  
