---
id: 70032482fb91485bb6845b75ec34300f
type: post
layout: post
title: "Is alle muziek hetzelfde?"
permalink: /blog/is-alle-muziek-hetzelfde/
date: 2022-05-11T19:16:41.067Z
author: 7biA1WiYB
excerpt: "Wat hebben de nummers You're Beautiful, Love the Way you Lie, With or Without You en Pokerface met elkaar te maken? Het zijn allemaal popsongs, de artiesten zijn overrated, ze zijn veel te vaak op de radio… maar daar houdt het op, zou je denken. Ze klinken toch allemaal heel verschillend? Fout.   "
seo:
  description: "Is alle muziek hetzelfde?"
  title: "Is alle muziek hetzelfde?"
---
Wat hebben de nummers You're Beautiful, Love the Way you Lie, With or Without You en Pokerface met elkaar te maken? Het zijn allemaal popsongs, de artiesten zijn overrated, ze zijn veel te vaak op de radio… maar daar houdt het op, zou je denken. Ze klinken toch allemaal heel verschillend? Fout.   

    <p>Deze liedjes hebben meer met elkaar gemeen dan je denkt. Ze bestaan namelijk allemaal uit dezelfde akkoordenprogressie: I V vi IV.<br><br><strong>Creativiteit geen vereiste </strong><br>In het filmpje 4 chords van Axis of Awesome wordt een lange reeks aan 'verschillende' nummers gespeeld, allemaal met dezelfde vier akkoorden. Mijn pianoleraar wees me erop, zodat ik kon zien dat je helemaal niet creatief hoeft te zijn om een hit te scoren.<br> </p>
<p><div class="media media-element-container media-default"><div id="file-358" class="file file-video file-video-youtube">

        <h2 class="element-invisible"><a href="/files/4-chords">4 Chords</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="4 Chords" src="https://www.youtube.com/embed/oOlDewpCfZQ?wmode=opaque&controls=" name="4 Chords" frameborder="0" allowfullscreen="">Video van 4 Chords</iframe>
</div>
  </div>

  
</div>
</div>
<p><br>Het valt eigenlijk pas op dat al die nummers zo op elkaar lijken als je ze achter elkaar hoort. Zouden die artiesten niet zelf doorhebben dat ze eigenlijk hetzelfde nummer telkens op een andere manier invullen? Of weten ze het wel, maar maakt het ze niet uit, simpelweg omdat deze progressie een veilige manier is om je nummer te maken?<br><br><strong>Garantie voor succes</strong><br> Het lijkt het laatste te zijn. Deze vier akkoorden gelden als een soort garantie voor succes. Elke beroemde artiest die een nummer maakt dat zo klinkt, heeft een grote kans van slagen. Met de muziekkennis die ik tot nu toe heb opgebouwd is dat ook wel te beargumenteren: met dit schema is heel veel mogelijk. Een liedje kan verdrietig klinken, zoals Where is the Love, maar het kan ook vrolijk klinken, zoals I'm Yours. Er is een oneindig aantal melodieën overheen te spelen en het wordt ook niet saai.<br><br>Het is zeker te begrijpen dat artiesten ervoor kiezen om niet al te moeilijk te doen. Toch vrees ik dat op deze manier bij popartiesten de motivatie verdwijnt om iets vernieuwends te maken. Alle nummers op de radio lijken zoveel op elkaar. Het lijkt meer te gaan om de artiest zelf.<br><br><strong>Muziek om publiek </strong><br>De schoonheid die muziek als bedoeling heeft (volgens sommigen althans) vervaagt. Muziek was ooit een kunstvorm, is het dat nu nog? Ja, maar niet alle artiesten zijn kunstenaars. Er is een duidelijke kloof ontstaan tussen aan de ene kant 'muziek om de muziek' en aan de andere kant 'muziek om het publiek'. Er zijn wel overlappingen, want veel populaire muzikanten zijn ook erg getalenteerd. Echter, aan de andere kant laten veel artiesten de muziek over aan producenten, die alleen maar geld willen verdienen. Met dit als gevolg...</p>  
