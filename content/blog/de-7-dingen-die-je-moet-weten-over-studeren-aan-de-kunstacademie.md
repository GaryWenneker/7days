---
id: c010115ca71046558897a40ab6a25d8f
type: post
layout: post
title: "De 7 dingen die je moet weten over studeren aan de kunstacademie"
permalink: /blog/de-7-dingen-die-je-moet-weten-over-studeren-aan-de-kunstacademie/
date: 2022-05-11T19:16:41.067Z
author: 7biA1WiYB
excerpt: "Er studeren niet alleen maar kunstzinnige hipsters, je moet vaak aan de slag in een 'station' en er zijn strenge toelatingsexamens. Welke dingen moet je weten over studeren aan de Kunstacademie, maar blijken niet zo duidelijk uit de brochure of de open dag? Hier zeven belangrijke opmerkingen van een Kunstacademie-student.  "
seo:
  description: "De 7 dingen die je moet weten over studeren aan de kunstacademie"
  title: "De 7 dingen die je moet weten over studeren aan de kunstacademie"
---
Er studeren niet alleen maar kunstzinnige hipsters, je moet vaak aan de slag in een 'station' en er zijn strenge toelatingsexamens. Welke dingen moet je weten over studeren aan de Kunstacademie, maar blijken niet zo duidelijk uit de brochure of de open dag? Hier zeven belangrijke opmerkingen van een Kunstacademie-student.  

    <p><em>In deze rubriek interview ik om de week een student van een populaire opleiding. Dit keer was dat Thijs (20). Hij is eerstejaarsstudent aan de Willem de Kooning Academie in Rotterdam. </em></p>
<p><strong>Op de Willem de Kooning Academie zijn verschillende kunstopleidingen te volgen. Thijs koos voor de richting Audiovisueel ontwerpen. Dit is een creatieve opleiding waarbij je alle vaardigheden leert die nodig zijn om goed om te kunnen gaan met beeld en geluid. Je krijgt les over de technische kant, maar mag vooral veel zelf aan de slag met het maken van films. De dingen die je verder nog moet weten, zijn: </strong></p>
<h3><strong>1. Er studeren heel veel verschillende mensen</strong></h3>
<p>'Veel mensen hebben een bepaald beeld van studenten aan de kunstacademie. Soms denken ze direct aan kunstzinnige hipsters met een kwast achter hun oor, die in een camper wonen. In het echt is het wel anders. Bij mij op school zijn echt wel kunstzinnige types, maar er zijn ook stille computertypes. Iedereen is eigenlijk zo verschillend, dat je de studenten onmogelijk in een hokje kunt plaatsen.'</p>
<h3><strong>2. Je krijgt veel vrijheid</strong></h3>
<p>'Op mijn opleiding krijg je heel veel vrijheid om jezelf te ontwikkelen en uit te zoeken waar je interesses liggen. De  manier van lesgeven is best opmerkelijk, maar ik ben er erg enthousiast over. Je hebt weinig uren les en veel uren vrije tijd waarin je aan je kwartaalproject van dat moment werkt. Dit is ook wel fijn bij een creatieve opleiding, vind ik.'</p>
<h3><strong>3. Geen lokalen maar stations</strong></h3>
<p>Op onze school hebben we het niet over lokalen, maar over 'stations'. Dit zijn werkplaatsen die iedereen op school mag gebruiken. Zo hebben wij een naaiatelier, een fotostudio, een printstation en noem maar op. Bij iedere werkplaats zit iemand die ervaring heeft in dat vakgebied en die je verder helpt.'</p>
<h3><strong>4. De toekomst als kunstenaar is onzeker</strong></h3>
<p>'Het toekomstperspectief voor een student van de kunstacademie is niet altijd even zeker. Het is nou eenmaal niet eenvoudig om hier je brood mee te verdienen. Ik denk hier de laatste tijd vaak over na, maar ik weet nog niet precies wat ik hierna wil gaan doen. Veel studenten zijn totaal nog niet bezig met hun toekomst en doen dit omdat ze ervan genieten. Hun passie staat op nummer 1. Ik zie mezelf in ieder geval nooit iets anders doen dan films maken.'</p>
<h3><strong>5. De toelating is best streng</strong></h3>
<p>'Voor kunstacademies zijn vaak best strenge toelatingseisen. De toelatingscommissies willen alleen mensen aannemen die erg gepassioneerd zijn voor de studie die ze willen gaan volgen. Mijn toelating bestond uit twee onderdelen: een kort gesprekje en het uitvoeren van een opdracht. De opdracht was vrij abstract en had weinig te maken met de opleiding. In het gesprekje werden vragen op je afgevuurd waaruit moest blijken of je geschikt bent voor de opleiding. '</p>
<h3><strong>6. Je kunt ook andere richtingen volgen</strong></h3>
<p>'Het derde kwartaal dit jaar hebben wij iets heel gaafs: we mogen een hele periode andere richtingen op de kunstacademie volgen. Dit, samen met het feit dat je gebruik kunt maken van alle werkplekken van alle richtingen, zorgt ervoor dat je op deze opleiding meer meekrijgt dan alleen de dingen die in je eigen straatje liggen.'</p>
<h3><strong>7. Mijn eindproject van deze periode</strong></h3>
<p>Het afgelopen kwartaal was het thema van de richting Audiovisueel ontwerpen "My dark side". Alle vakken die wij volgden, sloten aan op dit thema. Als eindproject moet je een korte film maken over jouw dark side (<em>bekijk <a href="https://vimeo.com/186430245" target="_blank">hier </a>die van Thijs, red.</em>) Hier kan ik veel creativiteit in kwijt en de vrijheid om dit te maken maakt het echt een leuke opdracht.'</p>
<p><em>Meer interviews over studies lezen? Lees ook <a href="https://original.sevendays.nl/blog/7-dingen-die-je-moet-weten-over-de-opleiding-brood-en-banket">7 Dingen die je moet weten over de opleiding Brood en Banket</a> en de <a href="https://original.sevendays.nl/blog/7-dingen-die-je-moet-weten-over-de-studie-mondzorgkunde">7 dingen die je moet weten over de opleiding Mondzorgkunde</a>. Wil je graag dat we in deze rubriek een bepaalde studie behandelen? Tip ons via <a href="https://original.sevendays.nl/whatsapp">WhatsApp</a>!</em></p>  
