---
id: 7a571f92d59c4aa5bbf3a3bb6c4a91f2
type: post
layout: post
title: "4 struggles die iedere puber vast herkent"
permalink: /blog/4-struggles-die-iedere-puber-vast-herkent/
date: 2022-05-11T19:16:41.067Z
author: IrisKegels
auteur: Iris Kegels
avatar: /sites/default/files/styles/node_author/public/IMG_0586.JPG?itok=TMSbzzEi
rubrieken:
  - blogpost
excerpt: "De overgang van de basisschool naar de middelbare school bracht mij onder andere bergen huiswerk. Daar had ik ook wel op gerekend. Helaas zette tijdens de switch van scholen de puberteit flink door. Wat ik niet wist was dat bovenop puberkwaaltjes en stapels werk ook nog zware ochtenden, last-minute leerwerk en een boel andere problemen komen. Fysiek én mentaal.  "
seo:
  description: "4 struggles die iedere puber vast herkent"
  title: "4 struggles die iedere puber vast herkent"
---
De overgang van de basisschool naar de middelbare school bracht mij onder andere bergen huiswerk. Daar had ik ook wel op gerekend. Helaas zette tijdens de switch van scholen de puberteit flink door. Wat ik niet wist was dat bovenop puberkwaaltjes en stapels werk ook nog zware ochtenden, last-minute leerwerk en een boel andere problemen komen. Fysiek én mentaal.  

    <p>‘Wat was het leven toch makkelijk toen ik nog op de basisschool zat', bedenk ik me als ik zie hoeveel vrije tijd mijn broertje heeft. Huiswerkbladen die binnen vijf minuten af zijn, ‘s woensdags les van negen tot twaalf. Fluitje van een cent. Maar ja, die tijd is verstreken. En teruggaan gaat niet meer.</p>
<h3>1. Zweten</h3>
<p>Eén van mijn grootste ergernissen op school is zweten. Op de middelbare ligt er meer druk op je schouders en schommelen je hormonen flink, waardoor je meer zweet. Soms ben je gewoon zó gespannen dat je er niets tegen kunt doen. Ik vind dit altijd hartstikke vervelend. Maar er is een oplossing! Zweetvangers die je onder je kleding kunt plakken: okselpads. Dan loop je in ieder geval niet met pannenkoeken onder je oksels rond.</p>
<h3>2. Knorrende maag</h3>
<p>Heb jij dit ook weleens? Je zit in een muisstille klas. Vanuit je maag voel je al een hongergevoel opborrelen, want als puber gaat je spijsvertering gek genoeg als een razende. En ja hoor, een hard, rommelend geluid gaat door de klas. Heb ik weer... Voor mij helaas te vaak herkenbaar, maar eigenlijk is het gewoon een kwestie van genoeg en gevarieerd eten.</p>
<h3>3. Ongesteldheid</h3>
<p>Voor de meisjes onder ons is er altijd weer die uitzichtloze periode van de maand. Code rood. Het begint in de pubertijd en houdt nog wel tientallen jaren aan. Elke maand struggle ik hier weer mee. ‘Genoeg maandverbandjes mee?', 'Ben ik niet doorgelekt?’. En de (in mijn geval) ondraaglijke buikpijn maakt deze week nog zwaarder. Gelukkig geeft paracetamol me net de verlichting waarmee ik de week wel door kom.</p>
<h3>4. Onzekerheid</h3>
<p>Een groot probleem bij pubers is ‘jezelf niet goed genoeg vinden'. Ik heb hier zelf helaas ook last van. Je wilt leuk gevonden worden en gaat je misschien anders gedragen dan normaa, of dan je zou willen. Hoe je dat voorkomt? Tja, misschien vrij cliché maar wel het beste advies ooit: <em>Be yourself, and like it</em>. Draag lekker wat je zelf wilt, creëer je eigen stijl. Praat over twijfels of onzekerheden met vrienden of je ouders. Iedereen heeft ze, en dat delen helpt. Echt! En richt je vooral op al het mooie en positieve aan jezelf.</p>  
