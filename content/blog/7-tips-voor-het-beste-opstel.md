---
id: c82ce95a338141f7b11bac3342b8c17b
type: post
layout: post
title: "7 tips voor het beste opstel"
permalink: /blog/7-tips-voor-het-beste-opstel/
date: 2022-05-11T19:16:41.067Z
author: 7biA1WiYB
excerpt: "Gaf ik je eerder al 7 tips voor de beste presentatie, dit keer hoop ik je redder in de nood te zijn op een ander vlak. De volgende tips helpen je namelijk om je opstel te verbeteren. Kom maar op met die tien!  "
seo:
  description: "7 tips voor het beste opstel"
  title: "7 tips voor het beste opstel"
---
Gaf ik je eerder al 7 tips voor de beste presentatie, dit keer hoop ik je redder in de nood te zijn op een ander vlak. De volgende tips helpen je namelijk om je opstel te verbeteren. Kom maar op met die tien!  

    <h3>1. Maak een ‘outline’</h3>
<p>Laten we bij het begin beginnen. Zo is er al één gouden tip die je moet toepassen voordat je überhaupt aan je essay gaat beginnen! Dit is het maken van een zogenaamde ‘outline’: een beknopt maar duidelijk overzicht van de inhoud van alle alinea’s die je gaat schrijven. Hierdoor krijg je meteen een beeld van je totale werk en zie je direct of er een fout in je redenering zit. Scheelt een boel correctiewerk achteraf. Het fijne is dat je zo'n outline in Word ook kunt koppelen aan je inhoud: pas je daar een (alinea)kop in aan, dan wordt dit in de outline automatisch ook veranderd!</p>
<h3>2. Eerst je hele verhaal… dan pas de introductie</h3>
<p>‘Eindigen met de introductie? Maar dat is niet logisch!’ Het klinkt inderdaad raar, maar toch kan ik je vertellen dat het wel degelijk helpt om eerst je hele verhaal te schrijven, voordat je je aan een pakkende introductie waagt. Waarom? Omdat je dan pas weet wat je precies gaat noemen in je tekst! Als je start met je introductie en daarin allerlei beloftes doet die je in de tekst helemaal niet waarmaakt… Tja, dan kun je naderhand je introductie evengoed weer opnieuw schrijven!</p>
<h3>3. De ‘hamburgermethode'</h3>
<p>Hoewel je het woord hamburger wellicht niet meteen associeert met een serieus essay, zou ik er bij het schrijven toch aan denken. Het is heel eenvoudig: de ‘hamburgermethode’ houdt in dat het begin en het einde een goed geheel van de tekst moeten maken, net zoals de boven- en onderkant van het broodje een hamburger compleet maken. De verschillende alinea’s zijn dan de andere ingrediënten zoals de sla, tomaten en hamburger. De introductie en de conclusie zijn de broodjes. Zorg dus dat je bij de introductie en de conclusie hetzelfde schrijft, alleen wel wat anders verwoord. Je essay wordt er een beter geheel door!</p>
<h3>4. Werk je bronnen uit...</h3>
<p>Deze tip komt (helaas) voort uit eigen ervaring: werk je bronnen altijd uit tijdens het schrijven, anders kun je een bepaalde bron later niet meer terugvinden, of weet je niet meer welke informatie bij welke bron hoort. Het klinkt als een saaie en veelomvattende klus, maar echt hoor, je zult jezelf later dankbaar zijn. Ik ken namelijk iemand die haar hele essay opnieuw moest doorspitten om de juiste bron en informatie te verbinden.</p>
<h3>5. …via de bronvermeldingsfunctie!</h3>
<p>Als je inmiddels slim genoeg bent om je bronnen tijdens het schrijven uit te werken, moet je natuurlijk ook nog weten hoe. En dat is nog niet zo makkelijk, want hoeveel bronvermeldingssystemen zijn er wel niet? Gebruik je Chicago? Of APA? Of een andere manier die je op school hebt geleerd? En hoe houd je de verschillende regels uit elkaar? Eén (lang) woord: Word-bronvermeldingsfunctie. Ja echt, dat bestaat! Ik wist het eerst ook niet, totdat een vriendin mij de gouden tip gaf. Google het maar eens: voor je het weet heb je een automatische bronnenlijst in elkaar geflanst.</p>
<h3>6. Passief taalgebruik (en nog wat andere stijltips)</h3>
<p>Pas op voor de voornaamwoorden! In formele essays is het helaas niet geoorloofd om woorden als ‘ik’, ‘jij’, ‘wij’ of ‘jullie’ te gebruiken. Een zinnetje als: ‘In mijn practicum heb ik aangetoond dat…’, wordt daardoor ineens wel heel moeilijk om op te schrijven. De oplossing? Passief taalgebruik. Wat dacht je van: ‘In het practicum werd aangetoond dat…’? Verder is het goed om te weten dat je je in het hele verslag aan één schrijfstijl moet houden. Dus geen verleden tijd, tegenwoordige tijd en toekomstige tijd door elkaar! Daarnaast is het nog slim om korte zinnetjes te gebruiken in plaats van mega-boekwerken met dertig komma's. Leest net wat prettiger.</p>
<h3>7. Slaap een nachtje over je werk</h3>
<p>Soms staar je je blind op een bepaald stuk tekst. Sowieso is het handig om iemand anders je verhaal te laten lezen, om te checken of er geen foutjes in staan. Maar zelf kun je in zo'n geval pas weer aan de slag met een frisse blik. Mijn laatste tip is dus om af en toe een nachtje over je werk te slapen. Dat heb ik ook gedaan met dit blog :)</p>
<p>Dat waren ze! Mijn 7 tips voor de beste essays. Oh en nog een laatste bonustip: kies een lekkere broek, een warme trui, je lievelingsthee en -koekjes voordat je gaat schrijven. Stimuleert mijn gedachtegang in ieder geval altijd. Succes!</p>  
