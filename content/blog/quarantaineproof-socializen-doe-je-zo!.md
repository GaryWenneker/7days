---
id: 34c22b6cc0eb4443b2841b6545be3523
type: post
layout: post
title: "Quarantaineproof socializen doe je zo!"
permalink: /blog/quarantaineproof-socializen-doe-je-zo!/
date: 2022-05-11T19:16:41.067Z
author: 7biA1WiYB
excerpt: "Door de coronacrisis komt iedereens sociale leven stil te staan. Ik heb mijn boeken gelezen, mijn kamer al drie keer verbouwd en Instagram, Snapchat en Facebook wel gezien. Wat moet ik nu?!  "
seo:
  description: "Quarantaineproof socializen doe je zo!"
  title: "Quarantaineproof socializen doe je zo!"
---
Door de coronacrisis komt iedereens sociale leven stil te staan. Ik heb mijn boeken gelezen, mijn kamer al drie keer verbouwd en Instagram, Snapchat en Facebook wel gezien. Wat moet ik nu?!  

    <p>Ik verveel me niet zo snel, maar in deze quarantaine merk ik vooral dat ik mijn vrienden, studiegenootjes en familiebezoekjes mis. Lunch op terrasjes, avondjes stappen: het gaat allemaal niet door. Best lastig om dan sociaal te blijven. Gelukkig heb ik drie dingen gevonden om quarantaineproof te socializen!</p>
<h3>Happening</h3>
<p>Happening is een app waar je met vrienden op kunt socializen. De app bestaat uit verschillende onderdelen. Zo is er de klassieke chat, maar ook een anonieme chat waar de sappigste geheimen onthuld worden en een rankinggame waar je je vrienden op allerlei leuke volgordes kunt zetten. Er zijn ook fotochallenges, een pictionary spel, een persoon-van-de-week-verkiezing en nog veel meer.</p>
<p>Mijn vriendengroep had Happening al een paar jaar geleden ontdekt, maar we vonden deze quarantaine dé perfecte tijd voor een Happening-comeback. Ons favoriete onderdeel is de ranking. Iedereen kan dan (anoniem) een top drie invullen bij verschillende vragen: Wie geeft de meeste complimentjes? Wie schreeuwt er tegen zijn/haar computer? Wie zou het beste gezelschap zijn op een onbewoond eiland? Ik vind het vooral super grappig om de uitslagen te zien. Dus wil jij weten of jij de best geklede van jouw vriendengroep bent? Download de app en nodig je vrienden uit!</p>
<h3>Vlogopdrachten</h3>
<p>Bijkletsen met je lover / beste vrienden / klasgenootjes kan gelukkig via videobellen, maar wat als je uitgepraat raakt..? Ik beleef in ieder geval niet zoveel spannends deze dagen. Een leuke variatie op videobellen, waarbij je elkaar nog wél ziet, vind ik het bedenken van vlogopdrachten. De opdrachten kun je elkaar één op één geven, maar je kunt het ook met een vriendengroepje doen. Neem je shots op met je telefoon en bewerk ze later tot een mooi geheel. Op die manier leer je elkaar beter kennen én wie weet ontdek je het ware vlogtalent in je!</p>
<p>Een paar voorbeeldopdrachten ter inspiratie:</p>
<ul><li>Laat vijf van je hobby’s op een creatieve manier zien</li>
<li>Welke vijf dingen staan er op jouw bucketlist?</li>
<li>Wat zijn vijf dingen/gebeurtenissen waar je écht trots op bent?</li>
<li>Kiezen uit een aantal dilemma’s (want ga je liever nooit meer onder de douche of luister je liever je hele leven nog maar één liedje)</li>
</ul><h3>Netflix Party</h3>
<p>Met Netflix Party hoef je je Netflix &amp; Chill sessies niet te missen. Installeer <a href="https://www.netflixparty.com/" target="_blank">via deze link</a> het programma, kies jullie favoriete film of serie en streamen maar! Wat jij ziet, zien zij ook én jullie kunnen chatten, gifjes en emoji’s sturen. Zo kun je dus onder je eigen dekentje (of in je eigen tuin) tóch die ene romcom (voor de duizendste keer) kijken met je beste vriendinnetjes of je serie verder bingen met je lover. Popcorntje erbij en lekker samen Netflixen op afstand!</p>  
