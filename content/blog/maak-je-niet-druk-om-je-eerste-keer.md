---
id: 7fa485fc223e49648589248e6ed78b3e
type: post
layout: post
title: "Maak je niet druk om je eerste keer"
permalink: /blog/maak-je-niet-druk-om-je-eerste-keer/
date: 2022-05-11T19:16:41.067Z
author: 7biA1WiYB
excerpt: "Je eerste keer, daar gaat iedereen anders mee om. Misschien kun je niet wachten, of vind je het juist nog veel te spannend. Ik heb het niet per se alleen over de eerste keer seks, maar ook over de eerste keer zoenen of gewoon je eerste relatie. Hoe je er ook tegenaan kijkt: de meeste mensen willen dat hun eerste keer 'bijzonder' is. Maar als je het mij vraagt, is dat best stom.   "
seo:
  description: "Maak je niet druk om je eerste keer"
  title: "Maak je niet druk om je eerste keer"
---
Je eerste keer, daar gaat iedereen anders mee om. Misschien kun je niet wachten, of vind je het juist nog veel te spannend. Ik heb het niet per se alleen over de eerste keer seks, maar ook over de eerste keer zoenen of gewoon je eerste relatie. Hoe je er ook tegenaan kijkt: de meeste mensen willen dat hun eerste keer 'bijzonder' is. Maar als je het mij vraagt, is dat best stom.   

    <p>De eerste keer is meestal namelijk de minst leuke keer. Bij het idee van een eerste zoen denk je misschien aan een romantisch bankje aan het water met volle maan en rozengeur en weet-ik-wat-allemaal. Maar waarschijnlijk krijg je je eerste kus gewoon op je kamer of op een gammel bankje in een saai park. </p>
<p><strong>Geen flauw idee hoe</strong><br>Daar komt nog bij dat je tijdens je eerste zoen waarschijnlijk geen flauw idee hebt hoe dat eigenlijk moet, zoenen. De kans is groot dat je alles fout doet wat je maar fout kunt doen en er niet zo veel aan vindt.</p>
<p> Bij je eerste keer seks heb ik geen idee wat voor gruwelijk romantisch beeld je in je hoofd hebt (en volgens mij wil ik dat ook liever niet weten), maar waarschijnlijk staat je daarbij een vergelijkbare teleurstelling te wachten. </p>
<p><strong>Net macaroni</strong><br>Als je erover nadenkt, is het eigenlijk best logisch dat de eerste keer compleet waardeloos is. Bijvoorbeeld: de eerste keer dat ik macaroni ging maken, liet ik de boel twee keer overkoken (dat gebeurt als je het vuur te hoog zet) en was de pasta uiteindelijk nog steeds niet goed gaar. Maar de tweede keer ging het al wat beter: na bijna een uur had ik toch mooi een bord met redelijk eetbare macaroni. De keer daarna ging het weer wat beter, de keer daarna weer, enzovoorts.</p>
<p>De eerste keer dat je probeerde te lopen, viel je waarschijnlijk vol op je bek. Net als de eerste keer dat je probeerde te fietsen zonder zijwieltjes. Zo ga je waarschijnlijk ook vol op je bek als je voor het eerst probeert te zoenen (zeker als je dat 'op je bek gaan' daarbij iets te letterlijk neemt). </p>
<p><strong>Zo leer je het</strong><br>Of het nou gaat over zoenen, seks of het koken van macaroni: de eerste keer is moeilijk en ongemakkelijk. En waarschijnlijk ga je op je bek. Maar dat is eigenlijk ook de enige manier om het te leren. Door iets fout te doen, weet je de volgende keer hoe het anders moet. En naarmate je iets wat vaker doet, word je er vanzelf beter in. </p>
<p>Hecht dus vooral niet te veel waarde aan je eerste keer. Zodra je een tweede keer hebt gehad, ben je die eerste toch alweer vergeten. </p>
<p><em>Meer blogs lezen van <a href="https://original.sevendays.nl/users/cas-visser">Cas </a>(17)? Laatst schreef hij ook al <a href="https://original.sevendays.nl/blog/het-gemeenste-jurylid-ooit-simon-cowell-wel-zo-gemeen">Is Simon Cowell wel zo gemeen?</a> en <a href="https://original.sevendays.nl/blog/speciaal-voor-non-koks-twee-verrassend-eenvoudige-recepten">Speciaal voor non-koks: twee verrassend eenvoudige recepten</a>.</em></p>  
