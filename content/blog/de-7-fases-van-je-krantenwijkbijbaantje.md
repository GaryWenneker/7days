---
id: ef6b078b43074816972559bcbf3eea85
type: post
layout: post
title: "De 7 fases van je krantenwijkbijbaantje"
permalink: /blog/de-7-fases-van-je-krantenwijkbijbaantje/
date: 2022-05-11T19:16:41.067Z
author: 7biA1WiYB
excerpt: "Het begint als de perfecte uitdaging, maar eindigt in een mislukte start van je carrière: je krantenwijk. Hoewel het verspreiden van folders of huis-aan-huisbladen op je dertiende een prima bijbaantje lijkt, verdien je er amper mee. Als jij ook een kranten- of folderwijk hebt gehad, herken je deze fases vast en zeker:  "
seo:
  description: "De 7 fases van je krantenwijkbijbaantje"
  title: "De 7 fases van je krantenwijkbijbaantje"
---
Het begint als de perfecte uitdaging, maar eindigt in een mislukte start van je carrière: je krantenwijk. Hoewel het verspreiden van folders of huis-aan-huisbladen op je dertiende een prima bijbaantje lijkt, verdien je er amper mee. Als jij ook een kranten- of folderwijk hebt gehad, herken je deze fases vast en zeker:  

    <ol><li><strong>De je-eerste-baantje-fase</strong></li>
</ol><p>Er komt een periode in je leven waarin je geld wilt verdienen. Een kranten- of folderwijk klinkt zo slecht nog niet: je bent buiten actief bezig, je werkt alleen, je kunt tijdens het werken naar je favoriete muziek luisteren en bovendien bepaal je vaak zelf hoe laat je aan de slag gaat. De echte geluksvogels kunnen het werk zelfs verspreiden over twee dagen. Niks mis mee, toch?</p>
<ol><li value="2"><strong>De wacht-misschien-toch-maar-geen-krantenwijk-fase</strong></li>
</ol><p>Even later zie je van diezelfde punten de nadelen in. Buiten zijn is vervelend als het regent, en in Nederland is dat bijna altijd het geval. Je wordt er moe van en gezellig is het niet. Bovendien vergeet je het makkelijk. Pas op vrijdagavond word je je bewust van die stapel kranten die vóór zaterdagochtend bezorgd moet worden.</p>
<ol><li value="3"><strong>De sollicitatiefase</strong></li>
</ol><p>Dan kom je op het punt waarop je – <a href="/node/9213">na lang twijfelen</a><em> </em>– er toch maar voor kiest om alsnog te solliciteren. Zo moeilijk is het niet en hoewel er naast voordelen ook nadelen zijn, blijf je denken aan het salaris dat je zult krijgen.</p>
<ol><li value="4"><strong>De enthousiaste fase </strong></li>
</ol><p>Eenmaal aangenomen begin je vol goede moed. Helaas doe je er lang over om alles te bezorgen: je kent de efficiëntste route nog niet en je slaat dat ene huis op de hoek nog vaak per ongeluk over, wat je soms een uitbrander van je baas oplevert. </p>
<ol><li value="5"><strong>De inkakfase</strong></li>
</ol><p>En dan zie je het allemaal niet meer zitten. Het regent áltijd als jij aan het werk bent, irritante buren spreken je aan en veel werk doe je op het laatste moment, omdat je liever met vrienden afspreekt. Daarnaast krijg je er niet eens zoveel geld voor. Waarom blijf je dit nog doen? Gelukkig weet je soms je jongere broertje of zusje over te halen om voor een paar euro te helpen.  </p>
<ol><li value="6"><strong>De kerst-als-hoogtepunt-fase</strong></li>
</ol><p>Het hoogtepunt van je bezorgbijbaantje valt rond de feestdagen, als je geld verdient door iedereen namens de lokale krant een fijne kerst te wensen. Je rammelende zakken geven je een tevreden gevoel. Dit geld dat je in één klap verdient, compenseert al het leed een beetje.</p>
<ol><li value="7"><strong>De op-zoek-naar-iets-nieuws-fase </strong></li>
</ol><p>Toch is het punt waarop je ontslag neemt onvermijdelijk. Je hebt het lang genoeg volgehouden en inmiddels ben je oud genoeg om een ander bijbaantje te zoeken. Hoewel je je had voorgenomen om nooit meer te werken, wil je toch weer geld verdienen. Bij de supermarkt bijvoorbeeld? Nu weet je nog niet dat het daar <a href="https://original.sevendays.nl/blog/de-7-fases-van-je-supermarkt-bijbaantje">hetzelfde liedje zal zijn</a>…</p>
<p><em>Meer blogs lezen van Femke (15)? Laatst schreef ze ook <a href="https://original.sevendays.nl/blog/de-5-fases-van-het-maken-van-een-keuze">De 7 fases van het maken van een keuze</a> en <a href="https://original.sevendays.nl/blog/getest-kun-je-een-week-zonder-nieuws">Getest: kun je een week zonder nieuws?</a>.</em></p>  
