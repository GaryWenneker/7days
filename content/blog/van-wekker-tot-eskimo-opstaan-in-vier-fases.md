---
id: f9c116303ba64386a6b7892e56133ac3
type: post
layout: post
title: "Van wekker tot Eskimo: opstaan in vier fases"
permalink: /blog/van-wekker-tot-eskimo-opstaan-in-vier-fases/
date: 2022-05-11T19:16:41.067Z
author: 7biA1WiYB
excerpt: "Buiten is het helemaal donker, vriest het dat ’t kraakt en iedereen slaapt nog. Maar ik niet meer. Want die wraakzuchtige wekker schreeuwt mij uit bed om te melden dat de marteling gaat starten.   "
seo:
  description: "Van wekker tot Eskimo: opstaan in vier fases"
  title: "Van wekker tot Eskimo: opstaan in vier fases"
---
Buiten is het helemaal donker, vriest het dat ’t kraakt en iedereen slaapt nog. Maar ik niet meer. Want die wraakzuchtige wekker schreeuwt mij uit bed om te melden dat de marteling gaat starten.   

    <p>‘KOM UIT DAT HEERLIJK WARME ZACHTE BED EN GA DE ULTIEME KOU TROTSEREN OM VEEL TE VROEG OP SCHOOL TE KOMEN.’</p>
<h3><strong>Fase 1. Ontkenning</strong></h3>
<p>Het begint allemaal met de harde ontkenning. Ik open moeizaam mijn ogen en kijk naar de wekker. Huh? Zo vroeg moet ik toch niet beginnen vandaag? Wacht... Is het überhaupt wel een doordeweekse dag? Nee toch? Enne… Heb ik niet toevallig keelpijn/hoofdpijn/een gebroken been? Waar is de snooze-knop ook alweer? HOE ONTKOM IK AAN HET MOETEN OPSTAAN?</p>
<h3><strong>Fase 2. Wilskracht</strong></h3>
<p>Na al mijn moed bij elkaar te hebben geschraapt overwin ik fase 1. Ik verwelkom fase 2. Wilskracht. Ik haal mijn dekens langzaam van me af en ga rechtop in mijn bed zitten. Het is koud en ik wil weer onder de dekens kruipen, maar ik hou me sterk. Tijd om uit bed te gaan, om te kleden en te ontbijten.</p>
<h3><strong>Fase 3. Word een Eskimo</strong></h3>
<p>Daar gaan we dan. De transformatie tot Eskimo start nu. Mijn thermo-onderbroek, -hemd en -sokken liggen gelukzalig op mij te wachten. Daaroverheen trek ik mijn gewone kleren en twee extra truien aan. Daarna komt mijn winterjas. Mijn wollen sjaal is ook zeer belangrijk. Een muts met daaroverheen een capuchon zorgen voor optimale bescherming tegen koude oren. Ik stop mijn handen in de XXL-handschoenen die al anderhalf uur op de verwarming liggen voor te bakken. Vergeten we nog wat? O ja. Een regenbroek is misschien wel handig. Voor het geval dat.</p>
<h3><strong>Fase 4. Overwinning</strong></h3>
<p>Eenmaal aangekomen op school maak ik een vreugdedansje. Deze ochtend heb ik weer overleefd. Ik ga binnen op de mat staan, schud alle nattigheid en kou van me af en doe mijn Eskimo-uitrusting weer uit. Deze levensreddende materialen komen morgenochtend weer van pas. </p>  
