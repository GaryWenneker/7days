---
id: 1c87e018de5c44d291a5750ff7cd2ae1
type: post
layout: post
title: "7 redenen waarom de lente mijn favoriete seizoen is"
permalink: /blog/7-redenen-waarom-de-lente-mijn-favoriete-seizoen-is/
date: 2022-05-11T19:16:41.067Z
author: 7biA1WiYB
excerpt: "Voor de één is het een slap aftreksel van de zomer, voor de ander een ongewenst gevolg op de winter. Met het lekkere weer van de afgelopen tijd kunnen we er niet meer omheen: de lente komt eraan! En daar heb ik ontzettend veel zin in, want het is mijn favoriete seizoen. Waarom? 7 redenen op rij.  "
seo:
  description: "7 redenen waarom de lente mijn favoriete seizoen is"
  title: "7 redenen waarom de lente mijn favoriete seizoen is"
---
Voor de één is het een slap aftreksel van de zomer, voor de ander een ongewenst gevolg op de winter. Met het lekkere weer van de afgelopen tijd kunnen we er niet meer omheen: de lente komt eraan! En daar heb ik ontzettend veel zin in, want het is mijn favoriete seizoen. Waarom? 7 redenen op rij.  

    <h3>1. Geen uitersten</h3>
<p>De lente is niet zo van de uitersten qua weer en daarom houd ik zo van dit seizoen. Je hoeft geen kou te lijden zoals in de winter, maar zweet ook geen liters vocht zoals in de zomer: heerlijk!</p>
<h3>2. De kleding</h3>
<p>Na lang wachten kan ik in de lente ein-de-lijk mijn wintergarderobe de kast uit kieperen en vervangen door vrolijke t-shirts, wijde broeken en hier en daar een rokje. Fijn, ik was al uitgekeken op mijn collectie <em>oversized</em> truien. Ook mijn zware winterjas kan verwisseld worden voor een licht en luchtig spijkerjasje. </p>
<h3>3. Het uitzicht</h3>
<p>Overal waar je kijkt, zie je bloeiende bloemen, dieren in de wei en fladderende vlinders. Daaraan zie je pas echt dat het lente is. En dat is, volgens mij, het beste uitzicht van het jaar! Geen kale bomen zoals in de winter of droge bladeren zoals je in de zomer ziet.</p>
<h3>4. De geuren</h3>
<p>De bloeiende bloemen geven niet alleen een mooi plaatje, maar ook ontzettend lekkere geuren. Lopen in de lente door het bos of door een wei en je wordt getrakteerd op een feestje voor je neus. Ook met de geur van vers gemaaid gras, maakt mij echt gelukkig.</p>
<h3>5. Het eten</h3>
<p>Hoewel ik spreek vanuit de grond van mijn hart als ik zeg dat ik houd van appels, spruitjes en erwtensoep, heb ik het daar na drie maanden winter (eigenlijk drie weken al) wel weer mee gehad . De lente is dan mijn redder in nood: vers seizoensfruit en -groente, waar we ons weer een paar maanden mee kunnen volproppen! En bijkomend voordeel: de keuze is reuze en het verveelt veel minder snel!</p>
<h3>6. De geluiden</h3>
<p>Niks zo lekker als in de lente wakker worden van zingende vogels. Of luisteren naar spelende kinderen in een park. Als ik een slechte dag heb, maken de geluiden van de lente mij binnen no-time weer blij. </p>
<h3>7. Het licht</h3>
<p>En als dat nog niet genoeg was, dan denk maar eens aan het zonnetje en de blauwe lucht die je in de lente een stuk vaker ziet dan in de winter. Eindelijk hoef ik niet meer in het donker naar school te fietsen. De lente brengt licht.</p>
<p>Dat waren 7 redenen waarom de lente mijn favoriete seizoen is. Ik kan niet wachten! Heb jij er minder zin in? Eén troost, over drie maanden is het weer voorbij en kun je weer zweten in de zomer.</p>  
