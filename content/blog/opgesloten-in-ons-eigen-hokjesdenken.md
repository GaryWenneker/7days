---
id: 478ebfc4a6d5491abf171f349324394f
type: post
layout: post
title: "Opgesloten in ons eigen hokjesdenken"
permalink: /blog/opgesloten-in-ons-eigen-hokjesdenken/
date: 2022-05-11T19:16:41.067Z
author: 7biA1WiYB
excerpt: "'De Gay Pride? Daar zijn alleen maar mannen in leren pakjes en vrouwen met kortpittig kapsel!' Dat wilde ik weleens met eigen ogen zien. Maar wat bleek: op de Canal Parade, de botenparade door de grachten, waren vrouwen met korte én lange kapsels. En lang niet iedereen liep er zo schaars gekleed bij als menig Nederlander beweert.  "
seo:
  description: "Opgesloten in ons eigen hokjesdenken"
  title: "Opgesloten in ons eigen hokjesdenken"
---
'De Gay Pride? Daar zijn alleen maar mannen in leren pakjes en vrouwen met kortpittig kapsel!' Dat wilde ik weleens met eigen ogen zien. Maar wat bleek: op de Canal Parade, de botenparade door de grachten, waren vrouwen met korte én lange kapsels. En lang niet iedereen liep er zo schaars gekleed bij als menig Nederlander beweert.  

    <p>Wij Nederlanders zijn dol op vooroordelen en stereotypes. Hoe komen we daar toch aan? Negen van de tien keer hebben we het niet bij het juiste eind.</p>
<p><strong>De eeuwige hokjescultuur</strong><br>In Nederland denken we graag in 'hokjes': het verdelen van mensen in groepen. Ieder mens behoort tot één of meerdere hokjes. Je wordt ingedeeld naar uiterlijke verschijning, innerlijk en andere zaken om alles zo overzichtelijk mogelijk te maken. Voor de chaoten onder ons, of zo? Zo pas je in het hokje 'meisje' of 'jongen', ben je een 'puber' of een 'bejaarde', een 'liefhebber van klassieke muziek' of een 'heavymetalfan' en <a href="https://original.sevendays.nl/blog/waarom-uit-de-kast-komen-onzin">ben je 'homo' of 'hetero'</a>. </p>
<p>We vergeten alleen vaak dat we mensen zijn en geen producten in een koelkast die je makkelijk kunt opsluiten. Want de werkelijkheid is dat mensen dat vaak helemaal niet leuk vinden.</p>
<p><strong>Als je niet in het hokje past</strong><br>Sommige mensen passen niet in een hokje of willen dat niet. Niet alleen omdat het maar een krappe bedoening is, maar ook omdat zij zich niet helemaal kunnen of willen identificeren met dat hokje.</p>
<p>Zo zijn er mensen die zich niet uitsluitend 'meisje' of 'jongen' voelen of die helemaal niet 'homo' of 'hetero' zijn maar bijvoorbeeld aseksueel of ongelabeld. Maar daar kunnen veel Nederlanders maar moeilijk mee dealen. </p>
<p><strong>Vooroordelen en stereotypes</strong><br>Al die hokjes resulteren in vooroordelen en stereotypes. Een man met wat vrouwelijke trekjes is algauw een homo, een vrouw met mannelijke trekjes lesbisch. We baseren ons oordeel op onvoldoende informatie en creëren zo een stereotype van hoe een 'homo' of 'lesbienne' eruit ziet. De media dragen daaraan bij door eenzijdige beelden van bijvoorbeeld de Gay Pride te laten zien. Natuurlijk waren er over-de-top en naakte mensen, maar er was nog zoveel meer te zien!</p>
<p>Vooroordelen en stereotypes kunnen niet alleen kwetsen, maar zijn ook onnodig. Want zeg nou zelf: word jij er een stuk minder chaotisch op als jij weet dat de buurvrouw een bomenknuffelaar is? Weg met die vooroordelen, hokjes en stereotypes! En lieve media, laat voor de verandering wat anders zien dan die 5% Gay Pride-feestgangers die in een leren pakje loopt. </p>
<p><em>Meer blogs lezen van Sanne (19)? Laatst schreef ze ook al <a href="/node/8415">5 redenen waarom op vakantie gaan met je ouders zo slecht nog niet is</a> en <a href="/node/6012">De 5 grootste vooroordelen over het vwo</a>.</em></p>  
