---
id: c8f38de785234ec887fde5debc73dd41
type: post
layout: post
title: "Waar komt de naam Schiphol vandaan?"
permalink: /blog/waar-komt-de-naam-schiphol-vandaan/
date: 2022-05-11T19:16:41.067Z
author: 7biA1WiYB
excerpt: "Blogger Annemijn zit altijd vol met vragen. Dingen die jij je vast ook wel eens hebt afgevraagd, maar nooit hebt uitgezocht. Komt dat eens goed uit! Dan doet zij het voor je. In dit eerste deel: waar komt de naam Schiphol vandaan?  "
seo:
  description: "Waar komt de naam Schiphol vandaan?"
  title: "Waar komt de naam Schiphol vandaan?"
---
Blogger Annemijn zit altijd vol met vragen. Dingen die jij je vast ook wel eens hebt afgevraagd, maar nooit hebt uitgezocht. Komt dat eens goed uit! Dan doet zij het voor je. In dit eerste deel: waar komt de naam Schiphol vandaan?  

    <p>Schiphol is niet de meest handige naam voor een internationale luchthaven. De sch-klank is voor buitenlanders ongemogelijk uit te spreken waardoor de naam al snel wordt verbasterd tot ‘Shiphol’ of zelfs ‘Skiphol’. Bovendien: er komen toch geen <em>schepen </em>naar Schiphol? </p>
<p> </p>
<h3>Skip en holl</h3>
<p>Schiphol heeft, ondanks de ligging in het ingepolderde Haarlemmermeer, niks met de scheepvaart te maken. Het woord duikt voor het eerst op in de vijftiende eeuw. Het is een samenvoeging van de Gotische woorden skip (wat ‘hout om te hakken’ betekent) en holl (oftewel laaggelegen land). Schiphol was de benaming voor een stuk moerasland in de buurt van Aalsmeer. Het was een plek waar boeren hout konden hakken.</p>
<h3>Fort aan het Schiphol</h3>
<p>In 1844 werd het Fort aan het Schiphol (foto) gebouwd, een bouwwerk dat deel uitmaakte van de Posten van Krayenhoff, een verdedigingslinie die de Amsterdammers moest beschermen tegen invallen vanuit Engeland. Deze linie zou later de basis worden van de beroemde Stelling van Amsterdam.</p>
<p><div class="media media-element-container media-default"><div id="file-538433" class="file file-image file-image-jpeg">

        
  
  <div class="content">
    <img alt="Fort aan het Schiphol" title="Fort aan het Schiphol" height="840" width="640" class="media-element file-default" data-delta="1" src="https://7dagen.netlify.app/sites/default/files/schiphol_0.jpg">  </div>

  
</div>
</div>
<h3>Plek voor de luchtmacht</h3>
<p>Toen tijdens de Eerste Wereldoorlog vliegtuigen steeds belangrijker werden, zocht de Nederlandse luchtmacht naar een plek voor een militair landingsterrein dicht bij Amsterdam en waar het niet te drassig was. Er werd een terrein van 200 bij 600 meter uitgezocht vlakbij Fort aan het Schiphol. In 1916 landde het eerste militaire vliegtuig daar en in 1920 startte de commerciële luchtvaart. Het fort werd in de jaren dertig gesloopt, maar de luchthaven draagt tot de dag van vandaag de naam Schiphol. </p>  
