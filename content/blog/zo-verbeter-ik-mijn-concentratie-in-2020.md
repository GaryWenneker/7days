---
id: 87b556615f02464b963714bc1c510910
type: post
layout: post
title: "Zo verbeter ik mijn concentratie in 2020"
permalink: /blog/zo-verbeter-ik-mijn-concentratie-in-2020/
date: 2022-05-11T19:16:41.067Z
author: 7biA1WiYB
excerpt: "Mijn leraar Spaans vertelde me ooit dat je IQ tijdelijk met tien punten kan dalen als je task-switcht en steeds iets anders doet. Mijn concentratie is slecht en móet anders. Daarom ga ik in 2020 leren hoe ik me moet concentreren. Een paar tips voor wie hetzelfde wil doen.  "
seo:
  description: "Zo verbeter ik mijn concentratie in 2020"
  title: "Zo verbeter ik mijn concentratie in 2020"
---
Mijn leraar Spaans vertelde me ooit dat je IQ tijdelijk met tien punten kan dalen als je task-switcht en steeds iets anders doet. Mijn concentratie is slecht en móet anders. Daarom ga ik in 2020 leren hoe ik me moet concentreren. Een paar tips voor wie hetzelfde wil doen.  

    <p>Terwijl ik dit blog schrijf staan er zo’n 20 tabbladen open: met muziek - rap én study music -, online kledingwinkels, kranten en dingen die ik ooit wil gaan doen voor school. Elke vijf minuten switch ik van het ene tabblad naar het andere. Soms lijkt het zelfs alsof ik in mijn hoofd hetzelfde doe: wanneer leraren iets uitleggen zit ik ineens met mijn gedachten in Nieuw-Zeeland. En als me gevraagd wordt waar ik aan denk, dan heb ik geen idee.</p>
<h3>Sluit je tabbladen</h3>
<p>Daarom is mijn eerste tip: sluit AL je tabbladen. Niet alleen op je computer, maar ook op je bureau. Het is afleiding en die moet je zoveel mogelijk weg stoppen. Dat geldt voor al je spullen op je bureau. Zoals sleutels, oorbellen, nagellak en stiften (die beter tekenen dan schrijven). Ze zijn vast een stuk interessanter dan wiskundesommen, maar leiden vooral af. Weg ermee!</p>
<p>Dat geldt ook voor de spullen waar je mee werkt. Als ikbijvoorbeeld kijk naar mijn Nederlands-schrift dan staat dat vol met onzin. Mijn aantekeningen zouden moeten gaan over de Nieuwe Zakelijkheid. Een literaire stroming met korte zinnen, weinig beschrijvingen en al helemaal geen tekeningen van ogen. Het is dus belangrijk om te werken met een leeg bureau en een leeg hoofd. Dus: een schrift, een boek, pennen en misschien markers, maar geen miljoenen blaadjes, stiften en andere afleidende dingen. Mijn nagels zijn nu wel gelakt trouwens, maar dat terzijde.</p>
<h3>Zet je meldingen uit</h3>
<p>Misschien wel de aller belangrijkste tip: zorg dat je <a href="//timemanagement.nl/concentratie-verbeteren/" target="_blank">telefoon</a> uit het zicht is. Je hebt het vast al vaker gehoord, maar ons brein is verslaafd aan constante prikkels. Websites zijn er op ingericht om ons veel prikkels te geven, en wij willen daar alleen maar meer van.  Dopamine speelt hier een belangrijke rol: iedere keer als we een berichtje krijgen is ons brein haast opgelucht. We krijgen niet alleen nieuwe informatie waar we blij van worden, maar beleven ook plezier aan het feit dat iemand ons leuk genoeg vindt om een berichtje te sturen. Hoe meer berichtjes op Whatsapp, je mail, Instagram en TikTok hoe beter. Alleen niet als je voor school moet werken! </p>
<p>Het is namelijk ook de reden dat je economieboek nóg saaier wordt. Daar krijg je geen directe beloning. Voor je aandachtsspanne is een telefoon dus een ware doodzonde. Leg hem daarom niet alleen weg, maar zet ook je meldingen uit. En spendeer wat minder tijd met dat apparaat in je hand: maximaal zo’n 2 uur per dag. Om jezelf een handje te helpen kun je een tijdslimiet op je telefoon zetten!</p>
<h3>Turfen</h3>
<p>Nu een wat minder algemene <a href="https://nl.wikihow.com/Je-concentratievermogen-vergroten" target="_blank">tip</a>: maak een lijstje met keren dat je bent afgedwaald en zet voor iedere keer een streepje. Het is een haast meditatieve manier om je gedachten stil te houden en het geeft je inzicht in de momenten waarop je je concentratie verliest. Dat kun je later weer analyseren als je interessant vindt. Al denk ik niet dat dat nodig is: tijdens het turfen merk je zelf wel wanneer je afgeleid wordt en wanneer niet. </p>
<p>Tijdens het schrijven van dit artikel heb ik dat gedaan: ik ben zo’n tien keer afgedwaald. Na een tijdje merkte ik gelukkig dat het minder werd. Soms moet je in een flow komen en duurt het niet langer. Dat is niet erg, maar wel handig om te weten van jezelf.</p>
<h3>Een bepaald moment</h3>
<p>En, voor de mensen die, net als ik, veel te veel dagdromen: gun jezelf een moment per dag waarop je mag afdwalen. Een half uurtje per dag misschien. Dan kun je iedere keer als je jezelf erop betrapt dat je in plaats van aan natuurkunde, aan hele andere dingen denkt, tegen jezelf zeggen van: 'daar denken we straks aan'. Het klinkt misschien stom, maar het werkt echt.</p>
<p>Ik hoop dat je na het lezen van mijn blog je beter kunt concentreren in 2020. En voor wie nog tips heeft: let me know!</p>  
