---
id: d091ac430bb648d1b9741b3fb22630ec
type: post
layout: post
title: "Waarom zit de warmwaterkraan eigenlijk links?"
permalink: /blog/waarom-zit-de-warmwaterkraan-eigenlijk-links/
date: 2022-05-11T19:16:41.067Z
author: 7biA1WiYB
excerpt: "Al een minuut stond ik met mijn emmer te wachten op heet water. Dat duurde wel erg lang. Wat bleek? De kraan was verkeerd geïnstalleerd, waardoor het water koud werd door de linkerknop en warm door de rechter. Precies andersom dan normaal. Hierdoor vroeg ik me af wie eigenlijk heeft bepaald dat warm water links zit? En waarom?  "
seo:
  description: "Waarom zit de warmwaterkraan eigenlijk links?"
  title: "Waarom zit de warmwaterkraan eigenlijk links?"
---
Al een minuut stond ik met mijn emmer te wachten op heet water. Dat duurde wel erg lang. Wat bleek? De kraan was verkeerd geïnstalleerd, waardoor het water koud werd door de linkerknop en warm door de rechter. Precies andersom dan normaal. Hierdoor vroeg ik me af wie eigenlijk heeft bepaald dat warm water links zit? En waarom?  

    <p>Er is natuurlijk een belangrijke praktische reden om een bepaalde plek van de warme kraan vast te stellen. Ten eerste is het handig om te weten wanneer je koud en wanneer je heet water krijgt, zodat verbrande handen of koud afwaswater voorkomen kunnen worden. Dit is helemaal van belang voor bijvoorbeeld blinden en slechtzienden. </p>
<h3>Vroeger</h3>
<p>Volgens de Britse site <em>Plumbworld </em>is er een historische achtergrond om de warme kraan links te plaatsen. Toen er in de 19e eeuw watervoorzieningen kwamen voor binnenshuis, moest het koude water opgepompt worden met een handpomp. Omdat de meeste mensen rechtshandig zijn, stond de pomp meestal aan de rechterzijde. Toen er later ook een warmwaterkraan bij kwam, was het logisch om deze aan de andere kant, de linkerkant dus, te plaatsen.</p>
<h3>Wetten &amp; regels</h3>
<p>Voor zover ik kon vinden, is er in Nederland geen wet die de kant van de warmwaterkraan bepaalt. Wel raakte ik in mijn zoektocht verdwaald in een oerwoud van montagerichtlijnen en voorschrijften, maar een wet was nergens te vinden. In Amerika daarentegen staat in <em>The Uniform Plumbing Code (UPC), </em>een richtlijn voor loodgieters, waarin (vrij vertaald) staat: ‘Waar twee afzonderlijke knoppen het warme en koude water regelen, moet de linker knop van de kraan… het warme water regelen.’ Ondanks dat de UPC van oorsprong Amerikaans is, wordt op de site vermeld dat het wereldwijd gebruikt wordt. Of dit ook werkelijk zo is, is moeilijk na te gaan, maar ook in de Australische versie van de Plumbin Code is vermeld dat de warme kraan links geïsntaleerd moet worden.<div class="media media-element-container media-teaser"><div id="file-539532" class="file file-image file-image-jpeg">

        
  
  <div class="content">
    <a href="/files/kraan"><img height="124" width="220" class="media-element file-teaser" data-delta="2" src="https://7dagen.netlify.app/sites/default/files/styles/medium/public/tap-1937219_1920.jpg?itok=bPKdEk0C" alt=""></a>  </div>

  
</div>
</div>
<h3>Logica</h3>
<p>Overige - niet bewezen - aannames voor de plaatsing van de warmwaterknop, zijn volop te vinden. Bij een ‘zwenkkraan’, een kraan die je moet draaien, zou het voor kinderen veiliger zijn om de kraan van je af te draaien, omdat dit minder snel gebeurt. Ook zou het handiger zijn om rechts het koude water te hebben, omdat we vaker koud water gebruiken en het dus logisch is dat de meest gebruikte knop aan de kant van onze meest gebruikte hand, rechts dus, zit.</p>
<h3>Gewenning</h3>
<p>Het is dus vooral een kwestie van gewenning van de loodgieters<em><strong> </strong></em>en een stuk minder van regels. Dat het een ingesleten gewoonte is, merkte ik ook met onze kraan; toen ik na twee weken éindelijk gewend was aan de omgekeerde knoppen, werd de kraan opnieuw gemonteerd. En je raad het al: de eerste keer stond ik wéér tevergeefs een minuut te wachten op warm water.</p>  
