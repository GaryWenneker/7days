---
id: 6acc3b72992b4fb59c02c31fff910622
type: post
layout: post
title: "Ik ging bij zes leraren eten en dit is wat ik ervan leerde"
permalink: /blog/ik-ging-bij-zes-leraren-eten-en-dit-is-wat-ik-ervan-leerde/
date: 2022-05-11T19:16:41.067Z
author: 7biA1WiYB
excerpt: "Ken je dat gevoel van bevreemding wanneer je een docent buiten school tegenkomt? Bedenk je dan hoe het is om op een vrijdagavond met je docent Duits aan de keukentafel te zitten. Dat is precies wat ik afgelopen week deed.  "
seo:
  description: "Ik ging bij zes leraren eten en dit is wat ik ervan leerde"
  title: "Ik ging bij zes leraren eten en dit is wat ik ervan leerde"
---
Ken je dat gevoel van bevreemding wanneer je een docent buiten school tegenkomt? Bedenk je dan hoe het is om op een vrijdagavond met je docent Duits aan de keukentafel te zitten. Dat is precies wat ik afgelopen week deed.  

    <p>Sterker nog: ik at ook bij mijn lerares Latijn, de drie conrectoren én de rector. Waarom? Voor een vaste rubriek in onze schoolkrant.</p>
<h3>Gewoon 'mens'</h3>
<p>Het leuke aan deze rubriek is dat je je docent beter leert kennen. Zo weet ik nu dat mijn lerares Latijn op haar hoofd kan staan. Ergens tussen het voorgerercht en hoofdgerecht in daagde haar dochter haar namelijk uit om haar acrobatische kunsten te showen. Een van de conrectoren vertelde dat ze haar eigen kleding ontwerpt. Helaas wel in afgrijselijk felle kleuren, maar toch. Ook kwam ik erachter dat de rector homoseksueel is. Volgens zijn vriend heeft hij een groot talent voor koeien melken. Wat opvallend is aangezien hij in een apartement in het hartje Amserdam woont. Omdat je tijdens zo'n etentje dus vaak ook kennis maakt met het gezin van je docent wordt mevrouw of meneer ineens ook ‘papa’ of ‘mama’. En blijkt de strengste conrector een liefhebbende echtgenote te zijn met een passie voor volleybal.</p>
<p>Door de etentjes realiseer ik me elke keer weer dat een docent ook gewoon een ‘mens’ is. In hun eigen, vertrouwde omgeving gaan de scherpe kantjes van het klaslokaal eraf en zijn ze veel openhartiger.</p>
<h3>Meer waardering</h3>
<p>Vriendinnen vragen soms: ‘Is het niet raar om die docent de volgende dag dan weer in de klas te zien als je bij hem thuis bent geweest?’ Ik antwoord dan altijd dat dat eigenlijk helemaal niet het geval is. Ik heb vooral meer respect gekregen voor die docent, want ze doen stuk voor stuk énorm hun best op hun lessen. Hoewel ik die er niet perse leuker door ben gaan vinden, heb ik er wel meer waardering voor gekregen. Ik hoop dat ik dat ook in de artikelen in de schoolkrant kan overbrengen.</p>
<h3>Extra interesse </h3>
<p>Wat ik iedereen dus kan adviseren: kijk eens verder dan het klaslokaal. Je hoeft natuurlijk niet meteen bij een docent thuis te gaan eten, maar houd in je achterhoofd dat diegene naast school ook nog een leven heeft. Duurt het lang voordat je je cijfer hebt? Bedenk dan dat jouw geschiedenisleraar misschien wel elke avond zijn zoon naar voetbaltraining moet brengen. Wat extra interesse in je docent levert vaak niet alleen een leuk gesprek op, maar hoe langer hij of zij over zichzelf praat, hoe minder tijd er is om huiswerk op te geven. Toch?</p>  
