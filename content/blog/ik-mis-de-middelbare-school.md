---
id: e7cbf135d98f4e70859cac373f2d2b6a
type: post
layout: post
title: "Ik mis de middelbare school"
permalink: /blog/ik-mis-de-middelbare-school/
date: 2022-05-11T19:16:41.067Z
author: 7biA1WiYB
excerpt: "Ik ben al bijna een jaar van de middelbare school af, maar vaak denk ik nog terug aan die plek vol schreeuwende bruggers, leraren zonder orde en vliegende boterhammen. Eerlijk gezegd mis ik het best wel.  "
seo:
  description: "Ik mis de middelbare school"
  title: "Ik mis de middelbare school"
---
Ik ben al bijna een jaar van de middelbare school af, maar vaak denk ik nog terug aan die plek vol schreeuwende bruggers, leraren zonder orde en vliegende boterhammen. Eerlijk gezegd mis ik het best wel.  

    <p>Vorig jaar mei kreeg ik te horen dat ik klaar was met de middelbare school, ik had eindelijk mijn diploma! En naar dat moment heb ik vijf jaar lang naar uitgekeken. Vanaf dag één vond ik de middelbare maar een stom idee, 8 uur per dag les krijgen met maar een beetje pauze. Maar nu kijk ik er anders naar. Ik mis dingen waarvan ik nooit gedacht had die te missen.</p>
<h3><b>De leraren</b></h3>
<p>Ik mis de leraren het meeste: van de leraar die geen orde kon houden tot mijn allerliefste mentor. Om de 50 minuten stond er weer iemand voor je neus, en al had je niks met het vak, de meeste leraren probeerde er toch het beste van te maken. In de klas zelf heb je het niet door, je wilt gewoon zo snel mogelijk naar huis omdat je al de hele dag op school zit, maar nu? Ik zou best nog een lesje Duits of natuurkunde willen meedoen.</p>
<h3><strong>De pauzes</strong></h3>
<p>Ook de pauzes waarin de boterhammen soms letterlijk door de lucht vlogen mis ik. En de tussenuren waren nog leuker. Bijvoorbeeld naar de McDonald's op de fiets, kaartspellen in de aula of gewoon even naar de supermarkt voor het vijfde frikandellenbroodje deze week. De tussenuren werden ook vaak gespendeerd in de mediatheek, onder het motto  “huiswerk maken” zaten we met z’n allen op spele.nl.</p>
<p>Al mis ik de middelbare soms, het is goed om vooruit te kijken. Ik ga immers over een paar maanden studeren en daar heb ik ontzettend veel zin in. Tot die tijd denk ik af en toe even terug aan die plek vol schreeuwende bruggers en vliegende boterhammen.</p>  
