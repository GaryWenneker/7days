---
id: 4e2e914e1465417e91f375a14f065ee6
type: post
layout: post
title: "7 dingen die je merkt als je je mobiel laat liggen"
permalink: /blog/7-dingen-die-je-merkt-als-je-je-mobiel-laat-liggen/
date: 2022-05-11T19:16:41.067Z
author: 7biA1WiYB
excerpt: "Mijn smartphone is nooit ver weg. Daar erger ik me soms aan en dus ik probeer de laatste tijd te minderen. Ik haal er zeker ook goede dingen uit, maar als het te veel wordt dan kan ik prima leven zonder telefoon. En dan valt een aantal dingen op.  "
seo:
  description: "7 dingen die je merkt als je je mobiel laat liggen"
  title: "7 dingen die je merkt als je je mobiel laat liggen"
---
Mijn smartphone is nooit ver weg. Daar erger ik me soms aan en dus ik probeer de laatste tijd te minderen. Ik haal er zeker ook goede dingen uit, maar als het te veel wordt dan kan ik prima leven zonder telefoon. En dan valt een aantal dingen op.  

    <p><strong>1. Hoe veel, vaak en snel iedereen zijn telefoon pakt</strong><br>Moet ik iets vragen, regelen of opzoeken, dan is mijn smartphone vaak de eerste optie. Bij oneindig veel zaken grijpen we daar allemaal als eerste naar. Als-ie even uit beeld is dan valt het me pas op hoe snel anderen naar dat apparaat grijpen. </p>
<p><strong>2. Hoe afhankelijk iedereen ervan ben is</strong><br>De weg vinden in een vreemde stad? Makkie. Je hebt Google Maps altijd bij de hand. Het is zo makkelijk dat we de alternatieven uit het oog verliezen en niet meer zonder onze <em>online tools </em>kunnen. Dus probeer ik soms de route te vinden zonder Google Maps te gebruiken of te communiceren zonder Google Translate.</p>
<p><strong>3. Hoe weinig berichtjes echt belangrijk zijn</strong><br>Groepsapps zijn leuk, maar er gebeurt ook veel waar je niet 1-2-3 op hoeft te reageren. Gebruik ik een dag mijn smartphone niet en dan blijkt ’s avonds dat ik nauwelijks iets hebt gemist. Als iemand je echt nodig heeft, belt diegene wel. Je kunt dus best (even) zonder Whatsapp en social media.</p>
<p><strong>4. Wat je zoal om je heen mist</strong><br>Tijdens het wachten op de trein scrollen veel mensen alleen maar op hun mobiel, maar veel leuker vind ik het om de echte wereld te bestuderen. Verbaas je over het gedrag van mensen op het perron of hoe mooi het landschap onderweg eigenlijk is. Die dingen mis je als je constant je telefoon oppakt.</p>
<p><strong>5. Hoe het contact met mensen verandert</strong><br>Een smartphone is behoorlijk aanwezig. Lopend over straat turen mensen naar een schermpje terwijl ze ook naar elkaar kunnen glimlachen. En voer je een gesprek, dan zijn sommigen met hun hoofd ergens anders als hun telefoon naast hen ligt. Het kan rust bieden als je zonder smartphone op pad gaat. De online wereld doet er dan nauwelijks toe en dat is best wel chill.</p>
<p><strong>6. Hoe iedereen aan de smartphone vastgegroeid zit</strong><br>Laat je je smartphone thuis, dan valt je op hoe vaak mensen op hun smartphone kijken. De neiging om continu te checken of je een berichtje hebt, is groot. Je telefoon kan zeker iets toevoegen aan een gesprek - bijvoorbeeld als je elkaar ook afbeeldingen kunt tonen – maar ik waardeer smartphonelooscontact ontzettend, omdat je dan niet continu afgeleid bent door een trillend apparaat.</p>
<p><strong>7. Wat je van ons smartphone gebruik vindt</strong><br>Als dit soort dingen opvallen, kun je een mening vormen over ons smartphonegebruik. Die mening hoeft niet negatief te zijn. Zelf vind ik het belangrijker dat je je bewust bent van deze gewoontes. Dus ik wil je echt eens aanraden om een dagje zonder je telefoon door te brengen. Wie weet wat voor nieuwe dingen je leert over jezelf en over de wereld!</p>  
