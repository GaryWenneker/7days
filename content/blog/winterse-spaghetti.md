---
id: 5ab4f642d56b48e4987c8ad81095f2ff
type: post
layout: post
title: "Winterse spaghetti"
permalink: /blog/winterse-spaghetti/
date: 2022-05-11T19:16:41.067Z
author: 7biA1WiYB
excerpt: "Als je iets op tafel wil zetten wat supersnel klaar maar toch lekker smaakt, is pasta het ideale gerecht. Nu kun je natuurlijk gewoon een kant-en-klaar potje tomatensaus kopen, maar zonder veel extra werk kan het gelukkig ook een klein beetje culinairder en vooral véél lekkerder!   "
seo:
  description: "Winterse spaghetti"
  title: "Winterse spaghetti"
---
Als je iets op tafel wil zetten wat supersnel klaar maar toch lekker smaakt, is pasta het ideale gerecht. Nu kun je natuurlijk gewoon een kant-en-klaar potje tomatensaus kopen, maar zonder veel extra werk kan het gelukkig ook een klein beetje culinairder en vooral véél lekkerder!   

    <p>Dat lekkerder maken doen we met pesto. In mijn wereld maakt pesto alles lekkerder, dus ook spaghetti. Gooi daar een paar groenten bij, maak het af met noten en kaas en je hebt binnen een mum van tijd een heerlijke pasta op tafel.<br><br>Deze pasta is vooral perfect voor de winter; paddenstoelen zijn namelijk echt groenten van dit seizoen en ook walnoten zijn rijp in het najaar. Als vegetariër eet ik trouwens vaak noten, ze zitten vol goede voedingsstoffen en geven veel energie. <br><br><strong>Ingrediënten</strong><br>Met deze benodigdheden kun je genoeg spaghetti maken voor twee personen:<br>- 150 gram volkorenspaghetti<br>- 100 gram crème fraîche<br>- 6 theelepels pesto<br>- een halve courgette<br>- 250 gram (een bakje) kastanjechampignons<br>- 4 eetlepels met plakjes zwarte olijf<br>- 50 gram grana padano (een kaassoort)<br>- 50 gram walnoten<br><br><div class="media media-element-container media-default"><div id="file-158" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://original.sevendays.nl/sites/default/files/winterse%20spag%20ingredienten.jpeg" alt="">  </div>

  
</div>
</div><br><br><strong>Zo maak je het</strong><br>1. Stap één is een beetje afhankelijk van hoe lui je bent geweest bij het kopen van de ingrediënten. Je hebt verpakte geraspte kaas, gesneden olijf en gekraakte walnoten voor luie mensen, waar ik me dit keer schuldig aan heb gemaakt. Maar als je verse walnoten hebt moet je die natuurlijk eerst even kraken, een blok kaas moet je raspen en olijf in plakjes snijden. Het is handig om die dingen eerst te doen, want vooral noten kraken kan nog wel een tijdje duren.<br><br>2. Breng dan genoeg water voor de spaghetti aan de kook. Als het kookt, kun je de spaghetti er steeds een stukje verder in dompelen tot alle spaghetti in het water zit. De kooktijd van spaghetti verschilt per soort, dus hiervoor moet je even op de verpakking kijken. Snijd ondertussen de courgette in kleine blokjes. <br><br><div class="media media-element-container media-default"><div id="file-160" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://original.sevendays.nl/sites/default/files/winterse%20spag%20stap2_0.jpeg" alt="">  </div>

  
</div>
</div><br><br>3. Maak de champignons even schoon, haal een klein stukje van het steeltje af en snijd ze in plakjes. Bak de champignons in een koekenpan op middelhoog vuur. Het lijkt misschien een beetje vreemd om geen olie te gebruiken bij het bakken, maar champignons geven van zichzelf al genoeg vocht af. Als de champignons al een beetje zachter en kleiner beginnen te worden, doe je wél een scheutje olie in de pan en voeg je de courgette toe. Bak net zolang tot beide gaar zijn. Tussendoor moet je natuurlijk regelmatig even omscheppen!<br><br><div class="media media-element-container media-default"><div id="file-161" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://original.sevendays.nl/sites/default/files/winterse%20spag%20stap3.jpeg" alt="">  </div>

  
</div>
</div><br><br>4. Als de pasta lang genoeg gekookt heeft, kun je die afgieten. Roer daarna zowel de crème fraîche als de pesto erdoorheen. Die dingen maken de spaghetti wat minder droog en de pesto geeft natuurlijk ook een lekkere smaak.<br><br>5. Doe ook de groenten en de olijf bij de pasta en meng die erdoor. Verdeel het over twee borden en dan kun je de kaas eroverheen strooien. Als je het snel doet, smelt die nog een beetje! Breek de noten nog even in wat kleinere stukjes en gebruik die dan als topping. Dat maakt je winterse spaghetti helemaal af!<br><br><div class="media media-element-container media-default"><div id="file-162" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://original.sevendays.nl/sites/default/files/winterse%20spag%20stap5.jpeg" alt="">  </div>

  
</div>
</div><br><br><strong>Voor als je het nét een beetje anders wilt doen:</strong><br>- Niet zo’n fan van champignons? Vervang die dan door zongedroogde tomaatjes en de walnoten door pijnboompitjes. Een echt winterse spaghetti is het dan niet meer te noemen, maar het is wél heel lekker.<br>-  Wil je er nog een extra smaak bij? Strooi dan wat rucola of basilicum over de pasta heen.<br><br><em>Krijg je ook zo'n knorrende maag van deze kookrubriek? Laat je dan ook inspireren door <a href="https://original.sevendays.nl/artikel/192350#.VOr8j0Ld7dk">dit</a> en <a href="https://original.sevendays.nl/artikel/192406#.VOr8qELd7dl">dit</a> recept van Maaike.</em>  
