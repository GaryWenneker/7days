---
id: 751ee68f771049a2bed975a983e07c01
type: post
layout: post
title: "Wat vaker op ons paasbest "
permalink: /blog/wat-vaker-op-ons-paasbest-/
date: 2022-05-11T19:16:41.067Z
author: 7biA1WiYB
excerpt: "De zoete geur van net gebakken croissantjes kwamen me in mijn slaapkamer tegemoet afgelopen zondag. En zó uitgeslapen heb ik me in tijden niet gevoeld. Ik wreef in mijn ogen en rekte me op een Disneyprinses-achtige manier uit. De tjirpende vogels buiten zagen er net zo vrolijk uit als die op ons tafelkleed. Op hun paasbest kun je wel zeggen.  "
seo:
  description: "Wat vaker op ons paasbest "
  title: "Wat vaker op ons paasbest "
---
De zoete geur van net gebakken croissantjes kwamen me in mijn slaapkamer tegemoet afgelopen zondag. En zó uitgeslapen heb ik me in tijden niet gevoeld. Ik wreef in mijn ogen en rekte me op een Disneyprinses-achtige manier uit. De tjirpende vogels buiten zagen er net zo vrolijk uit als die op ons tafelkleed. Op hun paasbest kun je wel zeggen.  

    <p>Het tafereel dat ik aantrof in de woonkamer had zo thuis kunnen horen op de voorkant van een woonwinkelfolder. Zo eentje waarmee je mensen zover krijgt hun vrije dag consumerend door te brengen. Over de tafel ligt een grasgroen kleed, de glazen zijn roze, het brood zit in rieten mandjes en overal piepen kleine gele plastic kuikentjes op. Glunderend zaten mijn familieleden klaar om de gekookte eitjes tegen elkaar te tikken waardoor er vanzelf een glimlach op mijn gezicht verscheen.</p>
<h3>Babykamerachtig</h3>
<p>Zo zit het paasontbijt namelijk in elkaar: al het zoete, schattige, vrolijke van de lente is verpakt in die ene paashaas van chocola, die midden op tafel staat en waar niemand zijn ogen van af kan houden. Bij het paasontbijt lijken we voor een paar uur te leven in de kindertekening van gras, bloemetjes, konijntjes en vlinders. En dit geldt voor iedereen, hoe gothic je ook bent, dit pastelkleurige en babykamerachtig ontbijt hoort erbij. En we vinden het geweldig!</p>
<h3>Exotische smaken</h3>
<p>Dit zoete festijn is een ware tegenhanger van rebellie en een uitvlucht van het dagelijks leven. De ochtend waarop alle zorgen, alle complexiteiten uit de realiteit vervangen door een kinderlijke simpelheid en paaseitjes met exotische smaken eten.</p>
<h3>Keerzijde</h3>
<p>De keerzijde van dit verhaal: twee dagen later lijkt alles vergeten, we klampen ons weer vast aan stress, projecten en ergeren we ons aan koffie slurpende collega’s of klasgenoten. Niets doet meer denken aan snoezige konijntjes, we zijn weer verstrikt geraakt in de dagelijkse sleur.</p>
<h3>Gele kuikens</h3>
<p>Daarom stel ik voor dat we wat vaker aan het paasontbijt denken. Laat de gele kuikentjes wat vaker oppiepen in je gedachten, tussen al dat zware nieuws en stress in. Want het effect dat een paasontbijt op ons heeft, dat verdienen we vaker dan slechts een keer per jaar!</p>
<p> </p>
<p><em>Sophia (16) zit in de vierde van het gymnasium en is een echte overdrijfgeit die het liefst in superlatieven spreekt. Ze wordt vrolijk van rijpe avocado's en heeft een grote collectie cactussen. De combinatie bril, Harry-Potter-trui, koffie en boeken maakt haar tot de optimale nerd. Je kunt haar elke nacht wakker maken voor een stuk baklava. <a href="https://7dagen.netlify.app/users/sophia-van-lil">Hier lees je meer blogs van haar.</a> </em></p>  
