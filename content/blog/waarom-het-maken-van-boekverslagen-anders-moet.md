---
id: 95973a5e64544271a17d8a7fec0f0282
type: post
layout: post
title: "Waarom het maken van boekverslagen anders moet"
permalink: /blog/waarom-het-maken-van-boekverslagen-anders-moet/
date: 2022-05-11T19:16:41.067Z
author: 7biA1WiYB
excerpt: "Voor Nederlands moeten we een boekverslag schrijven. Ik kies Het Gouden Ei van Tim Krabbé. Daar is niet alleen een film van, maar er staan ook 584 boekverslagen van op Scholieren.com. Dit betekent 584 opties om te kopiëren. Want zo simpel is het om een boekverslag te ‘schrijven’.   "
seo:
  description: "Waarom het maken van boekverslagen anders moet"
  title: "Waarom het maken van boekverslagen anders moet"
---
Voor Nederlands moeten we een boekverslag schrijven. Ik kies Het Gouden Ei van Tim Krabbé. Daar is niet alleen een film van, maar er staan ook 584 boekverslagen van op Scholieren.com. Dit betekent 584 opties om te kopiëren. Want zo simpel is het om een boekverslag te ‘schrijven’.   

    <p>Nu ik zelf de lerarenopleiding Nederlands volg, vraag ik me af of de makkelijkste weg wel de beste weg is? Wat heeft het voor zin om noodgedwongen boekverslagen te schrijven, als je ze niet eens zelf schrijft? En al schrijf je het zelf, wat is er interessant aan om ieder aspect van het boek onder de loep te leggen. Van een hele rits boeken die je anders nooit zou lezen opschrijven wat je vindt van de thema’s, de stijl, de personages, de ruimte en het vertelperspectief… daar wordt niemand wijzer van toch? Dat voelt als straf. Kunnen we lezen en boekverslagen niet een stuk leuker maken? </p>
<h3>Aanpassen van het boekverslag</h3>
<p>Want daar ben ik dus groot voorstander van: het aanpassen van boekverslagen. Het lijkt me veel interessanter om je als leerling te verdiepen in een specifiek aspect van het boek. Als de personages veel ontwikkelingen doormaken (wat vaak zo is bij een boek) om dan alleen te kijken naar deze personages. Wat hebben ze geleerd, en waarvan? Of als het zich afspeelt in Amsterdam en de stad je aanspreekt, dat je daar specifieke opdrachten voor krijgt. Om maar een paar voorbeelden te noemen. Er is vast nog veel meer leuks te verzinnen.</p>
<h3>In gesprek gaan</h3>
<p>Een docent zou met leerlingen in gesprek moeten gaan over het boek. En daar dan écht over praten. Wat is er zo leuk aan het boek? Leuk of juist saai? En waarom dan? Wat had de schrijver anders kunnen doen om het verhaal of karakters boeiender te maken? Ik vermoed dat op die manier een boek bespreken en doornemen veel leuker is. Voor leerlingen én voor de leraren. Dan weet je ook zeker dat een leerling zich heeft verdiept in een boek. Het lijkt me een win-win voor iedereen. Daar kan toch niemand op tegen zijn?</p>  
