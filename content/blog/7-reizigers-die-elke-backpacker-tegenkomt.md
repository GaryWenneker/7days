---
id: a4fcbb45fd654767b8756add279b4ec9
type: post
layout: post
title: "7 reizigers die elke backpacker tegenkomt"
permalink: /blog/7-reizigers-die-elke-backpacker-tegenkomt/
date: 2022-05-11T19:16:41.067Z
author: 7biA1WiYB
excerpt: "Backpacken door Europa, zoals ik deze zomer met twee vriendinnen deed, is dé manier om bijzondere plekken te ontdekken en nieuwe mensen te leren kennen. En wat voor een mensen. Gladde creeps, overgeïnteresseerde Amerikanen en selfiestick-Chinezen bijvoorbeeld. Hieronder de zeven reizigers die elke backpacker tegenkomt.  "
seo:
  description: "7 reizigers die elke backpacker tegenkomt"
  title: "7 reizigers die elke backpacker tegenkomt"
---
Backpacken door Europa, zoals ik deze zomer met twee vriendinnen deed, is dé manier om bijzondere plekken te ontdekken en nieuwe mensen te leren kennen. En wat voor een mensen. Gladde creeps, overgeïnteresseerde Amerikanen en selfiestick-Chinezen bijvoorbeeld. Hieronder de zeven reizigers die elke backpacker tegenkomt.  

    <p><strong>1. De overgeïnteresseerde Amerikaan</strong><br>'Hi darling, how are you?' Met zijn Hollywood-accent en brede <em>smile</em> wil deze overgeïnteresseerde Amerikaan graag jouw hele levensgeschiedenis weten. Vertel een zielig verhaal over je jeugd en gooi wat leuke Amerikaanse uitdrukkingen door je verhaal: succes gegarandeerd. Zorg er wel voor dat je net naar de wc moet als je klaar bent, want eenmaal aangekomen bij zijn levensverhaal weet je dat je nooit meer wegkomt.</p>
<p><strong>2. De stonede bandana-drager</strong><br>Je hebt het vast wel eens meegemaakt. Een bedreadlockte backpacker die vraagt: 'Hey, where are you from?' Wanneer je in al je onschuld 'I'm from Holland' antwoordt, beginnen de kleine oogjes onder zijn bandana te stralen. 'Holland. Amsterdam. Weed. DO YOU HAVE WEED?!?!?!' Nee beste vriend, wij Nederlanders zijn geen wandelende coffeeshops... </p>
<p><strong>3. De Australische halfgod</strong><br>Te herkennen aan zijn halflange, krullende coupe soleil. Vaak gepaard met ontbloot bovenlichaam, een aanblik waar Tarzan jaloers op zou zijn. Hij tilt zijn backpack met zijn pinken en kan overal slapen, zelfs staand. Wanneer hij uit zijn slaapstand is, is deze surfdude graag salto'end op het water te vinden. Natuurlijk omringd door een horde lokale meisjes die deze halfgod liever nooit meer zien vertrekken. </p>
<p><strong>4. De topografie-taalkneus</strong><br>'You German?' 'No, Hol...' 'Sweden!' 'No, Holla...' 'Ah, Belgium!' 'No, we're from Holland.' 'Genau, Deutsch!' Hoe vaak je het ook tegen deze enthousiasteling blijft zeggen, hij zal wanhopig Duits blijven praten. Duitsers en Nederlanders zijn immers één pot nat toch? Als hij dan eindelijk merkt dat het gesprek niet helemaal lekker loopt, gaat hij gegarandeerd over op geïmproviseerd Ikea-Zweeds. </p>
<p><div class="media media-element-container media-default"><div id="file-4711" class="file file-image file-image-jpeg">

        
  
  <div class="content">
    <img height="2448" width="3264" class="media-element file-default" src="https://original.sevendays.nl/sites/default/files/20150603_202536.jpg" alt="">  </div>

  
</div>
</div>
<p><strong>5. De solo-backpackers</strong><br>Een gevaarlijk soort. Meestal ontzettend sociaal, maar ook <em>desperate</em> op zoek naar reisgenoten. Wanneer een praatje iets meer dan gezellig wordt, is er een kans dat hij of zij nooit meer weggaat. Zorg er dus voor dat je altijd een verhaal klaar hebt liggen over een afschuwelijke, besmettelijke ziekte die je hoopt kwijt te raken door opera-zingend de wereld rond te hinkelen. </p>
<p><strong>6. De gladde creep(s)</strong><br>Met hun gladde praatjes, dure horloges en brede lach hopen deze mannetjes overal ter wereld meisjes te fixen. Want 'in elk stadje een ander schatje' is hun levensmotto. Zo kregen wij het aanbod om samen met 28 mannen in één appartement te slapen: er waren namelijk toevallig net drie bedden vrij. Uhm nee, bedankt. </p>
<p><strong>7. De selfiestick-Chinees</strong><br>Tja, deze is niet meer uit het straatbeeld weg te denken. Er hoeft ergens maar één bekende steen te liggen en een hele buslading Aziaten staat klaar om wat kiekjes te maken met hun luxe selfiestick. Altijd vrolijk lachend, dat dan weer wel. </p>
<p>Fijne vakantie!</p>  
