---
id: 5b8026eefa1f43a6a46085c9d4b54271
type: post
layout: post
title: "Never nooit Whatsappen"
permalink: /blog/never-nooit-whatsappen/
date: 2022-05-11T19:16:41.067Z
author: 7biA1WiYB
excerpt: "Tegenwoordig is je telefoon checken het eerste wat je doet als je wakker wordt. De WhatsApp'jes stromen non-stop binnen en je Twitter-followers mogen meegenieten van elke gebeurtenis. In de trein staren bijna al je medereizigers naar dat schermpje dat ze altijd bij zich hebben. Een smartphone is onmisbaar, zou je denken. Toch zijn er ook jongeren zónder. Hoe ze dat overleven? Ik spoorde er twee op.  "
seo:
  description: "Never nooit Whatsappen"
  title: "Never nooit Whatsappen"
---
Tegenwoordig is je telefoon checken het eerste wat je doet als je wakker wordt. De WhatsApp'jes stromen non-stop binnen en je Twitter-followers mogen meegenieten van elke gebeurtenis. In de trein staren bijna al je medereizigers naar dat schermpje dat ze altijd bij zich hebben. Een smartphone is onmisbaar, zou je denken. Toch zijn er ook jongeren zónder. Hoe ze dat overleven? Ik spoorde er twee op.  

    <p><strong>Rosanne (15)</strong><br>'Ik ben de enige van mijn vriendinnengroepje zonder smartphone. Zij vinden het best jammer dat ik ze niet kan bereiken via WhatsApp, maar via Facebook hebben we na schooltijd wel contact. Op dit moment heb ik een grijze Nokia en ik vind het niet per se nodig om een smartphone te hebben, bovendien zijn ze ook best duur. Iedereen gaat er vanuit dat je Whatsapp hebt, dat is soms best irritant. Over een tijdje ga ik een smartphone van een vriendin overkopen, maar tot die tijd kan ik prima overleven zonder!</p>
<p>'Als ik een keer alleen fiets, zou ik alleen wel graag eens muziek willen luisteren, met mijn Nokia kan dat niet. Ik hoorde laatst dat de gemiddelde Nederlander drie uur en een kwartier per dag zijn smartphone gebruikt, dat vind ik echt veel! Het is toch ook hartstikke leuk om andere dingen in die tijd te doen, zoals gewoon ‘real-life’ met vriendinnen praten over wat je hebt meegemaakt?!’</p>
<p><div class="media media-element-container media-teaser media-float-left"><div id="file-2909" class="file file-image file-image-jpeg">

        
  
  <div class="content">
    <a href="/files/thijs"><img height="220" width="147" style="float: left;" class="media-element file-teaser" src="https://7dagen.netlify.app/sites/default/files/styles/medium/public/unnamed.jpg?itok=uNbRzeTQ" alt=""></a>  </div>

  
</div>
</div><strong>Thijs (17)</strong><br>'Ik heb geen smartphone, mede omdat ik een lichamelijke beperking heb waardoor kleine bewegingen moeilijk zijn, en een telefoon is nou eenmaal klein. Toch is het ook een beetje een bewuste keuze, want zonder smartphone ben je veel meer bezig met alles wat er om je heen gebeurt. Ik mis het soms wel hoor. Als ik bijvoorbeeld op het station de goede trein wil opzoeken, kan dat niet opzoeken via een app. Toch is dan niet heel erg, ik vraag het gewoon aan iemand anders. Dat levert ook nog wel eens een leuk gesprekje op.
<p>'Of ik ooit nog een smartphone ga kopen? Ik denk het wel, als ik ga studeren is het wel erg praktisch, voor bijvoorbeeld een parkeerapp die je wel moét hebben. Voorlopig doe ik nog even zonder. Tegen smartphone-verslaafden wil ik zeggen: kijk naar de wereld om je heen en zie dat de wereld veel meer moois heeft! Ga praten met mensen om je heen, en vraag een keer hoe het nou echt met ze gaat, in plaats van: <em>hgh? Gmj?’</em></p>  
