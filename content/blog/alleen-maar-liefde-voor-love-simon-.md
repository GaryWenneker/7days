---
id: ed88e1f12913417cbaf7ac5423ef1e8d
type: post
layout: post
title: "Alleen maar liefde voor Love Simon "
permalink: /blog/alleen-maar-liefde-voor-love-simon-/
date: 2022-05-11T19:16:41.067Z
author: 7biA1WiYB
excerpt: "In Amerika is de film Love Simon al maanden geleden uitgekomen, maar het duurt blijkbaar even voordat ‘ie is overgevlogen naar Nederland. Vanaf 14 juni draait-ie eindelijk hier in de bioscoop, maar ik heb ‘m al gezien tijdens een speciale voorvertoning.  "
seo:
  description: "Alleen maar liefde voor Love Simon "
  title: "Alleen maar liefde voor Love Simon "
---
In Amerika is de film Love Simon al maanden geleden uitgekomen, maar het duurt blijkbaar even voordat ‘ie is overgevlogen naar Nederland. Vanaf 14 juni draait-ie eindelijk hier in de bioscoop, maar ik heb ‘m al gezien tijdens een speciale voorvertoning.  

    <p>De zaal zit behoorlijk vol. Er loopt nog snel een groepje jongens binnen met chips en popcorn, terwijl een meisje met een regenboogtas van stoel wisselt met degene naast haar. Iedereen zit er klaar voor: Laat de film maar starten!</p>
<h3>Steeds nieuwsgieriger</h3>
<p>De <a href="https://www.youtube.com/watch?v=PEPAIbvZAx4" target="_blank">film </a>gaat over Simon, een doodnormale jongen met een vrij normaal leven. Alleen draagt hij een geheim met zich mee: hij valt namelijk op jongens. Dat durft hij alleen met niemand te delen, totdat hij mailcontact krijgt met ene Blue. Een mysterieuze jongen van zijn school die ook <em>gay</em> is… Geheimen komen naar boven, vriendschappen staan op het spel en Simon wordt steeds nieuwsgieriger: Wie is die Blue?</p>
<h3><strong>Verliefd</strong></h3>
<p>Ik geloof dat ik verliefd ben geworden op deze film, en stiekem ook op Simon. Er gebeurt zoveel. Van begin tot eind word je meegesleurd in de wereld van Simon. Er zitten ontroerende stukjes in (vanuit verschillende hoeken van de zaal was gesnik te horen), maar ook actuele humor. Je krijgt te zien hoe het eruit zou zien als hetero’s uit de kast zouden komen. Een grappige scène, maar dat zet je wel aan het denken. Want waarom moeten homo’s wel uit de kast komen en hetero’s niet?</p>
<p>De film is afgelopen en de zaal stroomt langzaam leeg. Mensen rekken zich uit, knijpen hun ogen dicht tegen het felle licht maar zitten met hun hoofd nog ergens anders: in de wereld van Simon. Breng jij er ook een bezoekje aan? Ik zou het doen!</p>  
