---
id: 6261ee3943684ddf96b362d0f5a62bf6
type: post
layout: post
title: "Niemand naar Nepal"
permalink: /blog/niemand-naar-nepal/
date: 2022-05-11T19:16:41.067Z
author: 7biA1WiYB
excerpt: "Als je het nieuws mag geloven, zijn landen als Griekenland en Nepal niet echt de place to be deze zomer. Aardbevingen? Financiële crisis? Iedereen gaat massaal naar Frankrijk, terwijl deze landen dolgraag willen dat je komt. Ik zou niets liever willen dan naar Griekenland of Nepal gaan. Het zou de ideale vakantie zijn.  "
seo:
  description: "Niemand naar Nepal"
  title: "Niemand naar Nepal"
---
Als je het nieuws mag geloven, zijn landen als Griekenland en Nepal niet echt de place to be deze zomer. Aardbevingen? Financiële crisis? Iedereen gaat massaal naar Frankrijk, terwijl deze landen dolgraag willen dat je komt. Ik zou niets liever willen dan naar Griekenland of Nepal gaan. Het zou de ideale vakantie zijn.  

    <p>Waar je in Marbella bijna vijftien euro kwijt bent aan twee cola, heb je in Griekenland al een superdeluxe cocktail voor vijf euro. In Nepal krijg je voor dat bedrag zelfs een hele overnachting. Van zulke prijzen ga je vanzelf meer uitgeven. Daar doe je jezelf en de plaatselijke bevolking een enorm plezier mee. </p>
<p><strong>Beschamende Chinezen</strong><br>De uitgestorven straten (bij sommige reisorganisaties zijn er deze zomer maar half zoveel vliegreizen naar Griekenland geboekt als vorig jaar) zijn ideaal om het land echt te leren kennen. Geen rijen meer bij bezienswaardigheden, geen Nederlanders die over de gids heen schreeuwen en geen beschamende Chinezen met selfiesticks. Alleen die-hard-reizigers gaan nog naar Nepal en op de Griekse stranden vind je vooral afgetrainde Griekse jongeren. Ook niet verkeerd.</p>
<p>Ter plaatse kun je meteen de beetje actualiteit van dat prachtige land ontdekken. Kun je persoonlijk uitvinden of al die nieuwsberichten nou waar zijn. Een beetje journalist spelen dus. Of doe het voor de verhalen achteraf. Stel nou dat Griekenland tóch failliet gaat. ‘Ja, ik ben vlak voor het bankroet nog in Griekenland geweest’, zeg je dan over een paar jaar nonchalant op verjaardagen. Of: ‘2015? Oh ja, toen was ik in Nepal, net na al die aardbevingen.’ Mensen zijn meteen een stuk geïnteresseerder in je vakantieverhalen.</p>
<p><strong>Bakkende Nederlanders</strong><br>Zelf lig ik dit jaar alweer tussen de Nederlanders te bakken aan de Franse kust. Heerlijk hoor, daar niet van, maar toch denk ik stiekem: hoe zou het nu in Griekenland zijn? Of in Nepal?</p>  
