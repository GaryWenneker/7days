---
id: d8a6475526f341249713ccb9442424c4
type: post
layout: post
title: "Waarom ik tóch The Voice kijk"
permalink: /blog/waarom-ik-tóch-the-voice-kijk/
date: 2022-05-11T19:16:41.067Z
author: 7biA1WiYB
excerpt: "Talentenjachten: alleen bij het woord al hoor je me zuchten. Melige juryleden, huilende deelnemers en een vreselijk hoog RTL- of SBS-gehalte, ik krijg er de kriebels van. Toch zit ik elke vrijdagavond weer op de bank voor iets onbenulligs als The Voice of Holland. Waarom eigenlijk?  "
seo:
  description: "Waarom ik tóch The Voice kijk"
  title: "Waarom ik tóch The Voice kijk"
---
Talentenjachten: alleen bij het woord al hoor je me zuchten. Melige juryleden, huilende deelnemers en een vreselijk hoog RTL- of SBS-gehalte, ik krijg er de kriebels van. Toch zit ik elke vrijdagavond weer op de bank voor iets onbenulligs als The Voice of Holland. Waarom eigenlijk?  

    <p><em>The Voice</em> is razendpopulair: een gemiddelde aflevering verleidt 22% van de Nederlandse tv-kijkers om naar RTL te zappen, enorm veel dus. De zangshow is zelfs overgewaaid naar andere landen (ja, het is van oorsprong een Nederlands programma), zo heb je <em>The Voice of Finland</em> en <em>The Voice of India</em>. Maar waarom is deze zoveelste zangwedstrijd eigenlijk zo populair? Is het om de spanning of speelt iets anders een rol?</p>
<h3>Gezelligheid</h3>
<p><em>The Voice</em> heeft nou niet bepaald veel inhoud, maar toch vind ik het altijd leuk om te kijken. Ik blijf er niet voor thuis, maar als ik er toch ben vind ik het maar al te gezellig om met mijn ouders en zusje voor de tv te zitten. En ik denk dat het ‘m daar vooral in zit: de gezelligheid.</p>
<p>Verder raak je stiekem ook wel een beetje aan de deelnemers gehecht en dat hoeft niet eens gebaseerd te zijn op talent. Soms is iemand simpelweg leuk of grappig en maakt het voor mij niet zoveel meer uit hoe hij of zij presteert. En natuurlijk gaat een saaie deelnemer minder snel door naar de volgende ronde dan iemand met een leuk karakter, maar dat nemen we graag voor lief.</p>
<p><div class="media media-element-container media-default"><div id="file-415343" class="file file-image file-image-jpeg">

        
  
  <div class="content">
    <img alt="the voice of holland" title="Foto: ANP" height="567" width="850" class="media-element file-default" src="https://7dagen.netlify.app/sites/default/files/ANP-14673328.jpg">  </div>

  
</div>
</div><em>De winnaar van The Voice Of Holland 1: Ben Saunders</em>
<h3>Uitrusten en staren</h3>
<p>Ook hoef je niet echt na te denken bij<em>The Voice</em> en dat is precies waar televisiekijkend Nederland behoefte aan heeft op vrijdagavond. Lekker uitrusten van een drukke week terwijl je naar een onbenullig programma staart.</p>
<p>En toegegeven: het concept van <em>The Voice of Holland</em> is in principe best goed. Deelnemers worden alleen beoordeeld op hun zangkwaliteiten en niet, zoals bij veel andere talentenjachten, op uiterlijk, dansjes en uitstraling. Ik denk dat het concept daarom zo rap is overgewaaid naar het buitenland. Veel mensen vinden talentenshows vermakelijk en<em> The Voice </em>is nét iets anders dan de rest.</p>
<h3>The Voice of Waddinxveen</h3>
<p>De naam doet het trouwens ook goed. De kans is groot dat een amateur-zangshow in een willekeurige plaats in Nederland, Waddinxveen bijvoorbeeld, eerder een succes wordt als het The Voice of Waddinxveen heet dan iets droogs als Zangshow Waddinxveen.</p>
<p>Al zijn talentenjachten misschien niet de intellectueelste en perspectief-verbredendste programma’s, toch zal ik op menig vrijdagavond trouw de deelnemers van <em>The Voice</em> vanaf de bank aanmoedigen. Uiteindelijk wint de gezelligheid het van de kriebels.</p>
<p><em>Meer blogs lezen van <a href="https://7dagen.netlify.app/users/marloes-ijlst" target="_blank">Marloes </a>(16)? Laatst schreef ze ook <a href="https://7dagen.netlify.app/blog/de-7-beste-memes-van-afgelopen-jaar">De 7 beste memes van afgelopen jaar</a> en <a href="https://7dagen.netlify.app/blog/die-gezond-eten-hype-wel-zo-gezond" target="_blank">Is die gezond-eten-hype wel zo gezond?</a>.</em></p>  
