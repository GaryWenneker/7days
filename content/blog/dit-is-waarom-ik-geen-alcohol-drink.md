---
id: 2bb3e02e17674ffa958382a015489f25
type: post
layout: post
title: "Dit is waarom ik geen alcohol drink"
permalink: /blog/dit-is-waarom-ik-geen-alcohol-drink/
date: 2022-05-11T19:16:41.067Z
author: 7biA1WiYB
excerpt: "Ondanks NIX18 lijkt alcohol drinken onder de achttien eerder regel dan uitzondering. In supermarkten en cafés wordt meestal nog naar je ID-kaart of paspoort gevraagd, maar bij iemand thuis worden de pilsjes vaak in rap tempo aangevoerd.  "
seo:
  description: "Dit is waarom ik geen alcohol drink"
  title: "Dit is waarom ik geen alcohol drink"
---
Ondanks NIX18 lijkt alcohol drinken onder de achttien eerder regel dan uitzondering. In supermarkten en cafés wordt meestal nog naar je ID-kaart of paspoort gevraagd, maar bij iemand thuis worden de pilsjes vaak in rap tempo aangevoerd.  

    <p>Gek genoeg ben ik dus één van die uitzonderingen die niet drinkt! En daar heb ik zoal mijn redenen voor.</p>
<h3>Redenen tegen</h3>
<p>In tegenstelling tot veel anderen, hecht ik namelijk best wat waarde aan het NIX18-reglement. Als deskundigen zeggen dat het echt zo slecht voor je is om aan de alcohol te zitten vóór je achttiende, wie ben ik dan om daar tegenin te gaan? Die leeftijdsgrens is er niet voor niks. Het helpt voor mij dan weer wel dat ik de kleine slokjes bier die ik bij mijn vrienden heb geproefd, echt niet te drinken vond. Te bitter, als je het mij vraagt. Maar als je de smaak van alcohol wel kan waarderen... tja, dan begrijp ik ook wel dat het moeilijk wordt om je aan deze regel te houden. Zeker als veel anderen om je heen wél drinken!</p>
<h3>Redenen voor</h3>
<p>Maar waarom drinkt zo'n groot deel van jongeren onder de achttien eigenlijk? Daarvoor zijn ook verschillende redenen aan te voeren. De smaak noemde ik al. Daarnaast zorgt het ook voor een feestelijk gevoel. En de veranderde leeftijdsgrens speelt een rol. Die lag eerst namelijk lager: eerder kwam je zestien jaar al legaal aan drank. 'Dan zal dat effect op je hersenen ook wel meevallen toch?', hoor je de voorstanders al roepen. En dan is er nog de groepsdruk. Want wat voor saaie muts ben je als je niet gewoon gezellig meedoet?</p>
<h3>Saaie muts </h3>
<p>Nou, ik ben dus zo’n saaie muts. En ik sta, ondanks de groepsdruk, nog steeds volledig achter mijn beslissing. En daar komt nog een reden bij: het beeld rondom alcohol is ook nog eens heel overdreven. Het lijkt wel alsof mensen vinden dat je geen feestje kunt vieren, als er geen drank aan te pas komt en dat is zonde! Uit ervaring weet ik namelijk dat feestjes net zo hilarisch zijn zonder alcohol. Want ook ik heb dan plezier! En de vooroordelen over ‘die saaie muts’ in het donkerste hoekje van de kroeg? Helemaal verkeerd. Ik sta minstens net zo wild te dansen en te springen als de rest! Soms zo enthousiast dat mijn vrienden zich dan afvragen wat ik gedronken heb… Het antwoord is cola!</p>
<h3>Eigen keuze</h3>
<p>Uiteindelijk moet iedereen zelf, samen met z'n ouders, de regels voor alcoholgebruik vastleggen. Want het valt niet tegen te houden als iemand onder de achttien drinkt bij iemand thuis, ook al geeft zijn of haar ID aan dat het eigenlijk niet mag. Onthoud bij deze keuze in elk geval dat wel of geen alcohol echt niet uit hoeft te maken hoe leuk een feestje wordt. 0.0% geeft net zo veel plezier! Alleen al doordat je je de dag erna wél kunt herinneren wat er die avond is gebeurd!</p>  
