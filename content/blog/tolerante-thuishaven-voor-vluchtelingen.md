---
id: f147f91a50214de599433957018ed75b
type: post
layout: post
title: "Tolerante thuishaven voor vluchtelingen"
permalink: /blog/tolerante-thuishaven-voor-vluchtelingen/
date: 2022-05-11T19:16:41.067Z
author: 7biA1WiYB
excerpt: "Zestig miljoen mensen zijn op de vlucht voor conflicten en geweld in hun eigen land. Ronddobberend in een gammel bootje ergens op zee of bikkelend achter in een vrachtwagen. Daar moet toch wat tegen gedaan worden? Dat is hoe ik erover denk, en velen met mij. Hulpacties schieten dan ook als paddenstoelen uit de grond. Maar hoe kan ík meehelpen? En waar ben ik dan toe bereid?  "
seo:
  description: "Tolerante thuishaven voor vluchtelingen"
  title: "Tolerante thuishaven voor vluchtelingen"
---
Zestig miljoen mensen zijn op de vlucht voor conflicten en geweld in hun eigen land. Ronddobberend in een gammel bootje ergens op zee of bikkelend achter in een vrachtwagen. Daar moet toch wat tegen gedaan worden? Dat is hoe ik erover denk, en velen met mij. Hulpacties schieten dan ook als paddenstoelen uit de grond. Maar hoe kan ík meehelpen? En waar ben ik dan toe bereid?  

    <p>Sommige Nederlanders overwegen zelfs een vluchteling in hun eigen huis op te nemen, zoals de vele reacties op de Facebookpagina <a href="https://www.facebook.com/Gastgezinvoorvluchteling?fref=ts" target="_blank"><em>Ik ben een gastgezin voor een vluchteling</em></a> laten zien. Maar daar vraag ik me toch wel af: is dat wel nodig en hoe zouden we eventueel andere hulp aan kunnen bieden?<br><br><strong>Vluchtelingen in eigen huis?</strong><br>Natuurlijk is er in ons kikkerlandje sprake van <a href="https://original.sevendays.nl/blog/typisch-nederlandse-vreemdelingenhaat" target="_blank">typisch Nederlandse vreemdelingenhaat</a>, maar er zijn ook zat mensen die wél wat over hebben voor de vluchtelingen. Toch roept het Centraal Orgaan opvang Asielzoekers mensen op om het opvangen van vluchtelingen aan professionals over te laten. En dat snap ik wel. Veel vluchtelingen hebben allerlei trauma's. Trauma’s die hen diep van binnen hebben geraakt en kapot hebben gemaakt.</p>
<p>Ze zullen hun emoties misschien niet goed onder controle hebben, omdat hun vrijheid van hen is afgenomen. En hoe goed het initiatief van deze tolerante Nederlanders ook bedoeld is, het lijkt mij inderdaad beter om deze vorm van vluchtelingenhulp over te laten aan specialisten. Maar als deze hulp wordt afgeraden, wat kunnen we dán doen?</p>
<p><strong>Leegte opvullen</strong><br>Er zijn genoeg initiatieven waar wij jongeren wél aan mee kunnen helpen. Plunder bijvoorbeeld de spaarpot van je broertje en doneer op giro 6868. Of breng de door je oma zorgvuldig gebreide trui, die toch al sinds Kerstmis in je kast ligt te verstoffen, naar het Rode Kruis. Waarom zou je het weggooien als je er anderen ook blij mee kunt maken? Niet dat je broertje er blij mee zal zijn als zijn spaarpot leeg is, maar afijn. Je kunt ook je eigen spaarvarken stukslaan natuurlijk. </p>
<p>Vluchtelingen laten namelijk veel van wat ze bezitten achter als ze genoodzaakt worden om hun land te verlaten. Die leegte moeten wij proberen op te vullen zodra ze hier voet aan wal hebben gezet. Zorgen dat zij zich hier op hun gemak voelen. Want vervolgens vluchten uit zo’n tolerant land als Nederland? Dat moet echt niet kunnen.</p>  
