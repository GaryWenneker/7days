---
id: e05c8d02f6a84fa6ad66976d200436e4
type: post
layout: post
title: "Het is nooit te vroeg voor kerstmuziek"
permalink: /blog/het-is-nooit-te-vroeg-voor-kerstmuziek/
date: 2022-05-11T19:16:41.067Z
author: 7biA1WiYB
excerpt: "Zodra de zomervakantie is afgelopen, de zwarte pieten-discussie weer losbarst en er van verschillende kanten hysterische reacties komen op de pepernoten in de schappen, weet ik dat het tijd is... Tijd voor kerstmuziek!  "
seo:
  description: "Het is nooit te vroeg voor kerstmuziek"
  title: "Het is nooit te vroeg voor kerstmuziek"
---
Zodra de zomervakantie is afgelopen, de zwarte pieten-discussie weer losbarst en er van verschillende kanten hysterische reacties komen op de pepernoten in de schappen, weet ik dat het tijd is... Tijd voor kerstmuziek!  

    <p>Meestal is het rond begin, half oktober dat mijn vingers beginnen te tintelen. Als vanzelf gaan ze op zoek naar die ene Spotify-lijst: 'Kerst met Lucas'. En wanneer ik die eenmaal heb aan gezet, gaat-ie niet meer uit. Van januari tot september heb ik deze muziek moeten missen, maar gelukkig komt de kerst eindelijk dichterbij. </p>
<p><strong>It's beginning to look a lot like christmas</strong><br>Ook al draag ik korte mouwen en heb ik een zonnebril op. Gelukkig <em>is it </em><em>beginning to look a lot like christmas,</em> of in ieder geval in mijn hoofd. Ik neurie mee met <em>Jingle Bell Rock</em> terwijl ik denk aan het drinken van warme chocolademelk voor de openhaard. Ik kan nu al niet meer wachten tot het kerst is. De zomer heeft wel lang genoeg geduurd, en ik heb geen zin in die ‘vage’ tussenfase: de herfst. Mijn verlangen naar de kerstdagen probeer ik gewoon te verminderen door de muziek alvast plat te draaien. <em>Let it snow!</em></p>
<p><strong>Driving Home For Christmas</strong><br>Wanneer ik ’s avonds op Utrecht Centraal loop, klinkt het pareltje <em>Driving Home For Christmas</em> door mijn oortjes. Vrij komisch, aangezien ik tegelijkertijd de zomerhit <em>Malibu</em> hoor wanneer ik een van de kiosken op het station voorbij loop. Terwijl ik in de overleef-het-kerstverlangen-fase zit, zitten ze hier duidelijk nog in de ontken-het-einde-van-de-zomer-fase.</p>
<p><strong>Most Wonderful Time of the Year</strong><br>Van binnen ga ik helemaal los op dit liedje van Andy Williams. Ik kijk naar mijn medepassagiers, ze zouden eens moeten weten wat ik luister. Maar wie weet luisteren zij óók wel kerstmuziek, zitten zij óók in de overleef-het-kerstverlangen-fase. Bij die kale man met die koptelefoon schuin voor me zou het best kunnen, hij kijkt zó verdacht gelukkig…</p>
<p>Nou ja, ik ga gewoon door met het luisteren van kerstmuziek want ondertussen komt kerst iedere dag een beetje dichterbij. Even schiet de gedachte door mijn hoofd om morgen mijn foute kersttrui al aan te trekken. Wie weet...</p>  
