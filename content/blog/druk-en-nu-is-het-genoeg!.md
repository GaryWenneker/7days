---
id: bc610cc624cc42b782e7ba9cea389166
type: post
layout: post
title: "Druk? En nu is het genoeg!"
permalink: /blog/druk-en-nu-is-het-genoeg!/
date: 2022-05-11T19:16:41.067Z
author: 7biA1WiYB
excerpt: "'Hoe is het?' Een doodnormale vraag, die ik meestal beantwoord met 'Goed, beetje druk'. Jij vast ook. Want goed en een beetje druk, dat is nog altijd goed, dat is vol te houden, toch? Maar de laatste tijd betrapte ik mezelf erop dat een eerlijker antwoord zou zijn: 'Goed, maar druk. Te druk.'  "
seo:
  description: "Druk? En nu is het genoeg!"
  title: "Druk? En nu is het genoeg!"
---
'Hoe is het?' Een doodnormale vraag, die ik meestal beantwoord met 'Goed, beetje druk'. Jij vast ook. Want goed en een beetje druk, dat is nog altijd goed, dat is vol te houden, toch? Maar de laatste tijd betrapte ik mezelf erop dat een eerlijker antwoord zou zijn: 'Goed, maar druk. Te druk.'  

    <p>En ik ben niet de enige die het druk heeft. Sterker nog: <a href="https://original.sevendays.nl/nieuws/helft-scholieren-wel-eens-thuis-door-stress">de helft van de scholieren is al eens thuisgebleven van school omdat de stress 'm teveel werd</a>, bleek dit weekend uit een peiling van <em>EenVandaag</em>. <br><br><strong>Daar zeg je toch geen nee tegen?</strong><br>Grenzen zijn altijd te verleggen en dat doen veel jongeren dan ook graag. Eén extra opdracht voor school om je cijfer net wat op te krikken, één schrijfwedstrijd waarmee je misschien iets heel cools wint: <a href="https://original.sevendays.nl/blog/de-prestatiegeneratie-altijd-maar-door">daar zeg je toch geen nee tegen?</a></p>
<p>Ik ben een perfectionist. Ik laat geen kans lopen, neem alles aan, wil altijd het beste van mezelf laten zien en slaag daar meestal ook nog in. Ik zit bij de schoolmusical, ik blog, schrijf recensies, doe mee aan wedstrijden, sta zowat cum lade op school, zit bij de debatteerclub en ben op de hoogte van het nieuws. En nog baal ik als ik 'nee' moet zeggen tegen een nieuw project.</p>
<p>Grote kans dat dit voor jou ook geldt. Jij zit dan misschien niet bij de schoolmusical of de debatteerclub, maar in plaats daarvan heb je vast twee extra vakken, schrijf je voor de schoolkrant, jog je drie keer per week en/of werk je bij de Albert Heijn. Toen mijn hele klas het huiswerk Latijn niet had gemaakt, en het excuus was dat we het druk hadden, zei mijn leraar: 'We hebben het <em>allemaal</em> druk'.</p>
<p><strong>Middagje bankhangen</strong><br>Ja. We hébben het allemaal druk. We vragen veel van onszelf, ons verschuilend achter redeneringen als 'Anderen lukt het ook' en 'Ik wil wel mee kunnen komen', of, extra erg, <a href="https://original.sevendays.nl/lifestyle/straks-heb-ik-een-gat-op-mijn-cv">'Het staat goed op mijn cv'</a>. Je kunt geen middagje bankhangend doorbrengen of je hebt 's avonds alweer spijt.</p>
<p>Maar een keertje nee zeggen is zo erg niet. Je hoeft het jezelf niet altijd zo moeilijk te maken. Je bent nog net zo leuk, intelligent of sportief als je níet met dat ene project meedoet of níet alleen tienen haalt voor je proefwerken. Beste lezer, durf nee te zeggen. Raak niet verzand in stress en verplichtingen.</p>
<p><b>Ik ben niet perfect</b><br>Toen ik me het bovenstaande realiseerde, heb ik besloten vaker nee te gaan zeggen. Hoe jammer ik het ook vind: ik stop met bloggen bij <em>7Days</em>. Want ik kan niet alles, ik ben niet perfect, en een avondje bankhangen heb ik heel erg nodig. Ik heb heel veel plezier gehad in mijn werk bij <em>7Days</em> en ben mijn eindredacteur, bloggercollega's en lezers heel dankbaar. <em>7Days</em>: bedankt!</p>
<p><em>Alle blogs van <a href="https://original.sevendays.nl/users/merel-pechtold">Merel</a> (16) vind je hier. Herkenbaar onderwerp, dit? Lees dan vooral ook <a href="https://original.sevendays.nl/blog/de-prestatiegeneratie-altijd-maar-door">De prestatiegeneratie: altijd maar door</a>, een van haar beste stukken.</em></p>  
