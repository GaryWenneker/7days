---
id: e59edf5e48f04a0aaed212b1de826c1c
type: post
layout: post
title: "Liggend op de deurmat"
permalink: /blog/liggend-op-de-deurmat/
date: 2022-05-11T19:16:41.067Z
author: 7biA1WiYB
excerpt: "Online shoppen is toch wel de beste invulling van een saaie zondagmiddag. Uren scrollen om uiteindelijk dat virtuele volle winkelmandje met kleren en nieuwe oordopjes te bestellen. Nu kan het zenuwslopende wachten beginnen…  "
seo:
  description: "Liggend op de deurmat"
  title: "Liggend op de deurmat"
---
Online shoppen is toch wel de beste invulling van een saaie zondagmiddag. Uren scrollen om uiteindelijk dat virtuele volle winkelmandje met kleren en nieuwe oordopjes te bestellen. Nu kan het zenuwslopende wachten beginnen…  

    <p>Een vrolijk deuntje van mijn telefoon geeft aan dat ik een nieuw mailtje heb ontvangen. Mijn bestelling is succesvol geplaatst en de betaling is ontvangen. Nu maar wachten op mijn geliefde pakketbezorger. Dat wachten duurt me altijd nét iets te lang. De eerste dagen heb ik nog de controle over mezelf: ik kan de postbode vriendelijk begroeten zonder hem te bestormen met vragen en de deurmat is nog leeg en toegankelijk voor mijn familie. </p>
<p><strong>Afgrijselijk mailtje</strong><br>De ellende begint pas met dat afgrijselijke mailtje van de bezorgservice. ‘Uw bestelling is verzonden!’ Ook krijg ik die zogenaamd handige Track &amp; Trace-code waarmee je het pakketje kunt volgen. Dat klinkt natuurlijk geweldig, precies weten waar je bestelling is en wanneer je haar in je armen kunt nemen. Maar nee, zo werkt het niet. Dagenlang staat de status van je pakketje op ‘aan het verwerken’. Na dagen te hebben gekeken naar dit verwerkproces (wat houdt dat eigenlijk in?) zie ik dat mijn spullen een nieuw stadium hebben bereikt: ‘Onderweg’.</p>
<p>Dat betekent niet dat mijn pakketje daadwerkelijk onderweg is - was het maar zo’n feest - maar dat de bestelling wordt voorbereid. Op dit moment zijn mijn nagels al tot bloedens toe afgekloven en slaap ik in een slaapzak op de deurmat. Je weet immers nooit wanneer de bezorger komt!<br><br><strong>Verbaasde gezichten</strong><br>Eindelijk, volgens Track &amp; Trace ligt mijn pakketje in de bus van de pakketbezorger! Dolgelukkig ren ik de hele dag heen en weer van de woonkamer naar de voordeur. Op straat vlieg ik elke vreemde man aan die een tas bij zich heeft waar wellicht mijn pakketje in kan zitten, om te vragen of hij mijn spullen soms komt brengen. Een paar verbaasde gezichten later zie ik de échte pakketbezorger de straat inrijden. Ik ren naar hem toe, ruk het pakketje uit zijn handen en roep nog snel dankjewel.</p>
<p>Ik open de doos, maar zie al snel dat het helemaal mis is. Het zijn geen kleren en oordopjes, maar mijn schoolboeken. Oh ja. Die had ik ook nog besteld…</p>  
