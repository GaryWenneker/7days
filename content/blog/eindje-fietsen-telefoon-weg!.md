---
id: 120b0831b62c405c829b9b14d0c37245
type: post
layout: post
title: "Eindje fietsen? Telefoon weg!"
permalink: /blog/eindje-fietsen-telefoon-weg!/
date: 2022-05-11T19:16:41.067Z
author: 7biA1WiYB
excerpt: "Stap je op de fiets? Laat die telefoon dan maar even voor wat-ie is. Je moeder appen om te vragen hoe laat jullie eten, een snapselfie maken om de streaks te behouden of Insta Stories doortikken? Dat zijn sinds deze week allemaal overtredingen.  "
seo:
  description: "Eindje fietsen? Telefoon weg!"
  title: "Eindje fietsen? Telefoon weg!"
---
Stap je op de fiets? Laat die telefoon dan maar even voor wat-ie is. Je moeder appen om te vragen hoe laat jullie eten, een snapselfie maken om de streaks te behouden of Insta Stories doortikken? Dat zijn sinds deze week allemaal overtredingen.  

    <p>Het is je vast niet ontgaan, maar maandag 1 juli is een <a href="https://original.sevendays.nl/nieuws/appen-op-de-fiets-verboden" target="_blank">nieuwe wet ingegaan</a> die weggebruikers verbiedt een mobiel elektronisch apparaat vast te houden wanneer ze een voertuig besturen. Voor jou betekent dit waarschijnlijk vooral geen telefoon meer op de fiets. Toch staat dit niet zo duidelijk in de wet. In plaats van ‘telefoon’ wordt de term ‘mobiel elektronisch apparaat’ gebruikt. Waardoor ook camera’s, smartwatches en andere elektronische apparaten die nu nog niet uitgevonden zijn, maar wel de verkeersveiligheid in de weg zitten, onder deze wet vallen. Wél specifiek in de wet staat het woordje ‘vasthouden’. Het komt erop neer dat je geen schermpje meer mag vasthouden terwijl je fietst, zelfs niet als dat uitstaat.</p>
<h3>Stoplicht</h3>
<p>Wat nog wel mag, is handsfree bellen en muziek skippen via je oortjes. En hoe zit dat dan met Google Maps? Zonder die navigeerpijltjes verdwaal ik namelijk binnen no-time. Eigenlijk gelden hiervoor dezelfde regels als voor automobilisten: je mag je navigatie gebruiken, zolang je je mobieltje maar niet in je hand hebt. Ik moet dus zo’n telefoonhouder voor op de fiets kopen. Mag je wel op je telefoon als je wacht voor het stoplicht? Ja! Dat mag wel. Zolang je stilstaat mag je gewoon op je telefoon. Let wel op, want zelfs bij een kleine beweging als bestuurder, zoals het opstappen op je fiets, mag je geen mobieltje vasthouden: zó streng zijn ze!</p>
<h3>Technologische ontwikkelingen</h3>
<p>Voor automobilisten is het al sinds 2002 verboden om een mobiel te gebruiken achter het stuur. Toen dit verbod werd ingevoerd, werd er nog gezegd dat fietsers ‘gezien hun geringe snelheid en massa minder risico op ongelukken veroorzaken in het verkeer’. De overheid denkt daar nu dus anders over. Dit komt vooral door de technologische ontwikkeling van mobiele apparaten. Denk hierbij aan smartphones en smartwatches. </p>
<h3>Zonde van het geld</h3>
<p>Volgens een verkeerswet mag je als fietser geen gevaar zijn voor de rest van het verkeer. Mobieltjes en andere apparaten maken het ‘geen gevaar zijn’ een stuk moeilijker, daarom grijpt de overheid nu in. Ziet de politie jou tóch met je mobiel terwijl je fietst? Dan krijg je een boete van 95 euro exclusief administratiekosten. Zonde van je geld, toch? </p>
<h3>Automatische piloot</h3>
<p>Ik denk dat het telefoonverbod goede dingen met zich meebrengt. Veel mensen pakken hun telefoon er vaak op de automatische piloot bij. Dat doe ik zelf ook. Maar als ik er wat langer over nadenk, is het net als fietsen met je ogen dicht. Doe je dat dan word je voor gek verklaard, maar eigenlijk doen we precies hetzelfde wanneer we op onze telefoon kijken onderweg. Ik zou echt niet met mijn ogen dicht naar school kunnen fietsen, dat weet ik zeker. Toch scroll ik rustig door mijn tijdlijnen heen, terwijl ik fiets. Het is tijd om die automatische piloot te resetten, zodat we weer écht fietsen. De rit wordt er misschien niet leuker van, maar wel veiliger! En wie weet wat je onderweg allemaal tegenkomt!</p>  
