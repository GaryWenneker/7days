---
id: 7b7ab72aa9dd4eb7923bc20c5d1adf96
type: post
layout: post
title: "Onzinnig, die vluchtelingenhaat op Facebook"
permalink: /blog/onzinnig-die-vluchtelingenhaat-op-facebook/
date: 2022-05-11T19:16:41.067Z
author: 7biA1WiYB
excerpt: "Laatst kocht ik voor de derde keer een nieuwe laptop. Niet omdat ik nou zo ontzettend toe was aan betere, maar omdat ik de neiging heb om nogal driftig te worden als ik domme dingen lees op Facebook. Sinds de vluchtelingencrisis het nieuws beheerst, heb ik al drie keer mijn MacBook het raam uit gesmeten.   "
seo:
  description: "Onzinnig, die vluchtelingenhaat op Facebook"
  title: "Onzinnig, die vluchtelingenhaat op Facebook"
---
Laatst kocht ik voor de derde keer een nieuwe laptop. Niet omdat ik nou zo ontzettend toe was aan betere, maar omdat ik de neiging heb om nogal driftig te worden als ik domme dingen lees op Facebook. Sinds de vluchtelingencrisis het nieuws beheerst, heb ik al drie keer mijn MacBook het raam uit gesmeten.   

    <p>Ik ben compleet vóór vrijheid van meningsuiting, echt waar. Maar van sommige 'vrienden' en hun meningen op Facebook word ik me toch een partijtje misselijk. De onwetende mensen met onwetend commentaar op zogenaamd vaderlandslievende pagina's komen zo langzamerhand mijn neus uit. Wat nou, ‘al die vluchtelingen komen alleen voor ons geld en onze dochters?’ Waar baseer je dat op? Waar zijn die cijfers dan, van verkrachtende vluchtelingen? Ik heb ze in elk geval nog niet gezien.</p>
<p><strong>Allemaal weg, die vrienden</strong><br>In plaats van er wéér tegen mijn ouders, zusje, vrienden of willekeurige treinreizigers over te zeiken, besluit ik dat het tijd is voor een grote schoonmaak van mijn Facebook-vriendenlijst. Ik ga op zoek naar ondoordachte statussen, onzinfeiten en totaal niet-grappige plaatjes met nog minder grappige xenofobische rijmpjes. Allemaal weg, die vrienden. Verwijderen die hap.</p>
<p>Natuurlijk, geachte vluchtelingenhater, mag je op Facebook zoveel haten als je wilt. Maar verplaats je ook eens in mij en alle andere mensen die graag inhoudelijke argumenten van je willen horen. Argumenten die klóppen. Als je dat niet doet, moet je er niet raar van opkijken als je ineens een hoop vrienden mist. Oh wacht: jezelf verplaatsen in een ander is waarschijnlijk al niet je sterkste punt. De moed zakt me af en toe in de schoenen. Je schrijft statussen over luie vluchtelingen die voor een dubbeltje op de eerste rang willen zitten, maar zelf ben je blijkbaar te lui om uit te zoeken hoe het écht zit voordat je je mening verkondigt. Dus voorlopig zet ik mijn grote schoonmaak voort.</p>
<p><strong>Belachelijke statussen</strong><br>Ik hoef maar even door mijn newsfeed te scrollen en een paar belachelijke statussen, foto’s en uitnodigingen voor ‘Geen asielzoekers in [random asociaal dorp]’ te verwijderen en het ziet er al een heel stuk netter en schoner uit. Natuurlijk: wat inhoud heeft, mag blijven. Ieder z'n eigen mening. Maar hopelijk hoef ik dan voorlopig even geen nieuwe laptop meer te kopen.</p>
<p><em>Meer blogs van Laura (18) lezen? <a href="https://original.sevendays.nl/users-laura-schouten">Hier</a> vind je haar archief.</em></p>  
