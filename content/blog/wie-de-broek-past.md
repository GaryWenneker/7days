---
id: 72bfbd7d384b4286aa2bc30e77add867
type: post
layout: post
title: "Wie de broek past..."
permalink: /blog/wie-de-broek-past/
date: 2022-05-11T19:16:41.067Z
author: 7biA1WiYB
excerpt: "Omringd door een overweldigende variëteit aan beenbedekking kijkt de mensvrouw snuivend en met samengeknepen ogen om zich heen. Dan ruikt ze haar prooi. Ze strekt haar klauwen uit tot ze met haar vingertoppen de ruwe textuur kan waarnemen.Ze tilt 'm op van de stapel en dan… een derde klauw met donkerrode glitternagels grist 'm weg en galoppeert ermee diep de broekenjungle in.   "
seo:
  description: "Wie de broek past..."
  title: "Wie de broek past..."
---
Omringd door een overweldigende variëteit aan beenbedekking kijkt de mensvrouw snuivend en met samengeknepen ogen om zich heen. Dan ruikt ze haar prooi. Ze strekt haar klauwen uit tot ze met haar vingertoppen de ruwe textuur kan waarnemen.Ze tilt 'm op van de stapel en dan… een derde klauw met donkerrode glitternagels grist 'm weg en galoppeert ermee diep de broekenjungle in.   

    <p>Vol woede draait de mensvrouw haar hoofd om te zien welke concurrent haar van haar buit heeft ontdaan. Maar het is al te laat. Wanhopig graaft ze verder in de stapel, maar tevergeefs. Dit was de laatste maat 38.<br><br><strong>Oerwoud der Broeken </strong><br>Ik was laatst op zoek naar een broek. Een skinny jeans, om precies te zijn. Aangezien bijna iedereen ermee loopt, achtte ik het een niet al te moeilijke taak, maar dat had ik verkeerd ingeschat. Uren bracht ik door in de winkel, tientallen broeken kwamen voorbij. Uiteindelijk heb ik toch de Ware gevonden, maar het was een hele reis door het Oerwoud der Broeken.<br><br>Het probleem met de meeste meisjeskleding is dat die gemaakt is voor tamelijk slanke meisjes. Ik geloof dat ik net niet tot die groep behoor en daardoor ben ik, samen met heel veel andere meisjes, per direct beland in de Eeuwige Verdoemenis in het Oerwoud der Broeken. Welke problemen bij welke broeken horen, ga ik nu bespreken.<br><br><div class="media media-element-container media-default"><div id="file-2162" class="file file-image file-image-jpeg">

        
  
  <div class="content">
    <img title="Illustratie: Lotte Schuengel" height="4877" width="7716" style="height: 537px; width: 850px;" class="media-element file-default" src="https://7dagen.netlify.app/sites/default/files/Highwaisttohell.jpg" alt="">  </div>

  
</div>
</div><br><br><strong>High-Waist to Hell</strong><br>De high-waist skinny jeans heeft in totaal één voordeel: hij past goed om de heupen. Verder zijn de meeste ronduit vreselijk. Dat komt doordat het stuk broek dat zich boven de heupen bevindt en wat de broek 'high-waist' maakt, in de meeste gevallen te groot is. Dat ziet er raar uit onder je shirt.<br><br>Het zou te redden kunnen zijn met een riem, maar dat maakt het vaak alleen maar erger. Ook kun je maar beter niet je shirt in je broek stoppen, tenzij je eruit wilt zien als Jerry Seinfeld.<br><br><div class="media media-element-container media-default"><div id="file-2163" class="file file-image file-image-jpeg">

        
  
  <div class="content">
    <img title="Illustratie: Lotte Schuengel" height="4877" width="7716" style="height: 537px; width: 850px;" class="media-element file-default" src="https://7dagen.netlify.app/sites/default/files/bloedcirculatie.jpg" alt="">  </div>

  
</div>
</div><br><br><strong>Hoezo bloedcirculatie?</strong><br>Eén broek die voorbij kwam leek bijna de Ware te zijn. Toen ik hem aandeed, ging dat makkelijk, hij sloot goed aan op mijn iets te gespierde kuiten en mijn wat dikke bovenbenen. Ook was hij niet te lang, wat ik meestal heb. Vol euforie zette ik de laatste stap door het knoopje naar het gaatje te brengen en… hng!<br><br>Ik moest letterlijk mijn adem inhouden om de broek dicht te krijgen. Hij bracht ook lekker mijn vetrollen naar boven. Heerlijk als je wilt dat je gehele bovenlichaam afsterft.<br><br><div class="media media-element-container media-default"><div id="file-2164" class="file file-image file-image-jpeg">

        
  
  <div class="content">
    <img title="Illustratie: Lotte Schuengel" height="4877" width="7716" style="height: 537px; width: 850px;" class="media-element file-default" src="https://7dagen.netlify.app/sites/default/files/lowwaistluchtigheid.jpg" alt="">  </div>

  
</div>
</div><br><br><strong>Low-Waist Luchtigheid</strong><br>De meeste broeken die ik heb zijn low-waist, wat eigenlijk normal-waist is, maar door de komst van high-waist en extremely-low-waist moest er toch duidelijkheid zijn. Het probleem met de low-waist is dat hij altijd afzakt. Ook al neem je de goede maat. Die broeken zijn gewoon gemaakt om riemen te verkopen.<br><br><strong>Skinny Sucks</strong><br>Skinny jeans zijn gemaakt voor skinny people. Dat is jammer, want ik wil ook zo’n leuke broek kunnen dragen. Ik draag ze nu ook, maar met moeite. En ze zitten lang niet zo lekker als ze zouden kunnen zitten als de kledingindustrie wat meer rekening zou houden met verschillende lichaamstypen.<br><br>Gelukkig blijft de 3D-printtechniek zich doorontwikkelen. Hopelijk kan ik dan over een paar jaar zelf mijn eigen broek uitprinten. Wie de broek niet past, make er zelf een.  
