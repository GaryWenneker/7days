---
id: 11a2bb7a0d9e48e181911af9a049385b
type: post
layout: post
title: "Waar komt het hebben van huisdieren vandaan?"
permalink: /blog/waar-komt-het-hebben-van-huisdieren-vandaan/
date: 2022-05-11T19:16:41.067Z
author: 7biA1WiYB
excerpt: "Hij is lief, slim, heeft ogen in de kleur van een zomerlucht en zal me nooit bedriegen. Ik beschrijf niet mijn ideale vriendje, maar mijn hond Bram. Als je mij vraagt waarom ik een huisdier heb, zou ik antwoorden: ‘Gewoon voor de gezelligheid’. Maar waar komt de traditie om huisdieren te houden vandaan?  "
seo:
  description: "Waar komt het hebben van huisdieren vandaan?"
  title: "Waar komt het hebben van huisdieren vandaan?"
---
Hij is lief, slim, heeft ogen in de kleur van een zomerlucht en zal me nooit bedriegen. Ik beschrijf niet mijn ideale vriendje, maar mijn hond Bram. Als je mij vraagt waarom ik een huisdier heb, zou ik antwoorden: ‘Gewoon voor de gezelligheid’. Maar waar komt de traditie om huisdieren te houden vandaan?  

    <p>In een minicollege van de Universiteit van Nederland leert media- en cultuurwetenschapper Maarten Reesink mij dat niet de <em>mens </em>wilde wolven heeft gedomesticeerd, maar dat de wolf <em>zichzelf</em>domesticeerde. Domesticatie is het proces waarbij de mens eigenschappen van dieren zodanig verandert dat ze nuttiger worden voor de mens, en makkelijker in onze buurt kunnen leven.</p>
<p>De aanpassing van de wolf had meerdere wederzijdse voordelen: het vuur van de mens beschermde de hond - of eigenlijk de wolf die zich tot hond ontwikkelde -, terwijl de sterk ontwikkelde reuk van de hond de mens kon waarschuwen voor gevaar én prooidieren kon signaleren. Ook vulden ze elkaar mooi aan: de hond is vooral gevaarlijk van dichtbij en de mens had een groot bereik door speren.</p>
<h3>Een ander verhaal</h3>
<p>Katten zijn een ander verhaal. Het zijn van nature geen sociale dieren zoals honden. De kat kwam waarschijnlijk niet naar de mens, maar naar zijn graanvoorraden met bijbehorende muizen. Het was een bijkomstig voordeel voor de mens dat ze het ongedierte weghielden. Door een proces waarbij de schattigste katten en meest dodelijke jagers geselecteerd werden, is de kat geëvolueerd tot de lieve Poekie en Streepje die we nu kennen.</p>
<h3>Andere dieren</h3>
<p>Ik zal niet zo snel een rat, hamster of parkiet in huis nemen, maar genoeg mensen kijken daar anders tegenaan. Hoe zit het met deze dieren? John Bradshaw van de School of Veterinary Sciences van Bristol University in het VK zegt in een <a href="http://www.bbc.com/earth/story/20150530-why-do-we-love-our-pets-so-much">interview met de BBC</a> dat het hebben van een huisdier voor vrouwen een evolutionair voordeel had. Het toonde aan dat ze geschikt zou zijn om voor kinderen te zorgen. Uit een andere theorie bleek dat het een teken van rijkdom was als je naast jezelf ook een dier kon onderhouden. In hetzelfde artikel oppert Harold Herzog van de Western Carolina University in de VS dat het houden van dieren puur een sociaal verschijnsel is. Bewijs hiervoor zou het ontbreken van huisdieren zijn in sommige culturen. Het is volgens hem puur een modeverschijnsel om een hond, parkiet of kat te bezitten. In beide theoriën kan ik me vinden en ik denk dat een combinatie van die twee het meest waarschijnlijk is, maar ik denk ook dat een belangrijk aspect wordt vergeten: Het is gewoon supergezellig om een huisdier te hebben!</p>
<h3>Conclusie</h3>
<p>Het maakt mij eigenlijk niet zoveel uit waarom de mens huisdieren heeft. Het verandert niets aan de liefde voor mijn harige vriend, die twee jaar geleden na láng zeuren eindelijk bij ons kwam. Misschien is mijn hondenliefde genetisch bepaald: mijn ouders zijn namelijk allebei ware hondenliefhebbers. Misschien komt het door mijn opvoeding, misschien ook niet. Eén ding weet ik zeker: zolang ik mijn hond eten geef, ben ik zijn favoriete persoon op aarde.</p>
<p><div class="media media-element-container media-teaser"><div id="file-539661" class="file file-image file-image-jpeg">

        
  
  <div class="content">
    <a href="/files/hond"><img height="166" width="220" class="media-element file-teaser" data-delta="1" src="https://original.sevendays.nl/sites/default/files/styles/medium/public/IMG_4094.jpg?itok=pnQiaCZL" alt=""></a>  </div>

  
</div>
</div>  
