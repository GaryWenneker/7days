---
id: 098a334356e9473ca5288ecbf11bb412
type: post
layout: post
title: "Schijn bedriegt"
permalink: /blog/schijn-bedriegt/
date: 2022-05-11T19:16:41.067Z
author: 7biA1WiYB
excerpt: "Mijn hond Chef is thuis enorm gehoorzaam. Hij kan veel trucjes en haalt altijd de krant. Op hondentraining zou het dan ook wel de braafste leerling van de klas zijn, toch? Dat had je gedacht…    "
seo:
  description: "Schijn bedriegt"
  title: "Schijn bedriegt"
---
Mijn hond Chef is thuis enorm gehoorzaam. Hij kan veel trucjes en haalt altijd de krant. Op hondentraining zou het dan ook wel de braafste leerling van de klas zijn, toch? Dat had je gedacht…    

    <p>Als ik thuiskom na een schooldag word ik altijd begroet door een gezellige, blije hond. Als er iemand binnenkomt, pakt hij een speeltje en komt hij er rustig kwispelend aan. Blaffen doet hij nooit. Als ik tv kijk, komt Chef er meteen bij en gaat hij beheerst aan mijn voeten liggen, of geeft-ie mij keurig zijn poot. Bijten zou hij nooit doen, dingen vernielen ook niet. Maar nu heb ik het over zijn gedrag bij ons in huis.</p>
<p><br><strong>Monster</strong><br>Buiten verandert deze extreem gehoorzame hond namelijk in een uitzinnig dol monster. Ik moet oppassen dat hij mijn arm niet uit de kom trekt als hij weer eens op een vogel, kat of eend afrent. Alles wat op straat ligt, stopt hij als een wilde in zijn bek. Daarom moet ik opletten dat hij geen doorntakken, vuurwerk of hondenpoep eet, dat wil hij namelijk maar al te graag pakken. Als er binnen een straal van 200 meter een hond loopt, is Chef niet meer mee te krijgen. Hij blijft resoluut en standvastig op straat liggen, glazig starend naar zijn soortgenoot.</p>
<p><div class="media media-element-container media-default"><div id="file-34" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://original.sevendays.nl/sites/default/files/schijn%20bedriegt%202.jpg" alt="">  </div>

  
</div>
</div>
<p><br><strong>Grote hond op puppytraining</strong><br>Dit gedrag heeft zo zijn gevolgen. De hondentraining gaat nog voor geen meter. Als grote hond zit hij nog op puppytraining. Chef is namelijk een van de ongehoorzaamste honden van de hondenschool en dat is om gek van te worden. Allemaal honden op een grasveld, en hun eigenaren krijgen vervolgens de opdracht hun huisdier te roepen.</p>
<p>Tegen de tijd dat alle honden allang braaf naast hun baasjes zitten, rent Chef nog als een gek rond op het veld met het schuim op zijn bek van plezier en zijn ogen vol ondeugd en onschuld. Wat doet de frisse buitenlucht toch met een jong levend wezen, dat alle remmen verdwijnen? Chef heeft toch geen losbol als baas?</p>
<p><br><strong>Liever andersom?</strong><br>Zou ik dan liever een hond willen die bij training en uitlaten heel rustig is en goed luistert, maar binnen niet? Nee, want Chef is natuurlijk veel vaker binnen dan buiten. Voorlopig is het probleem dus prima op te lossen door te zorgen dat ik Chef niet hoef uit te laten. Dus hondentraining? Nergens voor nodig! Chef is een rustige gehoorzame hond. Binnen dan.<br> </p>
<p><div class="media media-element-container media-default"><div id="file-35" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://original.sevendays.nl/sites/default/files/schijn%20bedriegt.jpg" alt="">  </div>

  
</div>
</div>  
