---
id: 0cdd9f7f263946368e51c4905adfd45b
type: post
layout: post
title: "Verlanglijstjes: do you want it, or need it? "
permalink: /blog/verlanglijstjes-do-you-want-it-or-need-it-/
date: 2022-05-11T19:16:41.067Z
author: 7biA1WiYB
excerpt: "Een foute kersttrui, een abonnement op 7Days,  het grote Dilemma op Dinsdag-boek en een Star Wars-broodtrommel. Hebben, hebben, hebben! Ik heb een ellenlange waslijst met 'verlangens' die ik terug zou willen - of zou móéten - zien in mijn bezit. Tot ik laatst dacht: heb ik het allemaal wel nodig? Misschien zouden er duidelijkere regels moeten komen. Richtlijnen voor ons koopgedrag.  "
seo:
  description: "Verlanglijstjes: do you want it, or need it? "
  title: "Verlanglijstjes: do you want it, or need it? "
---
Een foute kersttrui, een abonnement op 7Days,  het grote Dilemma op Dinsdag-boek en een Star Wars-broodtrommel. Hebben, hebben, hebben! Ik heb een ellenlange waslijst met 'verlangens' die ik terug zou willen - of zou móéten - zien in mijn bezit. Tot ik laatst dacht: heb ik het allemaal wel nodig? Misschien zouden er duidelijkere regels moeten komen. Richtlijnen voor ons koopgedrag.  

    <p>Vaak genoeg koop ik iets waarvan je je kunt afvragen of het noodzakelijk is. Ontzettend zonde, dus zou er eigenlijk een ‘kopen/krijgen’-regel en een ‘laten liggen’-regel ingevoerd moeten worden.</p>
<p>Maar wanneer hoort iets dan tot de categorie noodzakelijk: <em>HEBBEN, HEBBEN, HEBBEN!</em> en wanneer valt het in de categorie verlangen: <em>Want it, don’t need it</em>?</p>
<p><b>Gat in mijn hand</b><br>Iets willen hebben is namelijk compleet iets anders dan iets móéten hebben, ook al besef ik dat niet altijd. Als ik iets nodig heb dat mijn leven zó veel beter maakt, moet ik het dan kopen of niet?</p>
<p>Wel als ik het dringend nodig heb, maar niet in het geval van kleine frut-hebbedingetjes. Maar ja, dat is lastig met een gat in je hand.</p>
<p><b>Warme broodjes</b><br>Want natuurlijk heb ik zelf ook wel eens iets veel te duurs gekocht waar ik ontzettend erg naar verlangde. Ik spaarde vroeger maandenlang voor een doos K'NEX door klusjes te doen. Na al dat harde werken kon ik het eindelijk kopen, maar na een week keek ik er al niet meer naar om. En daar gaan met mij veel andere shopaholics de mist in.</p>
<p>Het geld vliegt vaak als warme broodjes over de toonbank, zelfs voor producten die we amper gebruiken. Daarentegen is het wel logisch dat als we iets echt nú tot onze beschikking moeten hebben, we het direct kopen omdat dat ons leven veraangenaamt.</p>
<p>Natuurlijk was mijn moment met mijn doos K'NEX ook heel aangenaam, maar aangezien het speelgoed al vrij snel stof lag te vangen is het bij nader inzien een nutteloos verlangen. Een verlangen dat te veel moeite én geld kostte.</p>
<p><strong>Dit of dat?</strong><br>Zo'n richtlijn is natuurlijk lastig te bepalen, omdat het koopgedrag per persoon en situatie verschilt. Toch moeten we ons verstand wat meer – en onze portemonnee wat minder – gebruiken. </p>
<p>Als je voordat je gaat afrekenen al twijfelt of je het product daadwerkelijk nodig hebt, zou je het beter kunnen laten liggen. Ook kun je op je verlanglijst zetten wáárom je iets nodig hebt. Op die manier schrap je onnodige verlangens, maar kan een <em>want it</em> ook zomaar veranderen in een <em>need it</em>. En dát wil je natuurlijk hebben, want daar verlang je naar.</p>
<p><em>Meer blogs lezen van <a href="https://7dagen.netlify.app/users/niek-de-bruijn">Niek</a> (17)? Laatst schreef hij ook al <a href="https://7dagen.netlify.app/blog/ik-voel-me-net-een-slappe-pudding">Ik voel me net een slappe pudding</a> en <a href="https://7dagen.netlify.app/blog/vrijgezellig-bestaan">Vrijgezellig bestaan</a>.</em></p>  
