---
id: 1f24bd26fb8143aa8f8a85889e04f069
type: post
layout: post
title: "‘Als ik later zelf boodschappen doe…’"
permalink: /blog/als-ik-later-zelf-boodschappen-doe…/
date: 2022-05-11T19:16:41.067Z
author: 7biA1WiYB
excerpt: "Als klein kind had ik ruzie met mijn moeder. ‘Waarom hebben we nou wéér geen kauwgom?’ zei ik boos. Mijn moeder lachte om mijn serieusheid, ‘ik zal het wel weer eens kopen’, zei ze. Dat maakte het niet goed. ‘Nee mam! Jij koopt toch altijd dat vieze merk. Ik wil de echte!’ Ze lachte weer. ‘Nou ik weet zeker dat ik later altijd \"echte\" kauwgom ga kopen en mijn kinderen zoveel geef als ze willen.’ Wat verlangde ik ernaar om zelf boodschappen te doen…   "
seo:
  description: "‘Als ik later zelf boodschappen doe…’"
  title: "‘Als ik later zelf boodschappen doe…’"
---
Als klein kind had ik ruzie met mijn moeder. ‘Waarom hebben we nou wéér geen kauwgom?’ zei ik boos. Mijn moeder lachte om mijn serieusheid, ‘ik zal het wel weer eens kopen’, zei ze. Dat maakte het niet goed. ‘Nee mam! Jij koopt toch altijd dat vieze merk. Ik wil de echte!’ Ze lachte weer. ‘Nou ik weet zeker dat ik later altijd \"echte\" kauwgom ga kopen en mijn kinderen zoveel geef als ze willen.’ Wat verlangde ik ernaar om zelf boodschappen te doen…   

    <p><em>Nu is het dan eindelijk zover. Ik doe zelf boodschappen...</em></p>
<p>Zwetend in mijn dikke winterjas draag ik mijn tas met schoolboeken op mijn rug. In mijn rechterhand hou ik een plastic boodschappenmandje vast. Ik scan de schappen op goeie aanbiedingen. Met mijn linkerhand grijp ik mijn telefoon uit mijn zak en zoek ik naar het boodschappenlijstje in mijn notities die ik blijkbaar niet had opgeslagen. Pfff, wat had ik ook alweer nodig? Brood, fruit, zuivel en cola? Als het mandje gevuld is, loop ik richting de kassa. Ik kijk naar het schap met snoep. De kauwgom grijnst naar me. Ik loop snel door. Het had toch niet meer in mijn tas gepast…</p>
<h3><strong>Ome Duo</strong></h3>
<p>Na de middelbare school werd ik begroet door de fase: ‘word een zelfstandige volwassene’. Als je op jezelf gaat wonen verandert er super veel, maar er is één ding wat direct opvalt: de voorraadkast vult zichzelf niet meer. Die fles cola en zak chips verschijnen op zaterdagmiddag, zonder dat ik er ook maar een cent voor hoefde neer te leggen, niet spontaan op de bovenste plank van de kast. Nee, die boodschappen moet ik nu echt zelf halen, ook ná een vermoeiende schooldag. Bovendien komt Ome Duo, tragisch genoeg, maar één keer per maand, dus ik kan ook niet smijten met geld als ik in die supermarkt ben.</p>
<h3><strong>Wijsheid komt met de jaren</strong></h3>
<p>Wat vroeger nog een droom was, blijkt toch niet zo rooskleurig te zijn... ‘Kiezen wat je maar wilt bij de supermarkt’ is veel beperkter dan ik vroeger dacht. Eigenlijk is het maar goed ook dat ik niet meer zoveel kauwgom wil. Mijn winkelmandje wordt niet, zoals ik vroeger had verwacht, gevuld met dropveters, dynamietstaafjes, winegums en kauwgom. Ik koop nu wat ik nodig heb (en héél soms twee frikandelbroodjes. Of nou ja, eigenlijk zes).</p>
<p><em>De 18-jarige Lucas heeft een creatieve geest en houdt van schrijven, toneelspelen en tekenen. Ook bezoekt hij héél graag musicals. Hij is eerstejaarsstudent Journalistiek en wil later bij de televisie gaan werken. </em><a href="https://7dagen.netlify.app/users/lucas-versteeg"><em>Lees meer blogs van Lucas.</em></a></p>  
