---
id: 67db491bcf834dc5ac3c17cd9e1522cd
type: post
layout: post
title: "Wat nou winter?"
permalink: /blog/wat-nou-winter/
date: 2022-05-11T19:16:41.067Z
author: 7biA1WiYB
excerpt: "Na een paar weken vakantie in Nederland vlieg ik weer terug naar Hongkong. Een vriendin die niet is weggeweest, haalt me daar op van de luchthaven. 'Dus hoe was je zomervakantie?', vraag ik haar. Ze kijkt me verbouwereerd aan: zómer? Ik besef mijn verspreking, maar hoe kan het ook anders: voor Nederlandse begrippen kent Hongkong helemaal geen winter.  "
seo:
  description: "Wat nou winter?"
  title: "Wat nou winter?"
---
Na een paar weken vakantie in Nederland vlieg ik weer terug naar Hongkong. Een vriendin die niet is weggeweest, haalt me daar op van de luchthaven. 'Dus hoe was je zomervakantie?', vraag ik haar. Ze kijkt me verbouwereerd aan: zómer? Ik besef mijn verspreking, maar hoe kan het ook anders: voor Nederlandse begrippen kent Hongkong helemaal geen winter.  

    <p dir="ltr"><div class="media media-element-container media-default media-float-left"><div id="file-12431" class="file file-image file-image-png">

        
  
  <div class="content">
    <img height="78" width="79" style="float: left;" class="media-element file-default" src="https://7dagen.netlify.app/sites/default/files/Highschool%20Hong%20Kong2_0.png" alt="">  </div>

  
</div>
</div><em>Marjolijn (17) blogt elke twee weken over haar leven op een internationale kostschool in Hongkong, het United World College. Al haar stukken kun je <a href="https://7dagen.netlify.app/hongkong">hier</a> teruglezen.</em>
<p>Mijn vriendin woont hier al tien jaar. Ze vertelt me dat ze de hele kerst in dikke truien rond heeft gelopen omdat het zoveel koeler was dan in de zomer. Ik heb moeite om haar te geloven: het is twintig graden, zonnig, en zelfs een beetje broeierig.</p>
<p>Nou is het overduidelijk niet zo warm als het was <a href="https://7dagen.netlify.app/node/5593">toen ik hier afgelopen zomer voor het eerst aankwam</a>, maar dat iemand met deze temperaturen een trui aantrekt, kan ik na drie weken Nederlandse kou moeilijk begrijpen.</p>
<p><strong>Schaatsen op de weg</strong><br>Ik denk terug aan hoe er in Friesland op de wegen geschaatst kon worden; hoe we na een wandeling met de hond allemaal om koppen hete chocolademelk zaten om op te warmen; hoe kerstavond kwam, meegevoerd door een gure westerwind, maar toch nog ongebruikelijk warm was.</p>
<p>In Nederland heb ik drie weekjes in de winter gezeten die ik gewend ben, maar nu ben ik weer aan de andere kant van de wereld, waar andere regels gelden wat temperatuur betreft.</p>
<p><strong>Vreemde blikken</strong><br>Die avond in de kantine wordt mijn neus nogmaals gedrukt op het feit dat het toch écht wel héél erg koud is: rond alle tafels zitten leerlingen uit Hongkong, Thailand, Nigeria en Chili rillend van de kou en ingepakt in mutsen en sjaals aan het avondeten.</p>
<p>Ik krijg vreemde blikken toegeworpen terwijl ik in mijn T-shirt een bord spaghetti aanneem van een van de kantinedames.</p>
<p><strong>'Heb je het niet koud?'</strong><br>Nadat de zevende persoon me vraagt of ik het niet koud heb, word ik het toch echt wel een beetje zat. Deze temperaturen halen we in Nederland amper in juli! Ik sta op het punt de kantine uit te lopen, als ik een jaargenootje uit Noorwegen in een T-shirt tegen het lijf loop.</p>
<p dir="ltr">We wisselen een betekenisvolle blik uit. Winter in Hongkong? Maak dat de kat maar wijs.<br><br><em>Meer Hongkong-blogs lezen van <a href="https://7dagen.netlify.app/users/marjolijn-van-raaij">Marjolijn</a> (17)? Laatst schreef ze ook al <a href="https://7dagen.netlify.app/blog/het-belang-van-bondgenoten">Het belang van bondgenoten</a> en <a href="https://7dagen.netlify.app/blog/heimwee-naar-hongkong">Heimwee naar Hongkong</a>.</em></p>  
