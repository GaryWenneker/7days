---
id: c4fa52f7b7a84a3ba4be3849973da7bf
type: post
layout: post
title: "Kloppen mijn stokoude schoolboeken nog wel?"
permalink: /blog/kloppen-mijn-stokoude-schoolboeken-nog-wel/
date: 2022-05-11T19:16:41.067Z
author: 7biA1WiYB
excerpt: "Van maandag tot en met vrijdag stap ik met een tas vol boeken op mijn fiets. Sommige boeken zijn inmiddels al een aantal jaren in gebruik, wat je duidelijk kunt zien. Maar klopt alles wat deze stokoude boeken mij vertellen, dan nog wel?  "
seo:
  description: "Kloppen mijn stokoude schoolboeken nog wel?"
  title: "Kloppen mijn stokoude schoolboeken nog wel?"
---
Van maandag tot en met vrijdag stap ik met een tas vol boeken op mijn fiets. Sommige boeken zijn inmiddels al een aantal jaren in gebruik, wat je duidelijk kunt zien. Maar klopt alles wat deze stokoude boeken mij vertellen, dan nog wel?  

    <p>Want is alles wat wij nu leren wel juist? Kloppen alle natuurkundige formules, alle vertalingen en de aardrijkskundige hypothesen die in onze schoolboeken staan nog steeds? Ondanks alle nieuwe wetenschappelijke inzichten?</p>
<p><strong>Frans in 1998</strong><br>Het volgepende Franse boekje met immens veel scheuren dat ik mee naar huis krijg, staat volgens de achterkant 'vol met hedendaags taalgebruik'. Aan de binnenkant staat een stempel met <em>uitleentermijn loopt af op: 07 december 1998. </em>Dit boekje werd dus al gelezen ver voordat ik zelf kon lezen, laat staan in het Frans.</p>
<p>Ik ben niet bepaald een expert op gebied van de Franse taal, maar weet bijna zeker dat wat 17 jaar geleden hedendaags was, dat nu niet meer is.</p>
<p><strong>Einstein-was-een-beetje-poepeloerezat-theorie</strong><br>Twee weken geleden werd aangetoond dat zwaartegolven echt bestaan: een ingewikkeld bewijs dat Einstein eeuwen geleden gelijk had. Maar stel je eens voor dat het tegendeel was ontdekt. Dat uit een onderzoek zou blijken dat die zwaartekrachtgolven één of andere Einstein-was-een-beetje-poepeloerezat-theorie was.</p>
<p>De natuurkundelessen zouden moeten veranderen. Schoolboeken zouden herdrukt moeten worden, maar wat waarschijnlijk nog veel belangrijker is: jouw cijferlijst moet nog steeds vol met cijfertjes komen. Je zou niet meer uit het boek kunnen leren, je docenten zouden je zelf iets moeten bijbrengen.</p>
<p>En dat deze ontdekking zo groot in het nieuws is, sluit niet uit dat er misschien op dit moment ook allerlei mini-ontdekkingen worden gedaan. Dat Fransen het woord <em>plaisant </em>niet meer gebruiken maar juist het woord <em>amusant </em>bijvoorbeeld. Het zou alleen niet uit zichzelf in mijn boekje uit 1998 komen te staan.  </p>
<p><b>Eenentwintigste eeuw</b><br>Nu mijn schoolboeken blijkbaar niet de enige bron van informatie zijn, zal ik toch maar beter moeten letten op wat mijn docenten precies zeggen. In de hoop dat zij mij ook Franse woordjes en natuurkundige theorieën uit de eenentwintigste eeuw zullen uitleggen. Dus docenten, houdt ons bij de tijd en kijk alsjeblieft verder dan het boek lang is!</p>
<p><em>Meer blogs lezen van <a href="https://original.sevendays.nl/users/jeanine-krist">Jeanine</a> (14)? Laatst schreef ze ook al <a href="https://original.sevendays.nl/blog/ik-ben-op-ketchupdieet">Ik ben op (ketchup)dieet</a> en <a href="https://original.sevendays.nl/blog/van-dikbil-naar-een-platte-patser">Van DikBil naar een platte patser</a>.</em></p>  
