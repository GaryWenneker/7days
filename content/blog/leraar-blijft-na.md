---
id: 1e021fb8d75c442ba96ab2932b1a198e
type: post
layout: post
title: "Leraar blijft na(?)"
permalink: /blog/leraar-blijft-na/
date: 2022-05-11T19:16:41.067Z
author: 7biA1WiYB
excerpt: "Het is vijf over half negen, ik ren bezweet de trap op. Mijn tas is loodzwaar want ik heb niets in mijn locker kunnen leggen. Dan kom ik in de gang, zeker van het feit dat ik me morgen moet melden. Totdat ik mijn klas zie staan… de leraar is te laat.  "
seo:
  description: "Leraar blijft na(?)"
  title: "Leraar blijft na(?)"
---
Het is vijf over half negen, ik ren bezweet de trap op. Mijn tas is loodzwaar want ik heb niets in mijn locker kunnen leggen. Dan kom ik in de gang, zeker van het feit dat ik me morgen moet melden. Totdat ik mijn klas zie staan… de leraar is te laat.  

    <p>Vijf minuten later, en daar komt 'ie dan. ‘Sorry jongens, iemand moest me wat vertellen!’ roept hij vrolijk terwijl hij gehaast de lokaaldeur openmaakt. Niemand vindt het erg natuurlijk: minder lang les! En ik ben helemaal blij, want ik hoef niet na te blijven. Maar… de leraar ook niet. En hij was toch ook te laat? Zou hij dan niet ook straf moeten krijgen? Hoeveel ze er ook van houden, leraren houden zich lang niet altijd aan (hun eigen) regels.</p>
<p><strong>Spullen vergeten</strong><br>Ben je je boeken vergeten? Voor sommige leraren is dat geen probleem, gewoon bij je buurman/vrouw meekijken. Bij andere leraren… ‘Ja voor deze keer dan, maar volgende keer krijg je strafwerk.’ Nou is dat… redelijk. Wat niet redelijk is, is als juist die leraren die erop hameren dat je je boeken meeneemt zelf hun boeken vergeten. Maar zelf extra werk maken? Ho maar!</p>
<p><strong>Te laat</strong><br>Alsof bij de les te laat komen nog niet genoeg is, weten veel leraren het nog leuker gemaakt. Is de klas wat drukker en moeten ze daardoor wachten totdat het stil is? 'We gaan gewoon in de pauze door hoor!' Ook al hadden we het makkelijk af gehad als ze wel op tijd waren gekomen. En naar de les gaan is niet het enige waar leraren de tijd voor nemen. Boekverslag te laat ingeleverd? Een halve punt aftrek per dag. Proefwerk pas twee maanden later nagekeken? ‘Sorry jongens, maar ik heb het heel druk.’ Ja daaag.<br><br><strong>Voorstel</strong><br>Dit is dus allemaal hartstikke oneerlijk: Tijd voor verandering. Ik doe een voorstel: Als een leraar te laat is, mag die de leerlingen niet langer laten blijven zitten. Als een leraar zijn spullen een keer vergeet, mogen de leerlingen dat ook. En voor elke dag dat leraren over het nakijklimiet gaan, krijgen de leerlingen 0,5 bij hun punt opgeteld! Ik vind het een goed idee, wat jij?</p>
<p><em>Meer blogs lezen van Sanne van der Sterren (15)? Laatst schreef ze ook al <a href="https://7dagen.netlify.app/blog/een-open-brief-aan-mijn-verloren-vakken">Een open brief aan mijn verloren vakken</a> en <a href="https://7dagen.netlify.app/blog/7-redenen-waarom-teruggaan-naar-school-toch-niet-zo-erg">7 Redenen waarom teruggaan naar school toch niet zo erg is</a>.</em></p>
<p> </p>  
