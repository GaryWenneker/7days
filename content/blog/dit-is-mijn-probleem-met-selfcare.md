---
id: 8b52b3f14d8f4ef2ab8fb0532f502df9
type: post
layout: post
title: "Dit is mijn probleem met selfcare"
permalink: /blog/dit-is-mijn-probleem-met-selfcare/
date: 2022-05-11T19:16:41.067Z
author: 7biA1WiYB
excerpt: "De instagram-hashtag #selfcare heeft zo’n 24 miljoen posts. Het is een mooi concept: elke dag een uur - of meer - voor jezelf zorgen. Niet productief hoeven te zijn. Jezelf ontdoen van alle negatieve energie om je heen.   "
seo:
  description: "Dit is mijn probleem met selfcare"
  title: "Dit is mijn probleem met selfcare"
---
De instagram-hashtag #selfcare heeft zo’n 24 miljoen posts. Het is een mooi concept: elke dag een uur - of meer - voor jezelf zorgen. Niet productief hoeven te zijn. Jezelf ontdoen van alle negatieve energie om je heen.   

    <p>Er is op dit moment weinig meer <em>hot &amp; happening</em> dan selfcare. Wat niet gek is in onze individualistische cultuur: we zijn steeds meer voor onszelf gaan leven, en steeds minder voor anderen. Het is niet gek dat mensen zich veel bezighouden met <em>selfcare</em>, maar ik vraag me af of het wel echt werkt.</p>
<h3>Jeuk krijgen</h3>
<p>Naar lavendel ruikende badballen, lichtroze kristallen met helende werking en gezichtsmaskers met komkommerextracten: onze huidige selfcare cultuur heeft vele smaken. Hema verkoopt pluizige bullet-journals met donkerroze haren om 'van jezelf te houden en in aanraking te komen met je emoties' en mijn favoriete make-upmerk lanceerde onlangs een <em>Treat yourself-</em>lijn. Jij moet het vast wel gezien hebben in de winkels: selfcare is overal. Ik krijg er jeuk van.</p>
<p>Het grootste probleem dat ik heb met dit onderwerp is juist die prominente aanwezigheid ervan in winkels, warenhuizen en elke hoek van elke online instagram-webshop. Ik vraag me af of het altijd gepaard moet gaan met het aanschaffen van dure dingen, of het placebo-effect van een badbal wel genoeg is om mensen tot rust te laten komen. Dat lijkt me niet.</p>
<h3>Torenhoge kosten</h3>
<p>Er is weinig mooier dan het vermogen om nee te zeggen als je iets niet wil. Of om je juist aan te melden of te solliciteren als je iets wél wil: dat is voor jezelf zorgen. Jezelf vergeven als je een fout maakt. Die dingen. Maar de selfcare zoals ik het op instagram zie, maakt me moe. De badballen, bullet-journals, kristallen en helende kettingen. Als geboren katholiek kan ik niet zeggen dat rituelen dom zijn, maar ik vind wel dat ze niet gepaard moeten gaan met torenhoge kosten.</p>
<p>Verder vind ik het jammer dat selfcare onze individualistische cultuur zo erg benadrukt. Dat we onszelf met gekochte producten willen helpen, maar dat geluk niet in anderen - of belangrijker nog in onszelf - zoeken. Ik zag laatst een post over een vrouw die gelukkig werd door elke dag iets voor een ander te doen. Dat vind ik wel mooie manier om voor jezelf te zorgen: goed doen voor anderen. Selfcare zoals we het nu kennen voldoet daar nog niet aan.</p>
<h3>Verplichting</h3>
<p>Daarnaast kan die zorg voor jezelf ook extra stress opleveren. Hoe vaak gebeurt het dat we geen tijd meer hebben voor het schrijven in ons bullet-journal of om twee uur in bad te zitten en dan rondrennen om op tijd te zijn bij onze selfcare yogales? Is selfcare nog wel selfcare als het een verplichting wordt?</p>
<p>In andere woorden: zoals we het nu kennen, met haar marketing, individualisme en extra stress, is voor mij niet de oplossing. Vinden jullie dat ook, of werkt selfcare juist heel goed? Let me know!</p>  
