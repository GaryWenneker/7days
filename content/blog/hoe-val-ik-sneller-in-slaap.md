---
id: 38f1e3736d0b41da8053ad4dc36faede
type: post
layout: post
title: "Hoe... val ik sneller in slaap?"
permalink: /blog/hoe-val-ik-sneller-in-slaap/
date: 2022-05-11T19:16:41.067Z
author: 7biA1WiYB
excerpt: "Ken je dat: vroeg naar bed gaan om vervolgens alsnog drie uur later in slaap te vallen. Been there, done that. Inmiddels heb ik tips verzameld die voor mij écht werken. Zo slaap je voortaan als een roos!  "
seo:
  description: "Hoe... val ik sneller in slaap?"
  title: "Hoe... val ik sneller in slaap?"
---
Ken je dat: vroeg naar bed gaan om vervolgens alsnog drie uur later in slaap te vallen. Been there, done that. Inmiddels heb ik tips verzameld die voor mij écht werken. Zo slaap je voortaan als een roos!  

    <h3>1. Slaapgerelateerde liedjes</h3>
<p>De sleutel tot het maken van goede nachten. Iedere avond zet ik dezelfde <em>Spotify</em>-afspeellijst met vijf liedjes aan. Omdat ik ze intussen al een stuk of honderd keer heb gehoord, ben ik de melodieën gaan associëren met slaap. Vaak hoor ik alleen het eerste liedje en ben ik al lang en breed vertrokken naar dromenland zodra de akkoorden van het tweede nummer in worden gezet. Wel belangrijk: zet je mobiel op vliegtuigstand, want de straling is natuurlijk niet extreem goed voor je. Maar dat lijkt me nu inmiddels wel duidelijk.</p>
<h3>2. Alles op zwart</h3>
<p>In eerste instantie klinkt dit misschien een beetje raar. ’s Avonds denk ik veel na. Mijn gedachtes lijken dan op een stampvol kruispunt in Japan. Alles loopt door elkaar heen. School, plannen voor aankomende weken, filmpjes van alpaca’s. Kortom: geen rust. Om die rust te vinden probeer ik zoveel mogelijk te ontspannen. Dit doe ik door in gedachten langs mijn hele lichaam te gaan: van mijn tenen tot aan mijn kruin schakel ik alles in gedachten uit. Wanneer ik bij mijn hersens aankom, zet ik ook daar één voor één de wegen naar het kruispunt stil. Als allerlaatst begin ik aan een zwart beeld te denken, om de boel nog even extra te kalmeren. Oké. Zelfs in tweede instantie klinkt dit vreemd. Maar gek genoeg werkt het wel.</p>
<h3>3. Frisse lucht</h3>
<p>Zoals velen wellicht een voorkeur hebben voor een heerlijke warme kamer, ben ik me er van bewust geworden dat dit het in slaap vallen niet makkelijker maakt. Integendeel. Ik zet ’s nachts mijn verwarming uit en mijn raam open. Dit brengt meer zuurstof met zich mee en laat dat nou net één van de stimulerende slaapfactoren zijn. Mocht ik het toch koud krijgen, dan zorg ik voor een dikker dekbed. <em>Easy peasy, lemon squeezy</em>.</p>
<p>Drie tips die het voor mij vele malen makkelijker hebben gemaakt om in slaap te vallen. Ik hoop dat ik jou er mee kan helpen. Tukken is immers het beste wat er bestaat en het is meer dan zonde wanneer eindeloos staren naar een zwart plafond zich iedere avond herhaalt. Slaap lekker!</p>  
