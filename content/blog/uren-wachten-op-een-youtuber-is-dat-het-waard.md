---
id: 1e1695e109464bcf84375b7cb81bb596
type: post
layout: post
title: "Uren wachten op een YouTuber: is dat het waard?"
permalink: /blog/uren-wachten-op-een-youtuber-is-dat-het-waard/
date: 2022-05-11T19:16:41.067Z
author: 7biA1WiYB
excerpt: "Nederlandse fans hebben doorgaans alles over voor hun idolen. Ze slaan hun geliefde spaarvarkentje stuk, kamperen voor evenementgebouwen en achtervolgen geblindeerde limousines. Gillende tieners – onder wie ikzelf – stonden tijdens de Dutch YouTube Gathering urenlang in de rij om hun favoriete YouTuber te ontmoeten. Maar was het dat wel waard?  "
seo:
  description: "Uren wachten op een YouTuber: is dat het waard?"
  title: "Uren wachten op een YouTuber: is dat het waard?"
---
Nederlandse fans hebben doorgaans alles over voor hun idolen. Ze slaan hun geliefde spaarvarkentje stuk, kamperen voor evenementgebouwen en achtervolgen geblindeerde limousines. Gillende tieners – onder wie ikzelf – stonden tijdens de Dutch YouTube Gathering urenlang in de rij om hun favoriete YouTuber te ontmoeten. Maar was het dat wel waard?  

    <p>Als we net binnen zijn, ziet de rij er nog onschuldig kort uit. Vol goede moed sluit ik netjes aan. Ik houd mijn plekkie bij de dranghekken goed bezet door flink breed te gaan staan, maar zodra ik met mijn ogen knipper is er toch weer een groepje gillende tienermeisjes langs me heen geglipt – wat een opvoeding. Maar ach, ik kom vast wel aan de beurt. Ik houd mijn frontcamera paraat, want ik wil natuurlijk wel een selfie met Furtjuh.</p>
<p><strong>Horde hongerige hyena’s </strong><br>Wanneer een twaalfjarige 'beveiliger' van de DYTG-crew, die de tijd van zijn leven lijkt te hebben, een paar dranghekken opzij schuift omdat de meet &amp; greet van start gaat, begint de chaos. Als een horde hongerige hyena’s sprinten de diehardfans zo ver mogelijk naar voren.</p>
<p>Ik word bijna omver geduwd tegen een dranghek en probeer me vervolgens een weg te banen door de hysterische menigte. Om het kwartier kan ik twee stapjes naar voren zetten. Het schiet ontzettend op.</p>
<p><strong>Geen ontkomen aan</strong><br>Het lijkt een hopeloze poging en ik begin lichtelijk gaar te worden. Ik sta in het midden van de – inmiddels door de drukte afgesloten – rij met fans. Mijn horloge laat me weten dat ik inmiddels al een uur in de rij sta. Er is geen ontkomen aan! De meeste fans zijn dan ook al op de grond gaan zitten met hun boterhammetje van thuis.</p>
<p><div class="media media-element-container media-default"><div id="file-18453" class="file file-image file-image-jpeg">

        
  
  <div class="content">
    <img alt="Dutch YouTube Gathering fans idolen YouTube vloggers" height="500" width="850" class="media-element file-default" src="https://original.sevendays.nl/sites/default/files/DYTG3.jpg">  </div>

  
</div>
</div>
<p>Ook de YouTuber in kwestie, Furtjuh dus, lijkt last te hebben van een knorrende maag. De puberende securityguard kondigt aan dat er een pauze wordt ingelast. Van een uur!</p>
<p><strong>Stijve kont</strong><br>Ik nuttig nog maar een zelfgesmeerd bammetje, terwijl mijn kont steeds stijver wordt. Ondertussen loopt een meegesleurde moeder te foeteren tegen de beveiliger – die erbij staat alsof-ie water ziet branden – omdat ze vindt dat er tijd moet worden gemaakt voor de wachtende fans. 'Wij zitten hier al anderhalf uur (ja, echt!) te wachten, maar zelf gaat-ie een uur pauzeren? Tsjonge jonge jonge …'</p>
<p>De jongen weet niet wat ‘ie moet zeggen, terwijl ik bij mezelf denk dat ze niet zo moet zeiken. Zij is gaar, de rij is gaar en Furtjuh zal dit vast ook wel zijn, vandaar dat-ie zich even terug trekt.</p>
<p><strong>Moeite</strong><br>Door die pauze zit ik wel met een dilemma: ga ik uit de rij en rondlopen op de gathering, of blijf ik nóg een uur wachten voor mijn fotogenieke selfie? Ik kies voor het laatste, want anderhalf uur gewacht hebben voor niks vind ik toch wat zonde.</p>
<p>Na in totaal tweeënhalf uur gewacht te hebben, veel bammetjes naar binnen te hebben gewerkt en mijn longen uit mijn lijf te hebben gegild, blijkt het allemaal de moeite waard te zijn. Furtjuh neemt alle tijd voor zijn fans. Gaar of niet, je moet wat over hebben voor je idolen.</p>
<p><div class="media media-element-container media-default"><div id="file-18454" class="file file-image file-image-jpeg">

        
  
  <div class="content">
    <img alt="Dutch YouTube Gathering fans idolen YouTube vloggers Furtjuh" height="850" width="850" class="media-element file-default" src="https://original.sevendays.nl/sites/default/files/DYTG2.jpg">  </div>

  
</div>
</div>
<p><em>Meer blogs lezen van <a href="https://original.sevendays.nl/users/niek-de-bruijn">Niek</a> (18)? Laatst schreef hij ook al <a href="https://original.sevendays.nl/blog/geen-oren-naar-oortjes">Geen oren naar oortjes</a> en <a href="https://original.sevendays.nl/blog/wie-de-hoed-past-trekt-m-aan">Wie de hoed past, trekt 'm aan</a>.</em></p>  
