---
id: 247b0e8555f74a98bea4bb41d8f0a4f4
type: post
layout: post
title: "Waarom droom ik altijd dat mijn tanden eruit vallen?"
permalink: /blog/waarom-droom-ik-altijd-dat-mijn-tanden-eruit-vallen/
date: 2022-05-11T19:16:41.067Z
author: 7biA1WiYB
excerpt: "Ze zeggen dat dromen te verklaren zijn? Dan ben ik héél benieuwd waarom ik altijd droom dat mijn tanden eruit vallen. Is het mijn angst voor de horror-tandarts, of moet ik het dieper zoeken?   "
seo:
  description: "Waarom droom ik altijd dat mijn tanden eruit vallen?"
  title: "Waarom droom ik altijd dat mijn tanden eruit vallen?"
---
Ze zeggen dat dromen te verklaren zijn? Dan ben ik héél benieuwd waarom ik altijd droom dat mijn tanden eruit vallen. Is het mijn angst voor de horror-tandarts, of moet ik het dieper zoeken?   

    <p>Of ben ik bang om waardevolle dingen kwijt te raken? Ik duik met mijn hoofd in de wetenschap der dromen en probeer het uit te zoeken…</p>
<h3><strong>Hoe ziet zo’n droom eruit?</strong></h3>
<p><em>Ik sta voor de klas om een of andere presentatie te houden. Plotseling voel ik wat losse tanden in mijn mond en ik haal ze er snel ongezien uit. Het gaat maar door, tot ik nog maar één kies heb. Mijn broekzak zit vol met tanden… Het zweet druppelt van mijn voorhoofd en als laatste redmiddel probeer ik een tand terug te zetten. Hij blijft even plakken, maar valt er dan weer uit. En ook mijn laatste kies valt eruit. </em></p>
<h3><strong>Veel voorkomend</strong></h3>
<p>Blijkbaar ben ik niet de enige met deze terugkerende droom. Volgens <em>Glamour </em>is het de op één na meest voorkomende droom. Plotseling naakt zijn staat op nummer één. Hmm, dan verlies ik toch liever mijn tanden denk ik.</p>
<h3><strong>Verklaring: krachteloosheid, onzekerheid en de overgang?</strong></h3>
<p>Op tientallen websites wordt geprobeerd een verklaring te geven voor deze nachtmerrie. Er is zelfs een heuse site genaamd Droominfo die de betekenis van je droom kan verklaren. Wat heeft deze site over ‘tandendromen’ te zeggen? ‘Het verlies van tanden zou kunnen staan voor een gevoel van krachteloosheid’, staat er.</p>
<p>‘Een andere uitleg is dat dromen over tanden werkelijk gaan over onzekerheden over je uiterlijk en hoe je op anderen overkomt.’ Ten slotte wordt er meegedeeld dat vrouwen in de overgang vaak over tanden dromen. <em>Dat vinden wij niet raar, dat vinden wij alleen maar heel bijzonder. </em>Op andere websites vind ik trouwens ongeveer dezelfde verklaringen.</p>
<h3><strong>Dus?</strong></h3>
<p>Er zit wel wat in. Veel mensen zijn onzeker over hun uiterlijk, dus is het niet raar dat deze droom zo populair zou zijn. Aan de andere kant vraag ik me af of dromen écht iets te zeggen hebben. Soms zijn ze zó bizar <a href="https://original.sevendays.nl/blog/droom-maar-lekker-verder" target="_blank">(een man in een Japans vechtpak die mega Gummiberen verkoopt)</a> dat er werkelijk geen touw aan vast te knopen valt.</p>
<p>Dromenverklaring of niet: als je vaak over tanden droomt, heb je in ieder geval iets om over te praten met je tachtigjarige buurvrouw. En da's ook best fijn. Maar het allerfijnste vind ik toch wel dat ik iedere keer weer wakker word met mijn mond vol tanden.</p>  
