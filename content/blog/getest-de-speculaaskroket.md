---
id: be8fccec2e384add9139a33175f62b0d
type: post
layout: post
title: "Getest: de speculaaskroket"
permalink: /blog/getest-de-speculaaskroket/
date: 2022-05-11T19:16:41.067Z
author: 7biA1WiYB
excerpt: "Als groot sinterklaasliefhebber maakte mijn hart een sprongetje toen ik hoorde dat snackbarketen Febo een sintproduct op de markt bracht. Dat vreugdegevoel zakte echter snel toen ik ontdekte wat het was. Geen pepernotenijs of chocoladelettermilkshake, maar een speculaaskroket. Wait, what?! Echt waar, een kroket met speculaasvulling. Ik trommelde een groepje vrienden op en racete richting de stad om deze wonderlijke creatie te proeven.   "
seo:
  description: "Getest: de speculaaskroket"
  title: "Getest: de speculaaskroket"
---
Als groot sinterklaasliefhebber maakte mijn hart een sprongetje toen ik hoorde dat snackbarketen Febo een sintproduct op de markt bracht. Dat vreugdegevoel zakte echter snel toen ik ontdekte wat het was. Geen pepernotenijs of chocoladelettermilkshake, maar een speculaaskroket. Wait, what?! Echt waar, een kroket met speculaasvulling. Ik trommelde een groepje vrienden op en racete richting de stad om deze wonderlijke creatie te proeven.   

    <p>Hoe dichter we bij de stad komen, hoe meer zin ik er in krijg. Mijn vrienden hebben zo hun bedenkingen bij deze impulsieve actie, maar ik krijg al visioenen van Pieten die kroketten strooien en Sinterklaas die ons met open armen verwelkomt. Zodra de Febo in zicht komt ga ik op mijn trappers staan, maar helaas, nergens is een mijter of pietenmuts te zien.  En ook de aankleding doet ons geloven dat Sinterklaas toch echt stilletjes het snackbarretje voorbij is gegaan. <br><br><strong>'Slagroom erbij?'</strong><br>Het is niet druk, dus ik ben meteen aan de beurt. 'Slagroom erbij?' De man die me helpt kijkt bloedserieus. 'Eh ja, doe maar!' Een paar minuten later ligt een kleine, rechte (dus niet S-vormige, wat de reclame ons wel belooft!) kroket naast een toef slagroom op een bordje.<br><br><div class="media media-element-container media-default"><div id="file-273" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://original.sevendays.nl/sites/default/files/speculaas2.jpeg" alt="">  </div>

  
</div>
</div><br><br>De slagroom smelt snel, waardoor het geheel eruit ziet als een soort worst in een plasje hollandaisesaus. Mijn vrienden lachen me uit en bestellen snel een zak patat, maar ik laat me niet afleiden van mijn aankoop. Deze is inmiddels zompig geworden en ook de geur is niet om op mijn verlanglijstje te schrijven.<br><br><strong>Denk aan verregende pepernoten</strong><br>Onder luide aanmoediging neem ik voorzichtig een hapje. Het gefrituurde laagje is lekker knapperig… maar de inhoud eigenlijk gewoon vies. Waar in een echte kroket nog stukjes zitten, bevat deze een slijmerig papje met lichte speculaassmaak. Denk aan de vertrapte en verregende pepernoten op straat na de intocht, en dan gefrituurd. <br><br><div class="media media-element-container media-default"><div id="file-275" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://original.sevendays.nl/sites/default/files/speculaas3.jpeg" alt="">  </div>

  
</div>
</div><br><br>In plaats van in de zevende pepernotenhemel te zijn, zie ik Pieten die van het dak vallen en  geplette cadeautjes. Nee, dit brengt mij niet heel erg in de goede sinterklaassfeer.<br><br><strong>Tosti Speculoos</strong><br>Ook mijn second en third opinion (mijn vrienden) zijn het met mij eens: deze speculaaskroket wordt 'm niet. Alleen de fourth opinion is er nog wel over te spreken, maar zegt dat hij dan nog liever een tosti met Speculoos neemt.<br><br>Febo, neem genoegen met een pepernotenmilkshake en stuur deze kroket maar in de zak mee naar Spanje. Ik zal aan de kade staan en luidkeels zingen: <em>'Dag krohokehet, dahag, dahag, dahag, speculaaskroket!' </em>
<p><div class="media media-element-container media-default"><div id="file-277" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://original.sevendays.nl/sites/default/files/speculaas4_0.jpeg" alt="">  </div>

  
</div>
</div>  
