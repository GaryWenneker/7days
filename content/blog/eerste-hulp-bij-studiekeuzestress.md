---
id: 579a82ff6c8c473286771e9609e3006e
type: post
layout: post
title: "Eerste hulp bij studiekeuzestress"
permalink: /blog/eerste-hulp-bij-studiekeuzestress/
date: 2022-05-11T19:16:41.067Z
author: 7biA1WiYB
excerpt: "Het laatste jaar van de middelbare school moet je een keuze maken: what’s up next? Dit studeren? Dat studeren? Of toch eerst een tussenjaar? HELP!  "
seo:
  description: "Eerste hulp bij studiekeuzestress"
  title: "Eerste hulp bij studiekeuzestress"
---
Het laatste jaar van de middelbare school moet je een keuze maken: what’s up next? Dit studeren? Dat studeren? Of toch eerst een tussenjaar? HELP!  

    <p>Misschien lijkt het nu nog ver weg, maar voor je het weet is het zover: tijd om een studie te kiezen. Maar hoe ga je ooit jouw perfecte opleiding vinden in die oceaan van keuzes? Om je te helpen, heb ik een paar tips op een rijtje gezet die mij erg hebben geholpen met het kiezen van een studie én een stad.</p>
<h3>Denken en doen </h3>
<p>Denken over later is belangrijk bij het maken van een studiekeuze. Maar stel jezelf alsjeblieft niet de wat-wil-ik-later-worden-vraag. Ik had (en heb nog steeds) geen idee wat ik later wil worden. Rechter? Politieagent? Medewerker in de gevangenis? Of toch schrijver? En wat als ik over drie jaar ineens wat anders wil worden? HELP! Toen ik naar mijn lijstje – inclusief de grote HELP – keek, zag ik wat anders: ik heb geen idee wat ik wil wórden, maar wel wat ik wil dóén. Ik wil mensen helpen. En het liefst mensen in de problemen, zoals criminelen.</p>
<p>Ik wist dus al best goed wat ik wilde doen, maar het kan ook veel algemener. Als je weet dat je met je handen wilt werken, heb je ook al een richting! Bedenk dus vooral waar jij enthousiast van wordt, want dan ben je dat later waarschijnlijk nog steeds. Wanneer je weet wat je wilt doen, kun je opzoek naar waar ze je dat kunnen leren.  </p>
<h3>Tasjes, pennen en gadgets scoren </h3>
<p>Mijn volgende tip is de meest <em>obvious </em>van allemaal: ga naar opendagen! Sleep je ouders, vrienden of buren mee en kom ontdekken wat er allemaal mogelijk is. Dat kan natuurlijk ook op internet, maar ik ben heel gevoelig voor sfeer, dus ik vond het super fijn om in het echt te komen kijken. Én negen van de tien keer ga je weg met een tasje gevuld met pennen, powerbanks en allemaal andere coole gadgets.</p>
<p>Als je een (paar) opleiding(en) hebt gevonden die jou leuk lijken, loop dan een dagje mee met een student. Dan weet je pas écht hoe het is om daar te studeren. </p>
<h3><strong>Kies met je hoofd én hart</strong></h3>
<p>Zelfs na meeloopdagen is het normaal om nog te twijfelen: er is ook zoveel! Eigenlijk is twijfelen alleen maar goed, want zo denk je goed na over alle voor- en nadelen. Maar <em>don’t overthink</em>. Als een keuze goed voelt, is-ie vaak ook goed. Ik ben altijd vrij impulsief geweest: er was één stad waar ik de sfeer zó vervelend vond, dat ik heel snel weer de trein in ben gestapt. Dit was niet mijn plek. Gelukkig heb ik mijn plek in een andere stad wél gevonden.</p>
<p>En zo is er voor iedereen een plek. Een plek waar je hoofd blij is met je studie én een plek waarop je hart zich thuis voelt om te wonen. En blijkt het een verkeerde keuze? Dan is stoppen of switchen naar een andere plek helemaal niet erg. Zolang je maar op <em>jouw</em> plek zit, met je hoofd én hart.</p>  
