---
id: 2338d01c313a4bcbab492add80ab2ba5
type: post
layout: post
title: "Schrijfwedstrijd winnen? Vijf tips van een expert"
permalink: /blog/schrijfwedstrijd-winnen-vijf-tips-van-een-expert/
date: 2022-05-11T19:16:41.067Z
author: 7biA1WiYB
excerpt: "Een schrijfwedstrijd win je niet zomaar. Begin maar eens met het schrijven van een verhaal! Dat deed Mirke Kist (25). Zij schreef in 2015 volgens de vakjury de beste tekst voor Write Now!, de grootste schrijfwedstrijd voor jongeren in het Nederlands taalgebied. Voor iedereen die in haar voetsporen wil treden geeft ze vijf schrijftips.    "
seo:
  description: "Schrijfwedstrijd winnen? Vijf tips van een expert"
  title: "Schrijfwedstrijd winnen? Vijf tips van een expert"
---
Een schrijfwedstrijd win je niet zomaar. Begin maar eens met het schrijven van een verhaal! Dat deed Mirke Kist (25). Zij schreef in 2015 volgens de vakjury de beste tekst voor Write Now!, de grootste schrijfwedstrijd voor jongeren in het Nederlands taalgebied. Voor iedereen die in haar voetsporen wil treden geeft ze vijf schrijftips.    

    <p><div class="media media-element-container media-default media-float-right"><div id="file-415982" class="file file-image file-image-jpeg">

        
  
  <div class="content">
    <img alt="Mirke Kist" title="Beeld: Facebook / Mirke Kist" height="811" width="623" style="margin: 5px; font-size: 13.008px; width: 400px; height: 521px; float: right;" class="media-element file-default" data-delta="1" src="https://original.sevendays.nl/sites/default/files/14305355_10154204529488751_2851580500607700540_o_0.jpg">  </div>

  
</div>
</div>
<h3>1. Doe gewoon mee</h3>
<p>Mirke kwam door haar opleiding op het idee om mee te doen. 'Ik studeerde woordkunst in Antwerpen, een studie die bestaat uit een mix van schrijven, media en toneel. De wedstrijd <em>Write Now! </em>was bekend bij mijn opleiding, veel mensen doen altijd wel mee. Ik heb ook meerdere keren meegedaan en heb zeker een traject doorlopen. in mijn derde jaar won ik de tweede prijs in Antwerpen, het jaar daarop de eerste prijs in Den Bosch.'</p>
<p><em>Write Now!</em>, waar schrijftalenten tussen 15 en 24 jaar aan mee kunnen doen, heeft voor Mirke veel deuren geopend. 'Ik kreeg veel mailtjes van redacteuren die wilden praten en ben met uitgeverijen in contact gekomen. Als je <em>Write Now!</em> wint, krijg je veel mogelijkheden om je verhaal te doen en om zo zichtbaarheid te krijgen, contacten op te doen en jezelf te presenteren aan de wereld.'</p>
<h3><strong>2. </strong><strong>Wees niet bang voor afwijzing</strong></h3>
<p>Hoewel het eng kan zijn om je verhaal in te sturen, moet je het gewoon doen. 'Als je dat niet doet, gebeurt er sowieso niks. Wat heb je te verliezen? Hoogstens een beetje ego – het doet wel een beetje pijn als je niks wint, maar dat overleef je ook wel. Zie het niet als een grote afwijzing. Ik ken heel goede mensen die mee hebben gedaan en die niet hebben gewonnen. Laat je daar niet door ontmoedigen. Je moet een beetje talent hebben, maar een groot deel is oefenen.'</p>
<h3><strong>3. </strong><strong>Sta open voor kritiek en ga daar kritisch mee om </strong></h3>
<p>'Laat je tekst lezen aan iemand die je vertrouwt,' geeft Mirke als tip. 'Het liefst iemand die er ook iets van af weet. Kritiek kan pijnlijk zijn, maar je wordt er wel beter van. Voor jou is de wereld van je verhaal logisch, maar je moet dat wat je wil overbrengen wel daadwerkelijk overbrengen. Iemand anders mist misschien stapjes die je wel hebt gezet, maar niet hebt opgeschreven.'</p>
<p>'Wees wel eerlijk tegenover jezelf. Ga bij jezelf na of je het wel of niet met de kritiek eens bent. Iemand anders kan je een nieuwe kijk geven, en dat is heel belangrijk, maar het is ook oké om te zeggen: nee, ik voel dat het wél juist is.'</p>
<p><div class="media media-element-container media-default"><div id="file-415983" class="file file-image file-image-jpeg">

        
  
  <div class="content">
    <img alt="Schrijfwedstrijd" title="Beeld: Pixabay" height="508" width="955" class="media-element file-default" data-delta="1" src="https://original.sevendays.nl/sites/default/files/writing-1209121_960_720.jpg">  </div>

  
</div>
</div>
<h3><strong>4. </strong><strong>Onthoud: schrijven is een kwestie van smaak</strong></h3>
<p>Als winnaar van <em>Write Now!</em> 2015 mocht Mirke het jaar daarop juryvoorzitter van de finale zijn: nóg een nieuwe ervaring. 'Jurylid zijn was interessant omdat de jury het echt niet altijd met elkaar eens is. Het is cliché maar waar: schrijven is subjectief, een kwestie van smaak. Je moet elkaar overtuigen van je voorkeur. Een tekst kan wel altijd beter want er heeft nog geen redacteur aan meegewerkt - het is nog niet af. Maar als mensen aanleg hebben tot schrijven, zie je dat.'</p>
<h3><strong>5. </strong><strong>Kies een onderwerp dat jou interesseert</strong></h3>
<p>'Vooral jonge schrijvers hebben de behoefte om over zware onderwerpen te schrijven, maar dat is helemaal niet nodig. Kleine dingen, kleine anekdotes of vreemde verhalen zijn ook geschikt. Een verhaal kan mooi zijn als je vertelt hoe je op schoolreisje was met een bus die een lekke band kreeg. De mooie gedachtes die daar eventueel in zitten vind ik interessanter. Het is de manier waarop het wordt verteld: dát kan je raken. Dus schrijf over iets wat jij leuk vindt en waar jij gefascineerd door bent. Dan gaat het schrijven een stuk makkelijker.'</p>
<div class="kader">
<p><img class="kaderafbeelding" src="https://original.sevendays.nl/sites/default/files/ff.png"></p>
<p>Lees ook <a href="https://original.sevendays.nl/users/femke-van-de-griendt">de andere blogs van Femke (15)</a></p>
</div>
<p><em>Meedoen? Tot 1 april kun je je tekst <a href="http://www.writenow.nu/" target="_blank">insturen </a>bij Write Now!</em></p>
  
