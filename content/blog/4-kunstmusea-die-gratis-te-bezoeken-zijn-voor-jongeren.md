---
id: 5725939b68e0499c9049c414f4e11b71
type: post
layout: post
title: "4 kunstmusea die gratis te bezoeken zijn voor jongeren"
permalink: /blog/4-kunstmusea-die-gratis-te-bezoeken-zijn-voor-jongeren/
date: 2022-05-11T19:16:41.067Z
author: Femkevan de Griendt
auteur: Femke van de Griendt
rubriek: blogpost
excerpt: "Musea zijn misschien saai in de ogen van jongeren, maar ik vind moderne kunst interessant. Gelukkig zijn er genoeg musea in de buurt die ik kan bezoeken. Bijkomend voordeel: sommige zijn gratis voor jongeren! Als je geen toegang hoeft te betalen, wat heb je dan te verliezen? Dus wees in een kunstzinnige bui en doe eens gek: bezoek één van deze kunstmusea in Zuid-Holland als jongere gratis!  "
seo:
  description: "4 kunstmusea die gratis te bezoeken zijn voor jongeren"
  title: "4 kunstmusea die gratis te bezoeken zijn voor jongeren"
---
Musea zijn misschien saai in de ogen van jongeren, maar ik vind moderne kunst interessant. Gelukkig zijn er genoeg musea in de buurt die ik kan bezoeken. Bijkomend voordeel: sommige zijn gratis voor jongeren! Als je geen toegang hoeft te betalen, wat heb je dan te verliezen? Dus wees in een kunstzinnige bui en doe eens gek: bezoek één van deze kunstmusea in Zuid-Holland als jongere gratis!  

    <p>Ik heb nog geen van onderstaande musea bezocht; simpelweg omdat ik er nog nooit aan toe ben gekomen. Ik denk er ook niet zo snel aan om in Nederland een museum te bezoeken: is dat niet eerder iets wat je op vakantie doet? Maar er zijn genoeg leuke musea! En zolang ik nog onder de 18 ben, wil ik wel profiteren van het feit dat ik gratis naar binnen mag. Komende tijd ben ik dus van plan door deze musea te lopen - gewoon op een middagje of in het weekend!</p>
<p>Fotografie vind ik zelf heel leuk. Soms is het werk van een bepaalde fotograaf niks, maar het is ook niet erg als een musea eens tegenvalt – zeker niet als je er niet voor hoeft te betalen. En was het wel leuk, dan kan je altijd nog een keertje gaan om een bepaald werk aandachtiger te bekijken!</p>
<p><strong>1. Fotomuseum – Den Haag</strong></p>
<p>Fotografie is een veelzijdige kunstvorm. In Den Haag zijn verschillende fotografietentoonstellingen te bezoeken in het Fotomuseum. Ik houd zelf het meest van portretten van mensen.</p>
<p><em>Gratis: t/m 18 jaar. Geopend: dinsdag t/m zondag, 11-17 uur.</em></p>
<p><strong>2. Museum Boijmans van Beuningen – Rotterdam </strong></p>
<p>Museum Boijmans is een museum voor beeldende kunst; denk aan schilderijen en beeldhouwerken. Op het moment is er onder andere een expositie omtrent Bauhaus en eentje bestaande uit tekenkunst! Ik ben vooral naar de tekenexpositie benieuwd, omdat het volgens mij simplistische kunst is - de tekeningen bestaan slechts uit lijnen - met een boodschap erachter: de tekeningen weergeven een metamorfose. </p>
<p><em>Gratis: t/m 18 jaar. Geopend: dinsdag t/m zondag, 11-17 uur.</em></p>
<p><strong>3. Nederlands Fotomuseum – Rotterdam</strong></p>
<p>Nog meer fotografie vind je in dit museum in Rotterdam. Als je niet naar Den Haag wilt of kunt, om wat voor reden dan ook, sla dan twee vliegen in één klap door in Rotterdam ook door het Nederlands Fotomuseum te lopen! Foto's die een verhaal vertellen hebben altijd mijn aandacht. </p>
<p><em>Gratis: t/m 17 jaar. Geopend: dinsdag t/m zondag, 11-17 uur.</em></p>
<p><strong>4. Gemeentemuseum – Den Haag</strong></p>
<p>Moderne kunst en kunstnijverheid: dat is wat centraal staat in het Gemeentemuseum van Den Haag. Nieuw in maart is de beeldhouwtentoonstelling van Carel Visser! </p>
<p><em>Gratis: t/m 18 jaar. Geopend: dinsdag t/m zondag, 11-17 uur.</em></p>
<p><strong>Bonustip: Mauritshuis – Den Haag</strong></p>
<p>De oplettende lezer ziet dat je bovenstaande musea niet op maandag kunt bezoeken. Mocht je niet specifiek een interesse hebben voor de moderne kunst, ga dan naar het Mauritshuis. Dat draait om de Nederlandse schilderkunst van de Gouden Eeuw.</p>
<p><em>Gratis: t/m 18 jaar. Geopend: maandag 13-18 uur, dinsdag t/m zondag 10-18 uur, op donderdag geopend tot 20 uur. </em></p>  
