---
id: ef79c81a7db6429b9052fbd0127c7f42
type: post
layout: post
title: "Ontevreden met m'n zeven"
permalink: /blog/ontevreden-met-mn-zeven/
date: 2022-05-11T19:16:41.067Z
author: 7biA1WiYB
excerpt: "Grote kans dat jij je op dit moment door je laatste toetsweek of schoolexamenweek (SE-week) heen worstelt. Ik ken het gevoel als geen ander, maar vraag me soms af of we die weken niet veel te serieus nemen. Ik neem je mee naar een dag in mijn SE-week.  "
seo:
  description: "Ontevreden met m'n zeven"
  title: "Ontevreden met m'n zeven"
---
Grote kans dat jij je op dit moment door je laatste toetsweek of schoolexamenweek (SE-week) heen worstelt. Ik ken het gevoel als geen ander, maar vraag me soms af of we die weken niet veel te serieus nemen. Ik neem je mee naar een dag in mijn SE-week.  

    <p><strong>Als een spook naar de keuken</strong><br>Net als in normale tijden, sta ik in SE-weken rond zeven uur op. Het enige verschil is dat ik ontwaak na slechts vijf uurtjes slaap en vervolgens meteen als een spook naar de keuken dwaal om koffie te zetten. Zonder koffie overleef ik het namelijk niet tot het schoolexamen, dat twee uur later begint. </p>
<p>Vervolgens neem ik de metro naar school, tien kilometer verderop. Probleem: in de SE-week komt de metro altijd te laat. Dat gebeurt misschien twee keer per jaar, maar dan wel alleen in SE-weken. Dan moeten vrienden me dus ophalen, alsof ze een fietstaxi zijn, zodat ik nog net op tijd op school ben. </p>
<p><strong>Chocoladecroissantjes</strong><br>Niet veel later zit ik in het lokaal met drie pennen en zelfs potlood en gum in de aanslag (terwijl je die niet eens nodig hebt). De eerstvolgende twee uur gaan gepaard met cravings naar chocoladecroissantjes, verlangens naar de herkansingen en overmoedige peptalks tegen mezelf. </p>
<p>Niet lang nadat ik mijn laatste antwoord heb ingevuld, ga ik met vrienden weer naar de stadsbibliotheek om daar tot tien uur ’s avonds te blijven. Samen worden we mentale en sociale wrakken: stampen tot je erbij neervalt en kansberekenen tot je erover droomt (waargebeurd!). </p>
<p><div class="media media-element-container media-default"><div id="file-19933" class="file file-image file-image-jpeg">

        
  
  <div class="content">
    <img height="2560" width="1440" class="media-element file-default" data-delta="1" src="https://original.sevendays.nl/sites/default/files/IMG-20150928-WA0000.jpeg" alt="">  </div>

  
</div>
</div>
<p><strong>Prestatiemaatschappij</strong><br>Dan realiseer ik me dat ik nog maar zeventien ben. Dat ik eigenlijk domme en gekke dingen zou moeten doen en plezier zou moeten hebben met mijn vrienden in plaats van dagenlang in de bieb te zitten. </p>
<p>Maar waarom doen we dat dan toch? Waarom nemen we toetsweken zó serieus? Omdat ik merk dat er steeds meer naar cijfers en gemiddeldes wordt gekeken. Een vriendin van mij zakte vorig jaar op het verschil van één cijfer achter de komma, een andere vriend werd niet toegelaten tot een studie omdat hij een 7.8 in plaats van een 8.0 stond. Gemiddeldes en toetsen lijken tegenwoordig wel heilig.</p>
<p>Twee weken later krijg ik mijn schoolexamen terug. Een zeven. Geen slecht cijfer, maar toch ben ik er ontevreden mee. Dankzij de prestatiemaatschappij.</p>
<p><i>Smaakt dit blog naar meer? <a href="https://original.sevendays.nl/blogs">Klikkerdeklik</a>.</i></p>  
