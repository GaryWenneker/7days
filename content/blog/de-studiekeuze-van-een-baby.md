---
id: 2cdc88e9eddb401f95e98c9642a1a067
type: post
layout: post
title: "De studiekeuze van een baby"
permalink: /blog/de-studiekeuze-van-een-baby/
date: 2022-05-11T19:16:41.067Z
author: 7biA1WiYB
excerpt: "Keuzes maken is niet altijd makkelijk. 's Ochtends bepalen wat ik op mijn broodjes voor school smeer, is bij mij al een drama. Laat staan bij echt belangrijke dingen, zoals mijn vervolgopleiding. Bleh.   "
seo:
  description: "De studiekeuze van een baby"
  title: "De studiekeuze van een baby"
---
Keuzes maken is niet altijd makkelijk. 's Ochtends bepalen wat ik op mijn broodjes voor school smeer, is bij mij al een drama. Laat staan bij echt belangrijke dingen, zoals mijn vervolgopleiding. Bleh.   

    <p>Ben ik, eindexamenkandidaat, de enige die zich echt nog veel te jong voelt om keuzes te maken over de rest van haar leven? Op school worden we doodgegooid met praatjes over het sociaal leenstelsel, afspraken met de decaan en onderzoeken van universiteiten. Maar ik heb hierover nog steeds dezelfde houding als in de derde klas: 'meh, ik hoef niet op te letten want het duurt toch nog heel lang voordat ik een studie hoef te kiezen'. <br><br>Dit heeft tot nu toe prima voor mij gewerkt, mijn kop in het zand steken. Totdat ik er laatst ineens achter kwam dat ik stiekem niet zo heel veel tijd meer heb. Als je in september wilt beginnen, moet je je uiterlijk 1 mei inschrijven. 1 mei!<br><br><strong>Disneyfilms</strong><br>Maar van iemand die het liefst de hele dag naar Disney-films kijkt, kun je toch niet verwachten dat ze in staat is een rationele beslissing over haar toekomst te nemen? Dit gaat niet over iets tijdelijks. Dit gaat over de rest van mijn leven. Vroeger keek ik op tegen die grote leerlingen uit de zesde die alles zo goed voor elkaar leken te hebben. Nu ben ik erachter dat daar in de meeste gevallen totaal niets van klopt. <br><br>De toekomst is voor iedereen onzeker, voor de één wat meer dan voor de ander, maar de toekomst blijft iets wat je niet zelf in de hand hebt. Natuurlijk kun je proberen je eigen toekomst zoveel mogelijk een bepaalde richting in te sturen, maar je weet nooit van tevoren wat er op je pad komt en waar je uiteindelijk terecht zal komen. En dat is oké. <br><br><strong>Peptalk</strong><br>Dat klinkt allemaal heel sentimenteel en diepzinnig, maar ik probeer mezelf vooral een studiekeuze-peptalk te geven. Ik twijfel namelijk. En dat is niet raar, aangezien het aanbod van studies de afgelopen jaren immens is toegenomen. Wat ik eigenlijk wil zeggen is dat je toekomst, ook al weet je nu al jarenlang wat je wil gaan studeren, nooit vaststaat. <br><br>En aan mensen die vragen 'goh, China Studies. En wat wil je daarmee gaan doen dan?' zeg ik gewoon lekker 'weet ik nog niet'. Want dat is de waarheid. Deze grote baby wil nog even niet aan de toekomst denken.</p>
<p><em>Meer blogs over school lezen? <a href="https://7dagen.netlify.app/onderwijsblogs">Hier</a> vind je een overzicht van de eerder gepubliceerde stukken.</em></p>  
