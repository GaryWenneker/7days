---
id: d501feb048624b4fa49b1cd40a6101fc
type: post
layout: post
title: "Geen oren naar oortjes"
permalink: /blog/geen-oren-naar-oortjes/
date: 2022-05-11T19:16:41.067Z
author: 7biA1WiYB
excerpt: "Als ik van het station naar school loop, hoor ik regelmatig een voorbijganger achter me praten. Als hij of zij een vraag stelt, denk ik dat-ie het tegen mij heeft. Omdat ik wel zo sociaal ben opgevoed wil ik antwoorden, totdat ik zie dat diegene handsfree aan het bellen is met oortjes in. Het is dus niet tegen mij…  "
seo:
  description: "Geen oren naar oortjes"
  title: "Geen oren naar oortjes"
---
Als ik van het station naar school loop, hoor ik regelmatig een voorbijganger achter me praten. Als hij of zij een vraag stelt, denk ik dat-ie het tegen mij heeft. Omdat ik wel zo sociaal ben opgevoed wil ik antwoorden, totdat ik zie dat diegene handsfree aan het bellen is met oortjes in. Het is dus niet tegen mij…  

    <p>Ook als ík iemand iets wil vragen of een gesprek met iemand wil beginnen en zie dat diegene oortjes in heeft, voel ik me erg ongemakkelijk. Ik krab me achter de oren, omdat ik deze mensen enorm irritant vind. Helaas hebben zij dit zelf niet door.</p>
<p><strong>Doppen in je oren stoppen</strong><br>Het is namelijk enorm asociaal om in het openbaar doppen in je oren te stoppen. Ik snap dat je misschien dolgraag naar het nieuwe album van Lil’ Kleine wilt luisteren, maar <em>please</em>, zet het volume dan niet zo hard dat ik mee kan luisteren en jij een bezoekje aan <em>Beter Horen </em>rijker bent.</p>
<p>Door de oortjes sluit je jezelf namelijk als een ware <a href="https://7dagen.netlify.app/blog/smartphonezombies" target="_blank">smartphonezombie</a> af van de rest van de wereld. Ondertussen kan iedereen om je heen wel horen dat <a href="https://7dagen.netlify.app/nieuws/grote-ophef-om-lilkleine" target="_blank">Jorik Scholten</a> <em>1, 2, 3, 4 bitches in huis</em> heeft, omdat je je speaker voluit laat doordringen in je gehoorgang.</p>
<p><strong>Koekeloeren op je telefoon</strong><br>En je omgeving niet direct kunnen horen, is nog best gevaarlijk. Als je je focust op de beat van de muziek of op het telefoongesprek dat je voert, let je minder goed op wat er om je heen gebeurt. Dat is vooral riskant in het verkeer.</p>
<p>Helaas zijn hier geen duidelijke regels voor opgenomen in de wet. Wél is er de interactieve verkeersles met vet hippe naam, <em>Fiets zonder Beatz</em>, die jongeren probeert te laten inzien dat bellen of muziek luisteren op de fiets gevaarlijk kan zijn en de app <em><a href="https://7dagen.netlify.app/archief/apprecensie-fietsmodus" target="_blank">Fietsmodus</a></em>, waarmee je prijzen kunt winnen als je tijdens het fietsen niet op je telefoon koekeloert.</p>
<p><strong>Voor iedereen verboden</strong><br>Heel effectief lijken die twee dingen me niet, want ik moet vaak genoeg appende en naar muziek luisterende mensen ontwijken op de fiets. Ook gelden deze campagnes alleen voor jongeren en heeft het vooral betrekking op hun positie in het verkeer. Zou er niet een effectievere manier moeten worden ontwikkeld, waardoor het gebruik van oortjes in het verkeer voor íedereen echt verboden wordt?</p>
<p><div class="media media-element-container media-default"><div id="file-18085" class="file file-video file-video-youtube">

        <h2 class="element-invisible"><a href="/files/fiets-zonder-beats-vvn-teaser">Fiets zonder beats VVN Teaser</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Fiets zonder beats VVN Teaser" src="https://www.youtube.com/embed/lp3KN3NRzhU?wmode=opaque&controls=" name="Fiets zonder beats VVN Teaser" frameborder="0" allowfullscreen="">Video van Fiets zonder beats VVN Teaser</iframe>
</div>
  </div>

  
</div>
</div>
<p><strong>Duidelijke bijsluiter</strong><br>Natuurlijk is het fijn om op de maat van de muziek en het geschal van Ronnie Flex je fietstempo aan te passen, maar heel veilig is het niet. En het is verwarrend als iemand in het openbaar aan het bellen is met oortjes in, waardoor ik denk dat-ie het tegen mij heeft.</p>
<p>Nee, er zou volgens mij een duidelijke bijsluiter bij die speakertjes geleverd moeten worden. Ik heb er wel oren naar.</p>
<p><em>Meer blogs lezen van <a href="https://7dagen.netlify.app/users/niek-de-bruijn">Niek </a>(18)? Laatst schreef hij ook al <a href="https://7dagen.netlify.app/blog/ik-wil-mannen-make">Ik wil mannen-make-up</a> en <a href="https://7dagen.netlify.app/blog/wie-de-hoed-past-trekt-m-aan">Wie de hoed past, trekt 'm aan</a>.</em></p>  
