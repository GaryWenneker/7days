---
id: 664e0e6ebe5041aab0f66939d03ca0c3
type: post
layout: post
title: "Maak je eigen memes in 5 stappen"
permalink: /blog/maak-je-eigen-memes-in-5-stappen/
date: 2022-05-11T19:16:41.067Z
author: 7biA1WiYB
excerpt: "It isn’t just a hobby, it’s a way of living. Er zijn overal memes voor: van haat voor huiswerk en stalkende buurman tot de eerste rijles en je cijfer terugkrijgen. Hoe leuk is het om je eigen memes te maken?  "
seo:
  description: "Maak je eigen memes in 5 stappen"
  title: "Maak je eigen memes in 5 stappen"
---
It isn’t just a hobby, it’s a way of living. Er zijn overal memes voor: van haat voor huiswerk en stalkende buurman tot de eerste rijles en je cijfer terugkrijgen. Hoe leuk is het om je eigen memes te maken?  

    <p>Als je zelf memes kunt maken worden ze een stuk persoonlijker en meer <em>accurate </em>dan ooit. Dus: snel aan de slag!</p>
<p><strong>1. Verzin een onderwerp/uitgangspunt</strong><br>Let op: je hoeft nog geen precieze tekst te verzinnen. Bedenk éérst wat je onderwerp of uitgangspunt wordt. Wil je duidelijk maken hoe onrechtvaardig die lerares Frans is? Wil je iedereen laten lachen om de blunder die je laatst maakte? Of wil je inspelen op een programma dat net bezig is, zoals <em>Bonje met de Buren</em>?</p>
<p><strong>2. Zoek een foto</strong><br>Ga naar <a href="https://imgflip.com/memegenerator" target="_blank">deze</a> website. Je kunt hier kiezen voor foto van een al bestaande meme. (Tip: als je met het balkje helemaal naar rechts scrolt, kun je klikken op <em>View All Meme Templates, </em>en verschijnen er nog meer). Maar je kunt natuurlijk ook kiezen voor een eigen foto (bij <em>Upload Your Own Image</em>), een screenshot van een tv-programma of een foto van een BN’er bijvoorbeeld.</p>
<p><strong>3. Het bijschrift</strong><br>De eerste vraag: ga je voor Engels of Nederlands? De meeste memes zijn Engels, maar omdat dit je eigen meme wordt kan het ook prima in het Nederlands. Het is maar waar je voorkeur ligt! Maak het bijschrift niet te lang. Kort en krachtig leest het fijnste. Kijk ook naar bestaande<em> memes</em> voor inspiratie.</p>
<p><strong>4. Tekst bewerken en tekenen</strong><br>Kijk goed waar in de foto (lege) ruimte zit om tekst te plaatsen. Boven- of onderin is in principe het beste. Maar soms is het juist leuk als de tekst in het midden staat zodat het net boven iemands hoofd staat. Verder kun je op de website de tekst groter of kleiner maken en verplaatsen. Zorg dat het duidelijk leesbaar is! Via de knop <em>Draw</em> kun je zo nodig nog wat tekenen op je<em> meme</em>, zoals een lijn of een pijl.</p>
<p><strong>5. Verspreid 'm! </strong><br>Ben je tevreden met je <em>meme</em>? Klik op<em> Generate Meme </em>en sla hem op. Tijd om hem naar klasgenoten te sturen, anoniem naar je baas te appen of op Instagram te plaatsen. Oh, en vergeet <em>@7daysnl</em> niet te taggen, we zijn benieuwd naar jullie resultaten! </p>  
