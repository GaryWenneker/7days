---
id: 7f2a4d4fc9024b6d80fd1bbb67f286c4
type: post
layout: post
title: "De ontbrekende lijstjes van 2014"
permalink: /blog/de-ontbrekende-lijstjes-van-2014/
date: 2022-05-11T19:16:41.067Z
author: 7biA1WiYB
excerpt: "Het einde van 2014 gaat gepaard met een immense hoeveelheid jaarlijstjes. Het aanbod is enorm, variërend van 'de beste films van 2014' tot 'de 5 cameltoes van 2014' (ja, serieus). Het lijkt wel of media ELK onderwerp in een lijstje van 2014 willen stoppen.   "
seo:
  description: "De ontbrekende lijstjes van 2014"
  title: "De ontbrekende lijstjes van 2014"
---
Het einde van 2014 gaat gepaard met een immense hoeveelheid jaarlijstjes. Het aanbod is enorm, variërend van 'de beste films van 2014' tot 'de 5 cameltoes van 2014' (ja, serieus). Het lijkt wel of media ELK onderwerp in een lijstje van 2014 willen stoppen.   

    <p>Zoals jullie weten, kraak ik graag dingen af om ze vervolgens zelf uit te proberen. Daarom bedacht ik 7 jaarlijstjes die ik zelf zou maken als ik de baas van een krant, tijdschrift of website was. Want waarom bestaan deze eigenlijk nog niet?<br><br><strong>1. 'De meest sexy mannen die mijn vader hadden kunnen zijn van 2014' </strong><br>George Clooney, David Beckham, Eric Dane, moet ik nog doorgaan?<br><br><strong>2. 'De in de schoolkantine gekochte broodjes waar ik achteraf het meeste spijt van had van 2014'</strong><br>Die Turkse pizza en dat broodje gerookte zalm waren toch niet zo'n goed idee als je de rest van de dag nog met mensen wilt kunnen praten. Ik weet wat je nu denkt, maar geloof me: dat pepermuntje gaat niet helpen.<br><br><strong>3. 'De belangrijkste taken die ik heb uitgesteld tot het einde van 2014'</strong><br>Hieronder valt bijvoorbeeld 'beter plannen' en 'een boekje aanschaffen om al mijn taken in te schrijven'.<br><br><strong>4. 'De origineelste excuusjes die ik bedacht om niet naar de sportschool te hoeven in 2014'</strong><br>De meest overtuigende waren wel 'ik heb de dag voor gisteren drie sit-ups gedaan' en 'ik heb gisteren nog gym op school gehad'.<br><br><strong>5. 'De domste Zwarte Piet-gerelateerde Facebook-reacties van 2014'</strong><br>Zoals 'dan moeten ze het Suikerfeest ook maar afschaffen want dat vind ik dan discriminerend voor mensen met diabetes'. Dat is een poepslechte reactie, want volgens mij zit die persoon nu de verkeerde bevolkingsgroep af te blaffen (moslims zijn niet begonnen met de zwartepietendiscussie). Of 'Zwarte Pieten zijn zwart, smurfen zijn blauw. Als je het hier niet mee eens bent, is Nederland niks voor jou'... Maar verder is Nederland een megatolerant land!<br><br><strong>6. 'De slechtste redenen die mijn gitaarleerlingen hadden om niet te oefenen van 2014'</strong><br>'...omdat ik geen zin had' vind ik dus een bijzonder slechte reden.<br><br><strong>7. 'De meest beschamende keren dat ik betrapt ben toen ik subtiel een Snapchat van een leuke jongen wilde maken van 2014' </strong><br>Als je oogcontact zoekt met een leuke jongen, kijken ze nooit en te nimmer jouw kant op, maar als je dan ongemerkt een selfie met ze denkt te maken, zien ze je ineens wél.<br><br>Ach, ik weet het. De baas van een grote krant of tijdschrift worden zit er voor mij vast niet in, maar hopelijk wel een gezond en gezegend 2015. Voor jullie wordt dat laatste ongetwijfeld het geval. Gelukkig nieuwjaar!</p>  
