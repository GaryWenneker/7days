---
id: f42c8574923344899c15ad8fcaf341ab
type: post
layout: post
title: "Waarom ‘Wees onzichtbaar’ een goed boek is voor de lijst "
permalink: /blog/waarom-wees-onzichtbaar-een-goed-boek-is-voor-de-lijst-/
date: 2022-05-11T19:16:41.067Z
author: 7biA1WiYB
excerpt: "Ik houd al van lezen zolang ik me kan herinneren. Niets is beter dan met een goed boek op schoot eventjes aan de wereld ontsnappen. Een boek kiezen voor de lijst is alleen een heel ander verhaal. Want hoe weet je of je gekozen boek wel iets voor jou is? Hopelijk heb je iets aan mijn boekentips. Als afsluiter: Wees onzichtbaar van Murat Isik.  "
seo:
  description: "Waarom ‘Wees onzichtbaar’ een goed boek is voor de lijst "
  title: "Waarom ‘Wees onzichtbaar’ een goed boek is voor de lijst "
---
Ik houd al van lezen zolang ik me kan herinneren. Niets is beter dan met een goed boek op schoot eventjes aan de wereld ontsnappen. Een boek kiezen voor de lijst is alleen een heel ander verhaal. Want hoe weet je of je gekozen boek wel iets voor jou is? Hopelijk heb je iets aan mijn boekentips. Als afsluiter: Wees onzichtbaar van Murat Isik.  

    <p>Ik ga natuurlijk geen uitgebreid boekverslag voor je schrijven want dat moet je zelf doen. Wat je wel kunt verwachten? Een korte omschrijving van de inhoud waarin ik niet te veel verklap natuurlijk. En een paar statistieken bij elkaar, want die mogen van school natuurlijk niet ontbreken. Als laatste vertel ik je waarom ik het boek zo'n aanrader vind en geef ik je een extra tip! Hopelijk heb je er wat aan voor jouw boekverslag(en)!</p>
<h3>De inhoud in enkele zinnen</h3>
<p>Metin Mutlu is een Turks jongetje dat met zijn gezin in de Amsterdamse Bijlmer komt wonen. Hij groeit hier op onder het juk van zijn strenge vader.</p>
<h3>Statistieken</h3>
<p><strong>Titel</strong>: Wees onzichtbaar, genoemd naar Metins oplossing voor zijn vaders wangedrag.<br><strong>Schrijver</strong>: Murat Isik<br><strong>Niveau</strong>: 3<br><strong>Aantal pagina’s</strong>: 597<br><strong>Genre</strong>: familieroman, psychologische roman en streekroman, het boek focust namelijk op het Mutlu gezin, de gedachtegang van Metin en de Bijlmer streek.</p>
<h3>Het is een aanrader omdat...</h3>
<p>Ik vond <em>Wees onzichtbaar </em>vooral een heel goed boek, omdat het zorgde voor een soort cultuurschok. Het leven in de Bijlmer in de dynamische jaren tachtig, net als de slechte relatie die Metin had met zijn vader, zijn voor mij een ver-van-mijn-bed-show. Heel anders dan ik gewend ben en daardoor heel verrassend.</p>
<p>De Bijlmer als achtergrond, bijvoorbeeld, zorgt voor hachelijke situaties - een podloodventer, drugs en criminaliteit zijn er daar enkele van. Het is wel interessant dat het boek juist begint in de tijd dat de Bijlmer nog floreerde, maar Isik schrijft door tot aan het verval van het gebied. Dit is een minder mooi stukje Nederlandse cultuur en geschiedenis, maar daardoor niet minder belangrijk. Ik kende het niet voordat ik dit boek had gelezen, maar ik ben erg blij dat ik er nu wel meer van weet. En het is ook mooi om te realiseren dat het nu weer beter gaat met de Bijlmer! Denk maar aan de Bijlmerbajes: vroeger een gevangenis, maar nu een evenementenlocatie.</p>
<p>De relatie tussen Metin en zijn vader is zo schokkend omdat zijn vader ongeïnteresseerd, kleinerend en gewelddadig is. Ik mag natuurlijk van geluk spreken dat de band met mijn vader heel anders is, maar misschien is het juist daarom interessant om over te lezen en te leren. Er zit zoveel informatie in dit boek, een goed boekverslag moet er zeker van te maken zijn!</p>
<p>Grappig genoeg gebruikt Isik, ondanks dat het boek in 2018 geschreven is, relatief veel archaïsmen (oude, soms vergeten woorden). Af en toe is dat even slikken, want wat is in vredesnaam ‘De wind toonde clementie’? Maar na een kort onderzoek op Google, kom je er altijd wel achter wat er wordt bedoeld (genade/compassie). En zo vallen die bijna 600 pagina’s opeens heel erg mee.</p>
<h3>Extra: de Libris Literatuur Prijs!</h3>
<p>Als je nu nog niet overtuigd was van de kwaliteit van <em>Wees onzichtbaar</em>, dan kan dit je misschien nog overhalen. Het boek won namelijk in 2018 de Libris Literatuur Prijs: dat is de prijs voor de beste Nederlandstalige literaire roman. En dik verdiend, als je het mij vraagt. Het bewijst nog eens extra het hoge niveau van dit boek.</p>  
