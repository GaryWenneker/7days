---
id: cfb5fb5b4b8b4c5dabbeecd8c76fbbd5
type: post
layout: post
title: "Das pech, smartphone weg: 10 tips"
permalink: /blog/das-pech-smartphone-weg-10-tips/
date: 2022-05-11T19:16:41.067Z
author: 7biA1WiYB
excerpt: "Het is een van de ergste dingen die je kan overkomen. Je grijpt naar je broekzak, maar merkt dat er iets ontbreekt. Je vriend, je lotgenoot, degene die altijd voor je klaar staat. Hij ligt ergens op je te wachten om weer gebruikt te worden, maar je hebt hem verraden en moet de eerstkomende uren of dagen zonder smartphone doorbrengen. Hoe overleef je dat? Tien tips.  "
seo:
  description: "Das pech, smartphone weg: 10 tips"
  title: "Das pech, smartphone weg: 10 tips"
---
Het is een van de ergste dingen die je kan overkomen. Je grijpt naar je broekzak, maar merkt dat er iets ontbreekt. Je vriend, je lotgenoot, degene die altijd voor je klaar staat. Hij ligt ergens op je te wachten om weer gebruikt te worden, maar je hebt hem verraden en moet de eerstkomende uren of dagen zonder smartphone doorbrengen. Hoe overleef je dat? Tien tips.  

    <h3>1. Kijk eens in de spellenkast</h3>
<p>Je kunt heus ook zonder je telefoon een spelletje spelen. Zelfs in je eentje: maak bijvoorbeeld een puzzel of een sudoku. Maar vraag gewoon of iemand met je mee wil doen, want met meerderen is het natuurlijk leuker. Dan kun je spellen spelen zoals Scrabble, Monopoly of Stratego.</p>
<h3>2. Ga naar buiten</h3>
<p>Is het lekker weer? Ga een stuk lopen, fietsen of bij mooi weer zelfs nog lekker luieren in de herfstzon. Dan krijg je toch nog misschien nog dat (na)zomerse kleurtje. Wie echt dapper is, pakt gewoon z'n waterpistool en waterballonnen erbij en schiet in het rond.</p>
<h3>3. Ga naar de stad (of een andere stad)</h3>
<p>Heb je toevallig geld op zak? Ga shoppen! Als je dat nou te duur vindt, pak je gewoon de trein naar de dichtstbijzijnde grote stad en ga je rondwandelen en cultuur snuiven. Dat kost je alleen een treinkaartje. </p>
<h3>4. Kijk tv</h3>
<p>Nee, geen YouTube. Ook geen Netflix. Maar die ouderwetse tv. Enige nadeel: er moet op dat moment maar net iets geprogrammeerd zijn wat je leuk vindt. Zo niet, dan weet je misschien nog wel wat 'zappen' inhoudt. </p>
<h3>5. Maak huiswerk</h3>
<p>Misschien wel de beste tip, hoe suf-ie ook klinkt. Op een dag (bijvoorbeeld morgen in de les) zul je jezelf dankbaar zijn.</p>
<h3>6. Speel met je huisdier</h3>
<p>Die zijn véél meer gebaat bij jouw aandacht dan die wezens in <a href="https://original.sevendays.nl/blog/pok%C3%A9mon-go-over-een-halfjaar-alweer-uit">Pokémon GO</a>. </p>
<h3>7. Schrijf iemand een kaart</h3>
<p>Helemaal ouderwets, met een persoonlijk bericht en een postzegel en zo. Of leg er vast eentje klaar voor de volgende verjaardag. Wedden dat dit véél meer gewaardeerd zal worden dan een WhatsApp-felicitatie? </p>
<h3>8. Fiets een vreemde route naar school of huis</h3>
<p>Met een beetje mazzel kom je dingen tegen die je nooit eerder hebt gezien. Een goede ijssalon, gekke huizen of een goed voetbalveldje bijvoorbeeld. Of probeer de weg te vinden naar een stad op dorp vlakbij. Zonder Google Maps natuurlijk.</p>
<h3>9. Confronteer je ouders met het feit dat zij (ook) de he-le dag op hun schermpje kijken</h3>
<p>Dan weten ze dat jij (normaal gesproken) niet de enige bent.</p>
<h3>10. En als je dan ECHT niet zonder kunt... </h3>

<p>Vind je dit nou allemaal niks? En zit je liever achter een schermpje? Geen nood: ga dan naar de telefoonwinkel om de hoek. Dan kun je daar uitgebreid de nieuwste modellen testen en even je favoriete YouTuber checken.</p>
<p><em>Meer blogs lezen van <a href="https://original.sevendays.nl/users/thijs-van-reeuwijk">Thijs </a>(15)? Laatst schreef hij ook <a href="https://original.sevendays.nl/blog/onbezorgd-over-chinese-bezorging">Onbezorgd over Chinese bezorging</a> en <a href="https://original.sevendays.nl/blog/pok%C3%A9mon-go-over-een-halfjaar-alweer-uit">Is Pokémon GO over een halfjaar alweer uit?</a>.</em></p>  
