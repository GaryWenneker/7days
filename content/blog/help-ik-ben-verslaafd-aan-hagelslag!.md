---
id: abd9bafa49b04d6ba02ad34220647f0e
type: post
layout: post
title: "Help, ik ben verslaafd aan hagelslag!"
permalink: /blog/help-ik-ben-verslaafd-aan-hagelslag!/
date: 2022-05-11T19:16:41.067Z
author: 7biA1WiYB
excerpt: "Ik moet jullie wat bekennen. Lang heb ik het voor me kunnen houden, maar het moment is aangebroken om dit nieuws te delen met de wereld. Ik ben verslaafd… aan hagelslag.  "
seo:
  description: "Help, ik ben verslaafd aan hagelslag!"
  title: "Help, ik ben verslaafd aan hagelslag!"
---
Ik moet jullie wat bekennen. Lang heb ik het voor me kunnen houden, maar het moment is aangebroken om dit nieuws te delen met de wereld. Ik ben verslaafd… aan hagelslag.  

    <p>Misschien dachten jullie wat heel anders te gaan lezen. Want eerlijk is eerlijk, een hagelslagverslaving is wel een beetje een anticlimax. Maar dat maakt het niet minder waar. Want steeds weer strooi ik de chocoladekorrels (net iets te dik) op mijn brood. En net als elke andere verslaving, is deze ook niet goed voor mij. </p>
<h3>Een ware verslaving</h3>
<p>Waarom nou precies hagelslag? Omdat de pure variant zo hemels smaakt op bruin tarwebrood. Ook kan het fantastisch gestrooid worden over een vers gebakken cake. En past het perfect in een kommetje vla of yoghurt. </p>
<p>Er zijn zoveel geweldige 'hagelslaggerechten' - die ik overigens allemaal kan aanraden - dat ik op het punt ben gekomen dat ik kan spreken van een echte verslaving. Elke dag zorg ik ervoor dat hagelslag minstens één keer op het menu staat.   </p>
<h3>Probleem </h3>
<p>Wanneer een ontbijt niet meer volstaat zonder de bruine zoetigheid, dan weet je dat er iets toch echt niet helemaal goed gaat. Of wanneer de eisen waaraan 'lekkere hagelslag' moet voldoen zó belachelijk hoog worden, dat je alleen nog maar specifieke merken en soorten kunt eten. (Maar zeg nou eerlijk, niets kan Venz hagelslag XXL, extra puur en extra knapperig overtreffen toch?)</p>
<p>Daarnaast speelt natuurlijk mijn lichaam een rol. Gezonde voeding is belangrijk! En door de grote hoeveelheid toegevoegde suiker en verzadigd vet, is hagelslag natuurlijk hartstikke ongezond.  </p>
<p>En dan is er nog milieu! Omdat wij hier in Nederland zelf geen cacao produceren, moet het worden geïmporteerd. Hallo, CO2-uitstoot!    </p>
<h3>Afkicken</h3>
<p>Het is dus gedaan met de pret. Ik ga beginnen aan een broodnodig <em>(pun not intended)</em> afkickproces. Beetje bij beetje zal ik minder hagelslag gaan eten, totdat ik het uiteindelijk niet meer nodig heb. Nu alleen nog een gezond, milieuvriendelijk én niet-verslavend alternatief vinden. Help! Hebben jullie een idee? </p>  
