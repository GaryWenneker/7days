---
id: 50904396c8374aa88366364c2daafde4
type: post
layout: post
title: "Met mijn mond vol tanden"
permalink: /blog/met-mijn-mond-vol-tanden/
date: 2022-05-11T19:16:41.067Z
author: 7biA1WiYB
excerpt: "Ik heb nog geprobeerd het zo lang mogelijk uit te stellen, maar deze week moest het dan toch. Helaas kwam er geen trein aan, stond de brug niet open en had ik geen lekke band…   "
seo:
  description: "Met mijn mond vol tanden"
  title: "Met mijn mond vol tanden"
---
Ik heb nog geprobeerd het zo lang mogelijk uit te stellen, maar deze week moest het dan toch. Helaas kwam er geen trein aan, stond de brug niet open en had ik geen lekke band…   

    <p>Daar lig ik dan, met mijn mond open en mijn ogen dichtknijpend tegen het felle blauwe licht. Het is maar een tandartscontrole, maar toch geen pretje. De tandarts, die allerlei buitenaardse codes aan zijn assistente doorgeeft en dingen in mijn mond stopt en er weer uithaalt zonder het te zeggen, werkt me op de zenuwen.</p>
<p><strong>Niet nog meer gaatjes</strong><br>Na een paar minuten legt hij uit wat ik allemaal moet doen om te voorkomen dat ik nog meer gaatjes krijg, want ik heb zo’n slecht gebit en voor mijn leeftijd heb ik al heel veel gaatjes gehad, bla bla bla. <br>Ik moet van hem tweemaal per week fluorspoelen met een of ander vies waterig melkdrankje. Ook moet ik elke dag twee keer heel uitvoerig poetsen en tweemaal per dag mijn hele gebit laten bloeden met tandenstokers. ’s Avonds voor het slapengaan moet ik eerst mijn tanden insmeren met tandpasta een dan nog helemaal flossen. Alsof dat nog niet genoeg is moet ik ook nog een eetdagboek bijhouden. Dat moet toch alleen bij een diëtist, of ben ik nou gek?<br><br><strong>Stofzuigers en naalden</strong><br>Als ik al deze verplichtingen trouwens braaf uitvoer, heb ik nog steeds geen garantie dat ik over twintig jaar geen kunstgebit krijg! Ik wil al mijn argumenten tegen deze dagelijkse martelgang opnoemen, maar ik sta met mijn mond vol tanden. Bovendien kan ik met stofzuigers en naalden in mijn mond ook weinig inbrengen of vragen. Ik kan alleen wat gegrom uitbrengen. <br><br>Ik kijk de tandartsassistente vragend aan als ze ook nog eens begint over minder frisdrank en meer water drinken. 'Ja, vanwege de zuuraanvallen', zegt ze. Zuuraanvallen, wat krijgen we nou? Ik kijk schichtig om me heen, klaar om elk gevaar te weren, maar het blijkt iets te zijn met aangetast glazuur.  <br><br>Nooit gedacht dat ik het ooit zou zeggen, maar echt: na de behandeling ben ik blij dat ik terug naar school mag en stilletjes de natuurkundeles kan binnensluipen. </p>  
