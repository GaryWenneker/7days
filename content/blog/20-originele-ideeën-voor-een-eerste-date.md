---
id: de832082b70443ea9f0d5af1677f2564
type: post
layout: post
title: "20 originele ideeën voor een eerste date"
permalink: /blog/20-originele-ideeën-voor-een-eerste-date/
date: 2022-05-11T19:16:41.067Z
author: 7biA1WiYB
excerpt: "Een eerste date betekent peentjes zweten, leuke grapjes proberen te maken en met man en macht ongemakkelijke stiltes willen voorkomen. Wat voor activiteit jullie gaan doen, kan de sfeer flink bepalen. Kies daarom niet voor de bioscoop of een etentje, maar voor één van deze 20 ideeën.  "
seo:
  description: "20 originele ideeën voor een eerste date"
  title: "20 originele ideeën voor een eerste date"
---
Een eerste date betekent peentjes zweten, leuke grapjes proberen te maken en met man en macht ongemakkelijke stiltes willen voorkomen. Wat voor activiteit jullie gaan doen, kan de sfeer flink bepalen. Kies daarom niet voor de bioscoop of een etentje, maar voor één van deze 20 ideeën.  

    <ol><li>Pak die vlogcamera uit je kast en doe een bekende YouTube-video na (zoals <a href="https://www.youtube.com/watch?v=_OBlgSz8sSM">deze</a>, <a href="https://www.youtube.com/watch?v=Mh4f9AYRCZY">deze</a> of <a href="https://www.youtube.com/watch?v=y3yRv5Jg5TI">deze</a>). Als jullie hem vervolgens monteren en (privé-)uploaden, hebben jullie nog een leuk aandenken aan de date! </li>
<li>Koop een collectie cactussen, en ga ze samen verzorgen. Dan hebben jullie meteen een reden om elkaar vaker te zien!</li>
<li>Kijk elkaars lievelingsfilm en eet elkaars lievelingssnack! Zo leer je elkaar beter kennen, op een minder voor de handliggende manier. </li>
<li>Doe de boodschappen-challenge: jullie gaan allebei zo veel mogelijk producten kopen met maar twee euro op zak. De winnaar mag de producten houden (al weet ik niet of 'ie daar gelukkig van wordt...)</li>
<li>Ga samen naar de bibliotheek en laat de ander je lievelingsboeken zien (alleen als jullie boekenwurmen zijn!).<br> </li>
<li>Verbeter jullie conditie en ga samen hardlopen. Het breekt het ijs om elkaar te zien zwoegen en zweten, jullie zitten dan toch in hetzelfde schuitje. </li>
<li>Bak samen een grote stapel pannenkoeken (en experimenteer met gek beleg!). Ondertussen kunnen jullie lekker luchtig wat praten. </li>
<li>Teken of schilder elkaar, zo kun je elkaar lang aanstaren zonder een <em>creep</em> te lijken. </li>
<li>Ga naar een vlindertuin, dat is romantischer dan je denkt (en best grappig als er één iemand bang is voor vlinders).</li>
<li>Ga op deze eerste date meteen de hoogte in: samen wandklimmen! Doordat de één de ander moet zekeren, moeten jullie elkaar direct vertrouwen.<br> </li>
<li>Bak een taart en versier hem (niet alleen de taart).</li>
<li>Volg samen een cursus paardrijden, het samen stuntelen zorgt voor een band. Als jullie het al kunnen, ga dan samen heerlijk de bossen in!</li>
<li>Een drankje doen bij een café kan snel ongemakkelijk worden. Kies daarom voor een speciaal kattencafé, zodat jullie bij gebrek aan gespreksonderwerpen naar de katten kunnen!</li>
<li>Leg al jullie favoriete spellen op één hoop, sla een boel cola in en start een spelletjesmarathon! Zo weet je meteen of de ander tegen z'n verlies kan. </li>
<li>Ga samen vrijwilligerswerk doen, dan zijn jullie in ieder geval al een voorbeeldig stel op dat gebied.<br> </li>
<li>Pak zomaar een trein en kijk waar je uitkomt. Overal valt wel wat te beleven!</li>
<li>Bezoek de kinderboerderij. Elkaar leren kennen tussen de geitjes en lammetjes is toch perfect?</li>
<li>Ga samen LOS op <em>Just Dance</em>. Kies voor wat klassiekers van ABBA of ga voor Y.M.C.A.</li>
<li>Kies voor een avondje theater, musical, dans of cabaret! Een stuk minder cliché dan de bioscoop, en als scholier kun je vaak wat korting krijgen met een CJP-kaart. </li>
<li>Houd een thema-middag waarbij jullie DE HELE middag luisteren naar Het Geluid en alles proberen om ‘m te raden. Kunnen jullie ondertussen fantaseren over wat jullie met het geld gaan doen.</li>
</ol>  
