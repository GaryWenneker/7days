---
id: 95537908ba6d451c981cff14fdecd0a9
type: post
layout: post
title: "De 7 dingen die je moet weten over het UWC"
permalink: /blog/de-7-dingen-die-je-moet-weten-over-het-uwc/
date: 2022-05-11T19:16:41.067Z
author: 7biA1WiYB
excerpt: "Ooit gehoord van het United World College? Een twee jaar durende middelbareschoolopleiding die je in de meest exotische oorden kunt volgen? Je kunt studeren op de mooiste plekken ter wereld, maar moet wel op een soort kostschool wonen en wordt er niet zomaar aangenomen. Dit zijn de 7 dingen die je volgens een UWC-scholier moet weten voor je de switch naar het UWC overweegt.  "
seo:
  description: "De 7 dingen die je moet weten over het UWC"
  title: "De 7 dingen die je moet weten over het UWC"
---
Ooit gehoord van het United World College? Een twee jaar durende middelbareschoolopleiding die je in de meest exotische oorden kunt volgen? Je kunt studeren op de mooiste plekken ter wereld, maar moet wel op een soort kostschool wonen en wordt er niet zomaar aangenomen. Dit zijn de 7 dingen die je volgens een UWC-scholier moet weten voor je de switch naar het UWC overweegt.  

    <p><em>In deze rubriek interview ik om de week een student van een opleiding. Deze keer sprak ik met Marjolijn</em><em> (19). Zij zit op het </em><em>Li Po Chun</em> <em>United World College in Hongkong. </em></p>
<p><em><a href="http://www.uwc.nl/" target="_blank">Het United World College</a> is een twee jaar durende opleiding, vergelijkbaar met vwo-5 en -6. Je volgt deze opleiding op een van de 16 vestigen wereldwijd. Je doet de opleiding als afsluiting van je havo of vwo, het is dus geen studie maar het laatste deel van je middelbareschooltijd.</em></p>
<p><strong>1.   </strong><strong>Missie</strong><br>'De missie van de United World Colleges is <em>To unite people, nations and cultures, for peace and a sustainable future</em>. Leren over verschillende culturen, respect hebben voor alles om je heen en je persoonlijk ontwikkelen zijn belangrijke onderwerpen op school. Dit merk je aan culturele avonden, clubs die zich richten op verschillende<em> global issues</em> en vriendschappen met mensen van over de hele wereld.'</p>
<p><strong>2.   </strong><strong>Overal scholen</strong><br>'Er zijn dus scholen over de hele wereld, van Italië, Bosnië-Herzegovina, Wales en Nederland tot Swaziland, Costa Rica, Singapore en dus Hongkong, plus nog een hele hoop anderen, haha. Ik zit dus hier in Hongkong op school. Iedereen woont op de campus, het is dus een soort kostschool. Dat betekent dat je niet alleen slaapt maar kamergenoten hebt, wat ik erg gezellig vind.'</p>
<p><strong>3.   </strong><strong>Opleidingsniveau</strong><br>'De opleiding is te vergelijken met vwo-5 en -6, maar we doen het Internationaal Baccalaureaat (IB).  De meeste mensen beginnen op het UWC na klas 4 of 5 van havo of vwo. Als havist moet je een 8 gemiddeld hebben, als vwo'er een 7. Je behaalt in de twee jaar durende opleiding dus het IB-diploma. Het IB doe je in zes vakken en elk UWC biedt verschillende vakken aan. Ik volg onder andere History, Global Politics en Environmental Studies. Qua niveau is het erg uitdagend.'</p>
<p><strong>4.   </strong><strong>CAS-programma</strong><br>'Maar leren is niet het enige wat we doen. We hebben een erg intensief programma op school, genaamd CAS. Dat staat voor Creativity, Activity en Service. We moeten verschillende soorten activiteiten doen, die als doel hebben je een completere leerervaring te geven. Ik deed in mijn eerste jaar bijvoorbeeld toneel en voetbal en ik werkte in een vogelreservaat dicht bij de Chinese grens. Als tweedejaars is het de bedoeling dat je meer leiderschapsposities krijgt. Ik ben nu leider van het meidenvoetbalteam en de Model United Nations-club.'</p>
<p><strong>5.   </strong><strong>Vrijheid</strong><br>'Verder hebben we erg veel vrijheid om onze eigen activiteiten op te zetten. Zo ben ik een van de leiders van onze Female Empowerment-club. We organiseren veel activiteiten die zich richten op seksisme en de gevolgen daarvan op onze school en in de maatschappij. Er zijn een hoop van dat soort groepen, bijvoorbeeld een Sexual Awareness Club &amp; een LGBTQI+-groep.'</p>
<p><strong>6.   </strong><strong>Bijzondere locaties</strong><br>'Ik vind dat elk UWC toegevoegde waarde heeft door haar locatie. Sommige scholen, bijvoorbeeld die in Canada, Noorwegen en India, liggen erg afgelegen en hebben prachtige natuur vlak buiten de schoolcampus. Scholen als Hongkong en Singapore liggen aan de rand van gigantische steden. Voor mij is dat geweldig, want het brengt zoveel extra mogelijkheden. We gaan vaak naar lezingen van schrijvers, politieke activisten en kunstenaars. En er zijn concerten en festivals. Je hoeft je dus nooit te vervelen.'</p>
<p><strong>7.   </strong><strong>Projectweek</strong><br>'We hebben ook de kans om buiten Hongkong te reizen, tijdens onze China Week en Project Week, twee projectweken waarbij je binnen China of in de regio Zuidoost-Azië reist voor een project. Zo ben ik vorig jaar naar het Japanse Hiroshima gereisd voor mijn projectweek, waar we ontzettend veel geleerd hebben over de nucleaire bommen die daar gebruikt zijn, en over Japanse cultuur.'</p>
<p><em>Meer interviews over studies lezen? Lees ook <a href="https://original.sevendays.nl/blog/de-7-dingen-die-je-moet-weten-over-studeren-aan-de-kunstacademie">7 Dingen die je moet weten over studeren aan de Kunstacademie</a> en de <a href="https://original.sevendays.nl/blog/7-dingen-die-je-moet-weten-over-de-studie-mondzorgkunde">7 dingen die je moet weten over de opleiding Mondzorgkunde</a>. Wil je graag dat we in deze rubriek een bepaalde studie behandelen? Tip ons via <a href="https://original.sevendays.nl/whatsapp">WhatsApp</a>!</em></p>  
