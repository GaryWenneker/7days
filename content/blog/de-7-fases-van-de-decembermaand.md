---
id: 1b1131d200354aeb882abd473a585099
type: post
layout: post
title: "De 7 fases van de decembermaand"
permalink: /blog/de-7-fases-van-de-decembermaand/
date: 2022-05-11T19:16:41.067Z
author: 7biA1WiYB
excerpt: "We zitten midden in december en het is me opgevallen dat die feestmaand altijd een vast patroon heeft. We doorlopen altijd zeven fasen, die vol plezier zitten, maar ook onverwacht veel stress opleveren.   "
seo:
  description: "De 7 fases van de decembermaand"
  title: "De 7 fases van de decembermaand"
---
We zitten midden in december en het is me opgevallen dat die feestmaand altijd een vast patroon heeft. We doorlopen altijd zeven fasen, die vol plezier zitten, maar ook onverwacht veel stress opleveren.   

    <h3><strong>Fase 1: Het begin van de decembermaand</strong></h3>
<p>December begint altijd voor je het echt door hebt en 1 december is altijd de dag waarop er iets geks met mensen gebeurt. Kerst is helemaal niet meer zo ver weg, winkels worden leeggekocht, Pieten komen tevoorschijn op de straten en <a href="https://7dagen.netlify.app/kersthits"><em>All I Want For Christmas</em></a> staat weer in de Top 40. Alleen blijven de landschappen vol sneeuw nog uit.</p>
<h3><strong>Fase 2: De eindejaarsschoolstress </strong></h3>
<p>De eerste feestdag is natuurlijk Sinterklaas. Alleen heb je daar helemaal geen tijd meer voor - het gaat bijna compleet langs je heen. Helaas gaat school door in de decembermaand: sterker nog, het is de laatste kans om je cijfers op te krikken voor het eerste rapport, want anders zou je zomaar na de kerst in de problemen kunnen komen. Ook fijn: tentamens tot twee dagen voor kerst. </p>
<h3><b>Fase 3: De kerstboomstress </b></h3>
<p>Ondanks alle toetsstress besef je je inmiddels dat de kerstboom nog niet staat - snel dus die boom opzetten, wat voor nog meer stress zorgt. Wil je 'n echte? Dan moet je een beetje een goede boom zoeken, hem zien te vervoeren en ook nog al die duizend naalden die eruit vallen oprapen. Heb je 'n neppe? Daar begin ik niet eens over: met nepkerstbomen heb ik altijd ruzie tijdens het opzetten.</p>
<p><div class="media media-element-container media-default"><div id="file-405344" class="file file-image file-image-jpeg">

        
  
  <div class="content">
    <img height="1944" width="1944" class="media-element file-default" src="https://7dagen.netlify.app/sites/default/files/1421206_580400312029488_2130783618_o.jpg" alt="">  </div>

  
</div>
</div><em>Altijd de leukste kerstbal in de boom</em>
<h3><b>Fase 4: De kerstdinerstress</b></h3>
<p>Kerst nadert al, dus komt het leukste gedeelde in zicht: eten! Tenminste, dat zou je denken. Natuurlijk kun je niet met compleet lege handen aankomen op je kerstdiners, dus ook jij moet je steentje bijdragen. Dat zorgt dus voor voortijdig gebroken eieren, ontploft bakmeel en gitzwart verbrande creaties van deeg. Ach ja, oefening baart kunst.</p>
<h3><b>Fase 5: Je dik voelen</b></h3>
<p>Dan volgen de dagen tussen kerst (en de bijbehorende kerstdiners) en oud en nieuw. Eigenlijk dagen waarin het vrij rustig is, zolang je niet een wild rotje op je afgevuurd krijgt op straat. Zó rustig, dat je geconfronteerd wordt met dat blubberbuikje en die extra calorieën van de kerstdiners die je normaal gesproken nooit in je dieet van avocado's en smaakwater zou tolereren. Oeps. </p>
<h3><b>Fase 6: De oudejaarsavondstress</b></h3>
<p>Dan nadert oudejaarsavond: altijd hetzelfde, maar toch elk jaar iets anders. Waar ga je 'm dit keer vieren? Bij die vrienden die een leuk huisfeestje organiseren, in de club waar men losgaat op dance en geestverruimende middelen of bij mama voor de tv met oliebollen? Nooit is hier een eenduidig antwoord op en nooit kun je deze vraag beantwoorden zonder ook maar iemand teleur te stellen. Wederom: <em>stress.</em></p>
<p><b>Fase 7. De leegte / de sportschool</b></p>
<p>En dan is het allemaal alweer voorbij. Nog een paar dagen pret tot de orde van de dag weer begint. Je zult nog een paar keer '2016' in plaats van '2017' op toetsblaadjes schrijven en er zullen nog wat kerstballen van je boom donderen als je hem aftuigt, maar daarna zijn de sporen van de feestdagen weer uitgewist. Een melancholische leegte neemt de plek in van de plezier en stress die de feestdagen meebrachten en een schuldgevoel borrelt op, want die extra kilo's moeten er eigenlijk weer af in de sportschool. Fijn dat je dat hebt gecombineerd met een goed voornemen. Maar ga je 'm dit keer wel volhouden?</p>
<p><em>Meer lezen van Tahrim (18)? Hij schreef onlangs ook Samen uit, samen een uur in de nachtbus? en <a href="/node/9364">Vier jaar later: same old... of toch niet?</a>.</em></p>  
