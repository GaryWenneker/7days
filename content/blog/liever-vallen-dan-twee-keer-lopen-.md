---
id: bcad2e4762cc4ef7a575f42e7262dbfe
type: post
layout: post
title: "Liever vallen dan twee keer lopen "
permalink: /blog/liever-vallen-dan-twee-keer-lopen-/
date: 2022-05-11T19:16:41.067Z
author: 7biA1WiYB
excerpt: "Alles wat op de trap ligt, sjouw ik het liefst in één keer naar boven. De gedachte dat ik alle vier mijn ledematen op een ongelukkige manier kan breken als ik weer eens veel te veel tegelijk naar boven wil dragen, is mij aangenamer dan de gedachte dat ik misschien wel twee keer op en neer moet lopen. En ik denk dat ik daar niet alleen in ben.  "
seo:
  description: "Liever vallen dan twee keer lopen "
  title: "Liever vallen dan twee keer lopen "
---
Alles wat op de trap ligt, sjouw ik het liefst in één keer naar boven. De gedachte dat ik alle vier mijn ledematen op een ongelukkige manier kan breken als ik weer eens veel te veel tegelijk naar boven wil dragen, is mij aangenamer dan de gedachte dat ik misschien wel twee keer op en neer moet lopen. En ik denk dat ik daar niet alleen in ben.  

    <p>Volgens mij lijden veel jongeren (en misschien zelfs volwassenen) aan deze ziekte, als ik het even zo mag noemen. Ik denk dat we tegenwoordig ook gewoon te veel spullen hebben. Want als je zelf al te veel rommel hebt, komt dat makkelijker weer op andere plekken in je huis terecht.</p>
<p>Mij zou het persoonlijk niet zoveel uitmaken als ik uiteindelijk mijn tanden poets in de studeerkamer en nog even langs de keuken moet om daar mijn pyjama aan te trekken. Maar ik woon niet alleen en moet dus nog enigszins rekening houden met andere mensen.</p>
<p><strong>Strategie</strong><br>Als mijn ouders daarom weer eens al mijn troep van beneden voor mij op één plek verzameld hebben, meestal is dat de trap of zo, is de boodschap vaak al wel duidelijk.<br><br>Bij het zien van die enorme berg spullen, voornamelijk bestaande uit bankafschriften, schoolboeken, plectrums, muziekinstrumenten, m'n laptop, lege Bol.com-dozen en schoenen, moet ik een strategie gaan bedenken. Want één ding weet ik zeker: twee keer lopen gaat 'm niet worden.</p>
<p><div class="media media-element-container media-default"><div id="file-14668" class="file file-image file-image-jpeg">

        
  
  <div class="content">
    <img height="3672" width="4896" class="media-element file-default" src="https://7dagen.netlify.app/sites/default/files/DSCN2955.jpg" alt="">  </div>

  
</div>
</div><br><strong>Trede voor trede</strong><br>Ik zwaai de ukulele over mijn schouder, trek mijn eerste paar schoenen aan, neem het tweede paar in mijn hand, neem de schoenendoos dan maar in mijn andere hand en die laatste Bol.com-doos, eh, op mijn hoofd dan maar.
<p>Ik balanceer trede voor trede mijn weg naar boven en het erge is dat het me nog lukt ook. Dat voelt op dat moment voor mij als een enorme overwinning, maar eigenlijk is dat helemaal niet goed. Want zolang deze fratsen nog goed blijven gaan, blijf ik maar meer en meer spullen tegelijk naar boven tillen.</p>
<p><strong>Mindful</strong><br>Misschien moeten we in 2016  maar proberen om mindful onze spullen op te ruimen. Lekker voorwerp voor voorwerp heel rustig naar boven tillen. Dan krijgen we ten minste tijd om rustig na te denken en kijk je waarschijnlijk in het vervolg iets beter uit als je je spullen weer overal laat slingeren.</p>
<p>Maak je je ouders ook nog eens blij. Oh, en de kans op gebroken benen door een vrije val van de trap neemt ook aanzienlijk af. </p>
<p><em>Meer blogs lezen van <a href="https://7dagen.netlify.app/users/laura-schouten">Laura </a>(18)? Laatst schreef ze ook al <a href="https://7dagen.netlify.app/blog/steppend-naar-school">Steppend naar school</a> en <a href="https://7dagen.netlify.app/popmuziek">Anti-pop-snobs</a>.</em></p>  
