---
id: c15a16b87f6e413cafc78e74ca7a2d14
type: post
layout: post
title: "Mijn hond heeft een Insta-account, dit is waarom"
permalink: /blog/mijn-hond-heeft-een-insta-account-dit-is-waarom/
date: 2022-05-11T19:16:41.067Z
author: 7biA1WiYB
excerpt: "Na lang wikken en wegen hebben m'n ouders weer gekozen voor die eindeloze boswandelingen en de aanwezigheid van een knuffelbare speelkameraad. We hebben weer een puppy gekocht!   "
seo:
  description: "Mijn hond heeft een Insta-account, dit is waarom"
  title: "Mijn hond heeft een Insta-account, dit is waarom"
---
Na lang wikken en wegen hebben m'n ouders weer gekozen voor die eindeloze boswandelingen en de aanwezigheid van een knuffelbare speelkameraad. We hebben weer een puppy gekocht!   

    <p>Dag na dag. Week na week. De dagen van aftellen gingen in slakkentempo voorbij, het leek wel oneindig lang te duren. Eindelijk mochten we na zesenhalve week voor de tweede keer een kraambezoek brengen. Onze keus lag bij een kleine, donkergestreepte spring-in-het-veld, een soort dartelend konijn. Heel veel iPhone-opslagruimte  sneuvelde die dag. Al die foto’s en filmpjes van haar aandoenlijke snoetje inspireerde mij een Insta-account te beginnen. Waarom zouden we niet iedereen mee laten genieten van onze nieuwe viervoeter?</p>
<h3>Poseren</h3>
<p>Ons windhondje dat inmiddels bij ons woont heeft al ruim tweehonderdvijftig volgers. Trouw post ik dagelijks nieuwe foto’s. En bij elke foto lijkt er iets bij haar los te komen. 'Oké, foto. Poseren. Uhm.. zielig kijken? Nee.. stoer. Shit, ik had m’n ogen dicht.. Oké nog één fotootje dan, baasje.'</p>
<h3>Tof</h3>
<p>Dit delen van m'n hond met anderen lijkt misschien een lege wereld, maar in mijn ogen is het meer een leuke hobby. De verantwoordelijkheid om elke dag mooie foto’s van je huisdier te maken en de kans een mooi account op te bouwen zijn de punten die het zo tof maken. Ook volg ik andere grote accounts, zoals <a href="https://www.instagram.com/goldenbenjamin/" target="_blank">@goldenbenjamin</a>, waar de grappigste retriever filmpjes op worden gepost. Dit inspireert mij weer om andere foto's proberen te maken.</p>
<h3>Gek</h3>
<p>Er zijn vast mensen die dit vreemd vinden. Want ja, vrij bijzonder: een dier met een eigen Instagram-account. Maar daar zit het ‘m juist in. Waarom zou je precies doen wat anderen van je verwachten? Doe wat jij leuk vindt en heb lak aan de rest. Wil ik je meegeven. Dat doe ik zelf ook.</p>  
