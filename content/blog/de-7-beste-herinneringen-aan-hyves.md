---
id: 96905845040546de87cc47bba247a496
type: post
layout: post
title: "De 7 beste herinneringen aan Hyves"
permalink: /blog/de-7-beste-herinneringen-aan-hyves/
date: 2022-05-11T19:16:41.067Z
author: 7biA1WiYB
excerpt: "Lang, zeer lang geleden, toen we nog Nokia’s hadden, Spongebob keken en kinderfeestjes vierden, was er iets wat we allemaal geweldig vonden. Na het buitenspelen waren we urenlang online op Hyves. Om met vrienden te chatten over de Cito-toets, je buurmeisje een krabbel te sturen over haar hond en hilarische moppen als status in te stellen. Deze zZeven dingen zijn me het meest bijgebleven van dit verdwenen medium:  "
seo:
  description: "De 7 beste herinneringen aan Hyves"
  title: "De 7 beste herinneringen aan Hyves"
---
Lang, zeer lang geleden, toen we nog Nokia’s hadden, Spongebob keken en kinderfeestjes vierden, was er iets wat we allemaal geweldig vonden. Na het buitenspelen waren we urenlang online op Hyves. Om met vrienden te chatten over de Cito-toets, je buurmeisje een krabbel te sturen over haar hond en hilarische moppen als status in te stellen. Deze zZeven dingen zijn me het meest bijgebleven van dit verdwenen medium:  

    <p><strong>1. Groepshyves</strong><br>Iedereen was lid van meerdere groepshyves. Ik was lid van een groepshyve van mijn basisschoolklasje (groep 7e) en ik zat bij de groep HAAT AAN LELLY KELLY-SCHOENEN. Hartstikke stoer allemaal en toen we zelf doorkregen hoe we zo’n groepshyve moesten oprichten, maakten we er tientallen aan: van KATTEN ZIJN LEUK tot LEUKE SPELLETJESSITES.</p>
<p><strong>2. Krabbelplaatjes</strong><br>​Als je iemand even wilde feliciteren, kort iets wilde vertellen of een leuk plaatje wilde sturen, plaatste je een krabbel. Hele sites waren er gemaakt, met duizenden krabbelplaatjes, van bewegende katten tot verjaardagstaarten met knipperende kaarsjes. En <a href="http://www.krabbelplaatjes.nl/" target="_blank">Krabbelplaatjes.nl</a> bestaat nog steeds…</p>
<p><div class="media media-element-container media-default"><div id="file-20633" class="file file-image file-image-jpeg">

        
  
  <div class="content">
    <img alt="hyves herinneringen" title="Foto: ANP" height="556" width="850" class="media-element file-default" src="https://7dagen.netlify.app/sites/default/files/hyves%204.jpg">  </div>

  
</div>
</div>
<p><strong>3. Hyves-smileys</strong><br>Tijdens een chat-gesprek maakten we veel gebruik van de <a href="http://hyves-smileys.immerblei.com/" target="_blank">échte Hyves-smileys</a>. De dansende banaan was favoriet, maar het DJ-plaatje vonden we ook superleuk. En de echte fans hadden zelfs verschillende smileys achter hun profielnaam gezet. </p>
<p><strong>4. Je eigen profiel</strong><br>Op je eigen profiel stond, naast je foto en naam, ook allerlei vriendenboekjes-informatie. 'Wat is je lievelingsdier?' '<em>kat'</em>, of 'wat is je lievelingseten?' '<em>pannenkoeken'.</em> Interessant. Maar je kon je eigen profieldesign ook zelf ontwerpen. Zo kon je de kleuren voor de tekst instellen  en waren er allerlei achtergronden te downloaden. </p>
<p><div class="media media-element-container media-default"><div id="file-20634" class="file file-image file-image-jpeg">

        
  
  <div class="content">
    <img alt="hyves herinneringen" title="Foto: ANP" height="508" width="850" class="media-element file-default" src="https://7dagen.netlify.app/sites/default/files/hyves%203.jpg">  </div>

  
</div>
</div>
<p><strong>5. Spelletjes</strong><br>Hyves was, <a href="http://hyvesgames.nl/" target="_blank">en is nog steeds</a>, een plek waar we ook spelletjes deden. Het was hartstikke stoer als we 'eerste stonden' van al onze vrienden. Ik ben een tijdje lichtelijk verslaafd geweest aan een paar boerderijspellen: dat waren nog eens de echte<em> games</em>. </p>
<p><strong>6. Polls</strong><br>Op je eigen profiel of op een groepshyve kon je zelf een poll aanmaken en natuurlijk zelf de antwoorden bekijken. Zo waren er veel polls met de vraag: 'Welke smileyyy vind jij het leukst?' </p>
<p><div class="media media-element-container media-default"><div id="file-20635" class="file file-image file-image-jpeg">

        
  
  <div class="content">
    <img alt="hyves herinneringen" title="Foto: ANP" height="564" width="850" class="media-element file-default" src="https://7dagen.netlify.app/sites/default/files/hyves%202.jpg">  </div>

  
</div>
</div>
<p><strong>7. Buzzzzzzzz</strong><br>Als je dringend je vrienden moest spreken over iets heel belangrijks (bijvoorbeeld over wat je die avond ging eten) kon je hun aandacht trekken met de speciale BUZZZ-knop. Het chatscherm ging dan wild trillen en zo was er geen ontkomen aan het gesprek. Ja, dat waren nog eens tijden..</p>
<p><i>Smaakt dit blog naar meer? <a href="https://7dagen.netlify.app/blogs">Klikkerdeklik</a>.</i></p>  
