---
id: e217557c3a5a471595549a347678503c
type: post
layout: post
title: "Hyper door de Pokémon-hype"
permalink: /blog/hyper-door-de-pokémon-hype/
date: 2022-05-11T19:16:41.067Z
author: 7biA1WiYB
excerpt: "Pokémon GO is gelanceerd en eindelijk legaal te downloaden in Nederland. Veel spelers wisten het al via een omweg te downloaden, om op die manier ‘the very best, like no one ever was’ te worden.  ‘Gotta catch ‘em all’ galmt door de straten en iedereen weet ineens alles over Pokémon. Maar ook de media zijn fan.  "
seo:
  description: "Hyper door de Pokémon-hype"
  title: "Hyper door de Pokémon-hype"
---
Pokémon GO is gelanceerd en eindelijk legaal te downloaden in Nederland. Veel spelers wisten het al via een omweg te downloaden, om op die manier ‘the very best, like no one ever was’ te worden.  ‘Gotta catch ‘em all’ galmt door de straten en iedereen weet ineens alles over Pokémon. Maar ook de media zijn fan.  

    <p>De applicatie staat eindelijk in de playstore en het ‘harde’ nieuws lijkt haast als sneeuw voor de zon te verdwijnen. Redacties worden hyper door de hype en publiceren de meest uiteenlopende berichten: <a href="http://www.omroepbrabant.nl/?news/2519911023/Van+kerkhof+tot+moskee+dit+zijn+de+gekste+Pokemon+Go+Pokestops+in+Brabant.aspx" target="_blank">Van kerkhof tot moskee – de gekste Pokéstops</a>, <a href="http://www.hpdetijd.nl/2016-07-16/zo-verbroederend-als-pokemon-go-is-zelfs-voetbal/" target="_blank">Zo verbroederend als Pokémon Go is zelfs voetbal niet</a> en ook wij maken ons er schuldig aan: <a href="https://original.sevendays.nl/lifestyle-nieuws/7-tips-om-beter-te-worden-pok%C3%A9mon-go" target="_blank">7 tips om beter te worden in Pokémon Go</a>. Maar is dit nieuws écht zo belangrijk?</p>
<p><strong>Overdaad aan Pokénieuws</strong><br>Ik vind het geweldig dat mensen samen naar buiten gaan om te ‘catchen’, maar de overdaad aan Pokénieuws gaat mijn pet – en die van Ash Ketchum – toch echt te boven. Natuurlijk is het opmerkelijk om te lezen dat vijf jongens tijden hun zoektocht naar een Pokémon níet de zoveelste Rattata maar een dode vrouw in een vijver vonden. Maar mis ik iets als ik dat niet weet?</p>
<p>Veel liever krijg ik meer nieuws over de situatie in Nice of de staatsgreep in Turkije voorgeschoteld. Helaas zie ik vooral Pikachu-hacks op internet.</p>
<p><div class="media media-element-container media-default"><div id="file-20514" class="file file-video file-video-youtube">

        <h2 class="element-invisible"><a href="/files/pokemon-theme-full-jason-paige">Pokemon Theme (Full)- Jason Paige</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="Pokemon Theme (Full)- Jason Paige" src="https://www.youtube.com/embed/WQTfX3idMhs?wmode=opaque&controls=" name="Pokemon Theme (Full)- Jason Paige" frameborder="0" allowfullscreen="">Video van Pokemon Theme (Full)- Jason Paige</iframe>
</div>
  </div>

  
</div>
</div>
<p><strong>Klik, scroll en weg</strong><br>Het is begrijpelijk dat nieuwssites met dit luchtige nieuws mensen willen verleiden om langer op hun website rond te kijken, naar het zwaardere nieuws. Alleen is het vaak klik, scroll en weg, omdat het grootste bereik via social media komt. Het publiek klikt op het artikel, leest het globaal en vertrekt weer. Zonder ook het zware nieuws te hebben gelezen.</p>
<p>Het verbaast me dat  er meer interesse is in de vastgelopen Pokémon GO-server, dan in wat er in de rest van de wereld aan de hand is. Een aanslag in Frankrijk, een staatsgreep in Turkije, Amerikaanse presidentsverkiezingen en voorbereidingen in Rio op de Olympische Spelen! En het enige waar deze gamers mee bezig zijn is het vangen van virtuele monsters.</p>
<p><strong>Volslagen debiel swipen</strong><br>De vraag is hoe snel deze hype weer over zal waaien. Het ziet er namelijk volslagen debiel uit wanneer je midden in de stad stopt om een Pokéball naar een Spearow te swipen. Dan zullen nieuwssites heus geen Pokémon GO-nieuws blíjven delen, omdat ze daarmee publiek verliezen dat er totaal niet in geïnteresseerd is. Tot die tijd zal er nog volslagen debiel geswipet worden.</p>
<p><br><em>Meer blogs lezen van <a href="sevendays.nl/users/niek-de-bruijn">Niek</a> (18)? Laatst schreef hij ook <a href="https://original.sevendays.nl/blog/ik-ben-een-tiran-taggen">Ik ben een tiran in taggen</a> en <a href="https://original.sevendays.nl/blog/computercapriolen">Computercapriolen</a>.</em></p>
<p> </p>  
