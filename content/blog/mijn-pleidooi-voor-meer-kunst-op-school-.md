---
id: 79101ddfe7c646fa96ad43b2bdba00e3
type: post
layout: post
title: "Mijn pleidooi voor meer kunst op school "
permalink: /blog/mijn-pleidooi-voor-meer-kunst-op-school-/
date: 2022-05-11T19:16:41.067Z
author: 7biA1WiYB
excerpt: "Kunstzinnige vakken staan laag op het prioriteitenlijstje van de middelbare scholen. Basisvakken zoals Nederlands en wiskunde krijgen de meeste tijd waardoor kunstzinnige vakken vaak in de vergetelheid raken. Of ze worden in ieder geval minder belangrijk bevonden. Ik pleit voor meer aandacht voor kunstzinnige vakken op de middelbare school. Dit is waarom.  "
seo:
  description: "Mijn pleidooi voor meer kunst op school "
  title: "Mijn pleidooi voor meer kunst op school "
---
Kunstzinnige vakken staan laag op het prioriteitenlijstje van de middelbare scholen. Basisvakken zoals Nederlands en wiskunde krijgen de meeste tijd waardoor kunstzinnige vakken vaak in de vergetelheid raken. Of ze worden in ieder geval minder belangrijk bevonden. Ik pleit voor meer aandacht voor kunstzinnige vakken op de middelbare school. Dit is waarom.  

    <p>Toen ik nog een middelbare scholier was (anderhalf jaar terug) had ik als enige culturele vak CKV, wat om eerlijk te zijn vrij weinig voorstelde. Ik schreef verslagen over dat ik naar de bioscoop ging en dit leuk vond. Bekeek hier films zoals <em>Mannenharten</em> en andere Nederlandse films, wat niet echt cultureel verrijkend was. Liever was ik naar filmhuisfilms gegaan en had ik hier geen standaard verslag van geschreven, maar bijvoorbeeld een gedicht of een kunstwerk.</p>
<h3>Geen kunst voor mij</h3>
<p>Zelf kreeg ik geen kunst meer op de middelbare school op de havo. En op het vmbo kreeg ik het slechts tot mijn derde schooljaar. Ik was dus niet langer creatief bezig met mijn handen én hoofd en had deze mogelijkheid ook niet. Kunst<strong> </strong>werd zelfs als keuzevak niet gegeven in de bovenbouw van de havo. Ik had alleen de mogelijkheid om drama te kiezen (geen feest voor mij) waar automatisch kunstgeschiedenis bij kwam. Maar geen kunst. </p>
<h3>Vrije school</h3>
<p>Nu geef ik op mijn stage les op een vrije middelbare school en merk ik pas echt wat ik heb gemist. Deze school geeft veel aandacht aan kunstzinnige en culturele vakken en staat hier ook om bekend. En om deze reden wilde ik hier ook graag stage lopen. De eerste dagen merkte ik goed hoe erg creativiteit aanwezig was en gestimuleerd werd op deze school. Ik vind dat de openbare scholen een voorbeeld moeten nemen aan de vrije. Maar waarom vind je kunst zo belangrijk dan? Hoor ik je misschien denken, of hoop ik eigenlijk dat je denkt.</p>
<h3>Het maken van kunst</h3>
<p>Ten eerste kun je je ontspannen als je kunst maakt. Je hoeft niet na te denken over de oplossing van een moeilijke wiskundige som, je hoeft je slechts 'zorgen te maken' over de kleurencombinaties en wat je wilt gaan tekenen. Dat is ook wel eens fijn. Uit onderzoek is ook gebleken dat het maken van kunst <a href="https://www.paradijsvogelsmagazine.nl/kunst-maken-is-ook-ontspannend-als-er-goed-bent/">stress verlagend </a>is. Nog een goede reden om meer met kunst te doen op school!</p>
<h3>Het kijken naar kunst</h3>
<p>Kunst maken werkt dus ontspannend. Maar het kijken naar kunst kent ook zijn voordelen. Je leert om op verschillende manieren naar de wereld te kijken, maar ook leer je hoe anders iedereen anders naar dingen kijkt. Er gaat letterlijk een wereld voor je open.</p>
<p>Ook maakt kunst <a href="https://wij-leren.nl/kunst-curriculum.php">duidelijk</a> dat woorden en cijfers niet genoeg zijn om uit te drukken wat we weten. De grenzen van onze taal zijn niet de grenzen van ons denken. Dit is misschien wat ingewikkeld, maar een kunstenaar heeft vaak een bedoeling met zijn kunstwerk. Een soort diepere laag en gedachte, en als je goed kijkt naar kunst kun je deze misschien vinden.</p>
<h3>Niets moet, alles mag</h3>
<p>Voor mij is het belangrijkste van het kijken en het maken van kunst: je vergeet de juiste antwoorden - voor zover die bestaan - en het moeten. Bij kunst is alles mogelijk want je kunt er van alles in zien.</p>
<p>Ik pleit dus voor meer aandacht van kunstzunnige vakken op de middelbare school. Zodat leerlingen minder moeten. Minder moeten leren, minder moeten luisteren en minder moeten stilzitten. En hopelijk mogen leerlingen over niet al te lang meer naar kunst kijken én het ook meer maken.</p>  
