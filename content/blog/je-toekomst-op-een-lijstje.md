---
id: 83b8834a6ce647d5a3321b4547aea5f7
type: post
layout: post
title: "Je toekomst op een lijstje"
permalink: /blog/je-toekomst-op-een-lijstje/
date: 2022-05-11T19:16:41.067Z
author: 7biA1WiYB
excerpt: "Laatst liep de decaan onze klas in om uitleg te geven over studiekeuzes en dergelijke. No big deal, zou je zeggen, totdat ze de meest confronterende vraag in jaren stelde: hoe wil jij dat je leven er over twintig jaar uitziet?   "
seo:
  description: "Je toekomst op een lijstje"
  title: "Je toekomst op een lijstje"
---
Laatst liep de decaan onze klas in om uitleg te geven over studiekeuzes en dergelijke. No big deal, zou je zeggen, totdat ze de meest confronterende vraag in jaren stelde: hoe wil jij dat je leven er over twintig jaar uitziet?   

    <p>Nu ik in 5-gymnasium zit, wordt mijn toekomst continu gebruikt als motivatie. Keuzes maken, keuzes maken. Letterlijk ALLES heeft consequenties voor je oudere Ik.<br><br><strong>Niet-bestaande toekomst</strong><br>De toekomst leek altijd een abstract iets. Een nog in te vullen leegte, een onbestaand resultaat. Dat is goed, vind ik, want dat definieert de toekomst: het bestaat nog niet. Om uit de podcast <a href="http://en.wikipedia.org/wiki/Welcome_to_Night_Vale">Welcome to Night Vale</a> te citeren: <em>While the future is vast coming for you, it always flinches first and settles in as the gentle present</em>. Vrij vertaald: de toekomst lijkt misschien één grote uitgestrekte leegte ver weg, maar in werkelijkheid gaat-ie onopvallend, stukje bij beetje, al steeds meer deel uitmaken van het nu. <br><br>Toch moet deze confronterende vraag beantwoord worden en de uitkomsten van mijn klasgenoten blijken uiteenlopend. Ik had gedacht dat de meesten, zoals ik, nog amper toekomstplannen hadden. Natuurlijk weet bijna iedereen al wat hij of zij wil studeren, dat wordt inmiddels verwacht, maar je Ik in 2034? Velen kunnen alleen globaal opschrijven wat ze willen. Het lijkt er met name om te gaan waar je gaat wonen en – vooral – waar je gaat werken.<br><br><strong>Geen alternatieven </strong><br>Eén meisje heeft letterlijk haar hele leven in een paar punten opgeschreven. Het staat al vast: dit gaat gebeuren. Als ik haar vraag of ze alternatieven heeft, antwoordt ze van niet. Ik betwijfel of het goed is om je toekomst nu al vast te stellen. Je weet niet wat of wie je zult tegenkomen, maar je zult hoe dan ook iets of iemand tegenkomen die meer voor jou gaat bepalen dan je momenteel zelf kunt.<br><br>Natuurlijk hangt veel af van de keuzes die je nu maakt, maar onthoud dat je niet zelf alles onder controle hoeft te hebben om spijt te voorkomen.<br>Want dat is wat je doet als je keuzes maakt: je probeert spijt te voorkomen. Daarom is het ook wel goed om houvast te hebben. Je moet van jezelf weten welke richting je op wilt en grenzen stellen, zodat je niet besluiteloos raakt.<br><br><strong>Hoe dan ook spijt</strong><br>Echter, je zult nooit géén spijt kunnen hebben. Spijt is niet te voorkomen. Dát weet ik nu al van mezelf over twintig jaar: ik zal terugkijken en me afvragen wie ik had kunnen zijn, als ik andere keuzes had gemaakt. Ik zal wensen sommige dingen anders te hebben gedaan. Maar ik zal ook terugkijken en weten dat het leven niet uit te stippelen is op een papiertje.</p>
<p><em>Meer blogs over het onderwijs lezen? <a href="https://7dagen.netlify.app/onderwijsblogs">Hier</a> vind je een overzicht van de eerder gepubliceerde stukken. En al onze artikelen, blogs en tiplijstjes over je studiekeuze vind je <a href="https://7dagen.netlify.app/studiekeuze">hier</a>.</em></p>  
