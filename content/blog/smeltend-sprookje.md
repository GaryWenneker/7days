---
id: 9eba06ec9086473cb115a62007d61bfd
type: post
layout: post
title: "Smeltend sprookje"
permalink: /blog/smeltend-sprookje/
date: 2022-05-11T19:16:41.067Z
author: 7biA1WiYB
excerpt: "'Ik woon hier al mijn hele leven en heb die gletsjer enorm zien veranderen. Hij zakt in elkaar als een plumpudding.' Russel (38), de eigenaar van de Long Rifle Lodge met eersterangs uitzicht over de Matanuska-gletsjer in Alaska, kijkt droevig terwijl hij naar de grijswitte massa in de verte wijst. 'Zie je hoe hij daar de bocht omgaat? Toen ik een klein jongetje was, kon ik dat nog niet zien. De ijstong was toen zo hoog dat je er niet overheen kon kijken.'   "
seo:
  description: "Smeltend sprookje"
  title: "Smeltend sprookje"
---
'Ik woon hier al mijn hele leven en heb die gletsjer enorm zien veranderen. Hij zakt in elkaar als een plumpudding.' Russel (38), de eigenaar van de Long Rifle Lodge met eersterangs uitzicht over de Matanuska-gletsjer in Alaska, kijkt droevig terwijl hij naar de grijswitte massa in de verte wijst. 'Zie je hoe hij daar de bocht omgaat? Toen ik een klein jongetje was, kon ik dat nog niet zien. De ijstong was toen zo hoog dat je er niet overheen kon kijken.'   

    <p><div class="media media-element-container media-default media-float-left"><div id="file-11144" class="file file-image file-image-png">

        
  
  <div class="content">
    <img alt="Lotte Stegeman" height="80" width="80" style="margin-left: 5px; margin-right: 5px; float: left;" class="media-element file-default" src="https://7dagen.netlify.app/sites/default/files/Lotte2.png">  </div>

  
</div>
</div><em>Hoofdredacteur Lotte is op een lange reis. Samen met haar vriend Peter fietst ze dit halfjaar door de VS en Canada: een <a href="https://7dagen.netlify.app/lifestyle/lotte-alle-staten-stukje-fietsen">tocht</a> van zo'n 11.000 kilometer. In de rubriek <a href="https://7dagen.netlify.app/lotte">Lotte in alle Staten</a> blogt ze over wat ze onderweg meemaakt. </em>
<p><div class="media media-element-container media-default"><div id="file-21161" class="file file-image file-image-jpeg">

        
  
  <div class="content">
    <img alt="Lotte Stegeman Matanuska Alaska" title="Foto: Lotte Stegeman" height="638" width="850" class="media-element file-default" src="https://7dagen.netlify.app/sites/default/files/gletsjer%201.jpg">  </div>

  
</div>
</div>
<p>Met z'n 43 kilometer is de Matanuska in Alaska nog steeds onvoorstelbaar lang. Maar de wereld wordt warmer en dus smelt ook deze gletsjer, behoorlijk rap. Veel korter wordt hij vooralsnog niet, want hij ligt niet aan een zee waarin stukken ijs kunnen afbreken en verdwijnen, zoals in het arctische gebied. Maar lager wordt hij wel. </p>
<p><strong>Armetierig</strong><br>Tijdens onze fietstocht kwamen we al meerdere gletsjers tegen. In Glacier National Park bijvoorbeeld, dat ooit z'n naam eer aandeed. Daar lagen in 1910 nog meer dan 150 gletsjers. In 2005 waren er nog een armetierige 25 over. Volgens sommige onderzoekers zou het park het al over zeven jaar zonder moeten doen. 'Used-to-have-Glaciers National Park' wordt het dan, of zo. </p>
<p><div class="media media-element-container media-default"><div id="file-21162" class="file file-image file-image-jpeg">

        
  
  <div class="content">
    <img alt="Lotte Stegeman Matanuska Alaska" title="Foto: Lotte Stegeman" height="638" width="850" class="media-element file-default" src="https://7dagen.netlify.app/sites/default/files/gletsjer%203.jpg">  </div>

  
</div>
</div><br> In het Alaskaans dorpje Tok gingen we vorige week <a href="http://enkeltjeanchorage.tumblr.com/post/148502776150/gedropt-de-bergen-komen-steeds-dichterbij" target="_blank">een dag op pad</a> met bioloog en bush-pilot Spike (73). 'Als je hier woont, kun je er absoluut niet meer omheen. De opwarming van de aarde is een feit. Vroeger landde ik in de winter moeiteloos met mijn vliegtuigje op iedere dichtgevroren rivier. Nu moet ik vooraf checken of het ijs nog wel dik genoeg is.'
<p><strong>Sprookjeswereld</strong><br>Twee uur voor we bij Russel in zijn lodge zaten, parkeerden we onze fietsen aan de rand van de Matanuska-gletsjer en liepen we erheen. Ik waande me midden in een sprookjeswereld, met overal om me heen witte ijsbergen in de bizarste vormen. Onder me hoorde ik het koude water stromen, op dunnere plekken lichtte het ijs blauw op.</p>
<p><div class="media media-element-container media-default"><div id="file-21163" class="file file-image file-image-jpeg">

        
  
  <div class="content">
    <img alt="gletsjer " title="Foto: Lotte Stegeman" height="600" width="850" class="media-element file-default" src="https://7dagen.netlify.app/sites/default/files/gletsjer%204.jpg">  </div>

  
</div>
</div>
<p>Die gletsjer is een van de wonderbaarlijkste plekken waar ik ooit ben geweest. En misschien realiseer je je op zo'n moment, als je het met eigen ogen ziet, pas echt het zou zijn als zulke natuur verdwijnt. Russel ziet zijn dierbare gletsjer elke dag. Hij maakt een tranen-wegveeg-gebaar. 'Ik hoop intens dat Matanuska mij overleeft.' </p>
<p> <br><strong>'Chinese hoax'</strong><br>Wil iemand types als de Amerikaanse presidentskandidaat <a href="https://7dagen.netlify.app/nieuws/donald-trump-finalist-van-de-republikeinen">Donald Trump</a> - die <em>global warming </em>onder meer <a href="http://www.politifact.com/truth-o-meter/statements/2016/jun/03/hillary-clinton/yes-donald-trump-did-call-climate-change-chinese-h/" target="_blank">een Chinese hoax en bullshit noemde</a> - op een vliegtuig naar Matanuska zetten, misschien? Aah? </p>
<p><em>Benieuwd wat Lotte nog meer meemaakt in de VS en Canada? <a href="https://7dagen.netlify.app/lotte">Hier lees je meer!</a></em></p>  
