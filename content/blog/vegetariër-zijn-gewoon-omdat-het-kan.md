---
id: d57231fdaab5413dbb614f8d7c5b13eb
type: post
layout: post
title: "Vegetariër zijn: gewoon omdat het kan"
permalink: /blog/vegetariër-zijn-gewoon-omdat-het-kan/
date: 2022-05-11T19:16:41.067Z
author: 7biA1WiYB
excerpt: "In groep 5 van de basisschool heb ik ooit een poging gedaan om vegetariër te worden. Maar zoals alle voornemens die ik toen had (ik wilde bijvoorbeeld ook acrobaat worden) strandde dat plan binnen een maand. Nu, zo’n zes jaar later kan ik vol trots zeggen dat ik al twee jaar geen vlees eet.  "
seo:
  description: "Vegetariër zijn: gewoon omdat het kan"
  title: "Vegetariër zijn: gewoon omdat het kan"
---
In groep 5 van de basisschool heb ik ooit een poging gedaan om vegetariër te worden. Maar zoals alle voornemens die ik toen had (ik wilde bijvoorbeeld ook acrobaat worden) strandde dat plan binnen een maand. Nu, zo’n zes jaar later kan ik vol trots zeggen dat ik al twee jaar geen vlees eet.  

    <p>Tot mijn teleurstelling kwam ik er via de site van de Vegetariërsbond achter dat ik geen échte vegetariër ben, maar een pescotariër, want héél soms eet ik vis. Maar goed, vlees eet ik dus helemaal niet meer. Waarom dat nu wel is gelukt? Omdat het makkelijk kan. Vegetarisme is allang niet meer alleen iets voor dierenrechtenactivisten. Je kunt ook prima vegetariër zijn zonder dat je de wereld wilt redden.</p>
<h3>Uitsloven</h3>
<p>De schappen in de supermarkten zijn goed gevuld met allerlei vega-producten, bijna elke restaurant heeft wel een vega-maaltijd op het menu en zelfs bij McDonald’s kun je als vegetariër terecht. Als ik heel eerlijk ben was ik nooit vegetariër geworden als er niet zoveel vleesvervangers te koop waren. Het enige nadeel aan mijn nieuwe eetpatroon is dat mensen apart voor me gaan koken als ik bij hen ga eten. Ik voel me opgelaten dat ze zich speciaal voor mij uitsloven terwijl dat helemaal niet nodig is. Vervang vlees gewoon voor een vega-variant en klaar is Kees. Grote kans dat je het verschil niet eens proeft.</p>
<p>En als dat wel het geval is, dan is het alleen maar een goede afwisseling toch? Ik bedoel… heb je wel eens de vegetarische balletjes van Albert Heijn geproefd? Goddelijk gewoon. Of de vegetarische schnitzel met Goudse kaas? Als je die één keer hebt gegeten, verlang je nooit meer naar de vleesvariant.</p>
<h3>Makkelijker en leuker</h3>
<p>Ik ga geen betoog houden over dat de hele wereld vegetariër moet worden (hoewel dat natuurlijk wel mooi zou zijn want beter voor mens en milieu), maar ik kan je verzekeren: het is makkelijker, leuker en lekkerder dan je denkt! Probeer het eens... dan doe ik misschien nog een nieuwe poging om acrobaat te worden.</p>  
