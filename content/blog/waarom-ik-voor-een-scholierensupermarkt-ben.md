---
id: 702178c86e904e55a4f880a59471705f
type: post
layout: post
title: "Waarom ik voor een scholierensupermarkt ben"
permalink: /blog/waarom-ik-voor-een-scholierensupermarkt-ben/
date: 2022-05-11T19:16:41.067Z
author: 7biA1WiYB
excerpt: "Een week geleden liep ik - zoals elk tussenuur - de Albert Heijn binnen om een croissant van 29 cent te halen. Mijn vrienden gingen mee. Ineens hoorde ik iemand roepen: 'Dame, niet stelen hè?' Dat was ik niet van plan, maar ik kreeg plots wel de neiging het te gaan doen. Want hoezo werd me dit gezegd? En waarom word ik vaker zo aangesproken?  "
seo:
  description: "Waarom ik voor een scholierensupermarkt ben"
  title: "Waarom ik voor een scholierensupermarkt ben"
---
Een week geleden liep ik - zoals elk tussenuur - de Albert Heijn binnen om een croissant van 29 cent te halen. Mijn vrienden gingen mee. Ineens hoorde ik iemand roepen: 'Dame, niet stelen hè?' Dat was ik niet van plan, maar ik kreeg plots wel de neiging het te gaan doen. Want hoezo werd me dit gezegd? En waarom word ik vaker zo aangesproken?  

    <p>Vrouwen op leeftijd duwen me ook geregeld met hun winkelmandje aan de kant en zeggen dingen als: 'Toet, toet, jullie soort moet nu echt ophouden.' En toen ik Ben &amp; Jerry-ijs kocht en zei een man: 'Dat is niet heel gezond hè?' Ik kreeg ineens enorme zin om hem op zijn onderkin te wijzen.</p>
<h3>Niet meer welkom</h3>
<p>Al dat geklaag heeft effect. De Albert Heijn in mijn dorp laat maar een paar scholieren tegelijkertijd binnen. De rest moet buiten wachten. Niet dat het klagen stopt. Nu krijg je in de rij opmerkingen naar je hoofd: 'Dat krijg je ervan als je steelt.' Volgens de caissière, tegen wie ik me hierover beklaagde, komt het veel vaker voor dat die babyboomers stelen. Enorm irritant, dus.</p>
<h3>Chaos</h3>
<p>Er is nu zelfs een medewerker aangewezen die de rij wachtende scholieren in de gaten moet houden. Met hem maakte ik onlangs op een onaangename manier kennis toen hij me terug naar buiten duwde, omdat ik de winkel nog niet in mocht. 'Waarom doe je dat?', vroeg ik. En meteen kreeg ik een hele reeks verwijten naar mijn hoofd geslingerd. Van 'Scholieren zorgen voor chaos', 'Komen in groepjes' en vooral 'Ze kopen weinig'. Maar is het rechtvaardig om een groep mensen buiten te sluiten omdat ze te weinig kopen? Ik vind van niet. 'Als jij een beter idee hebt, moet je het zeggen', zei hij.</p>
<h3>Scholierenuur</h3>
<p>Nou, betere ideeën zijn er zeker. <em>What about</em> een scholieren-Appie, een soort Ah to Go maar dan voor scholieren. In of vlakbij een school? Wij kopen natuurlijk geen pakken rijst dus een supermarkt voor scholieren zou vooral broodjes, croissantjes en blikjes drinken moeten verkopen. Dan wordt er toch winst gemaakt en kunnen de 'normale' klanten in alle rust hun boodschappen doen. Of er wordt een ‘scholierenuur’ ingesteld, wanneer wij pauze hebben. Dan komen de babyboomers gewoon een uurtje eerder of later. Ook zou het fijn zijn als oudere mensen meer begrip hebben voor scholieren: we hebben soms wel tien toetsen per week en die energiedrankjes hebben we dan echt nodig.</p>  
