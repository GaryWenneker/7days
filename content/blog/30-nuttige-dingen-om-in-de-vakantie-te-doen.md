---
id: 1ec19731cae54e3c915b23d23f7c3a5e
type: post
layout: post
title: "30 nuttige dingen om in de vakantie te doen"
permalink: /blog/30-nuttige-dingen-om-in-de-vakantie-te-doen/
date: 2022-05-11T19:16:41.067Z
author: 7biA1WiYB
excerpt: "Raar eigenlijk: in het dagelijks (school)leven heb je het véél te druk voor eigenlijk alles wat je zou willen doen. Maar als je eenmaal vakantie hebt, weet je je eigenlijk geen raad met de zeeën van tijd. Daarom hier een lijst van dertig dingen om te doen, zodat je je deze zomer af en toe nog nuttig kunt maken.  "
seo:
  description: "30 nuttige dingen om in de vakantie te doen"
  title: "30 nuttige dingen om in de vakantie te doen"
---
Raar eigenlijk: in het dagelijks (school)leven heb je het véél te druk voor eigenlijk alles wat je zou willen doen. Maar als je eenmaal vakantie hebt, weet je je eigenlijk geen raad met de zeeën van tijd. Daarom hier een lijst van dertig dingen om te doen, zodat je je deze zomer af en toe nog nuttig kunt maken.  

    <p><strong>1. </strong>Koop dingen waarvan je altijd vergeet dat je ze nodig hebt op vakantie. Muggenspray of oordopjes bijvoorbeeld.</p>
<p><strong>2.</strong> Geef je computer of laptop een grote beurt: verwijder alle onzinnige mapjes, gekke virussen en saaie oude foto's. </p>
<p><strong>3.</strong> Update je Facebook- of Insta-profiel.</p>
<p><strong>4.</strong> Vernietig je oude schoolspullen. Ze nemen alleen maar ruimte in beslag en volgend jaar krijg je toch weer nieuwe!</p>
<p><strong>5.</strong> Was je fiets. </p>
<p><strong>6. </strong>Eet groente die je niet kent, artisjok bijvoorbeeld.</p>
<p><strong>7.</strong> Maak het toetenbord van je computer of laptop schoon. Er schijnen meer bacteriën op te zitten dan op de gemiddelde wc-bril!</p>
<p><strong>8.</strong> Zet spullen die je niet meer gebruikt op <em>Marktplaats.nl</em>.</p>
<p><strong>9. </strong>Stuur je oma een kaart.</p>
<p><strong>10.</strong> Bel een oud-klasgenoot van wie je altijd benieuwd was wat-ie tegenwoordig doet.</p>
<p><strong>11. </strong>Maak een hardloopschema, ga hardlopen en word een sportfreak.</p>
<p><strong>12. </strong>Kijk het journaal.</p>
<p><strong>13. </strong>Koop nieuwe schoolspullen en zorg voor een grote voorraad kladpapier.</p>
<p><strong>14.</strong> Zoek op internet naar informatie over evenementen, uitstapjes en restaurants rondom de plaats waar jij op vakantie gaat. </p>
<p><strong>15. </strong>Sta erbij stil dat je vakantie hebt, zodat het niet achteraf voelt alsof het in één klap voorbij was. </p>
<p><strong>16.</strong> Ga naar de kapper. </p>
<p><strong>17.</strong> Zoek en lees alvast boeken voor je leeslijst. En neem nu eens de tijd om echt leuke uit te kiezen!</p>
<p><strong>18.</strong> Verwijder alle zinloze apps van je telefoon.</p>
<p><strong>19.</strong> Gooi het bedorven voedsel weg dat op je kamer ligt.</p>
<p><strong>20.</strong> Leer <a href="https://nl.wikipedia.org/wiki/Hiragana" target="_blank">Hiragana</a>.</p>
<p><strong>21.</strong> Maak een leuke zomer-afspeellijst op YouTube.</p>
<p><strong>22. </strong>Maak een lijst met doelen die je het komende jaar wilt halen, bijvoorbeeld: elke week twee keer sporten.</p>
<p><strong>23.</strong> Koop planten voor in je kamer. Dit vermindert stress en zou dus voor een echt relaxte vakantie moeten zorgen.</p>
<p><strong>24.</strong> Leer garnalen pellen.</p>
<p><strong>25.</strong> Doe buikspieroefeningen.</p>
<p><strong>26.</strong> Repareer kapotte dingen in en om het huis. </p>
<p><strong>27. </strong>Ga frisdrank verkopen op een plek waar veel <a href="https://original.sevendays.nl/pokemon">Pokémon-GO</a>'ers zijn.</p>
<p><strong>28.</strong> Leer een muziekinstrument spelen.</p>
<p><strong>29.</strong> Ga bijslapen! Hoe meer slaap je nu verzamelt, hoe minder slaap je volgend schooljaar nodig hebt (of zo).</p>
<p><strong>30.</strong> Maak een groepsapp met allemaal <em>random</em> contacten, bijvoorbeeld met je vader, een paar vrienden, je achternicht en je lerares Duits. Hartstikke gezellig en sociaal om mensen te verbinden!</p>  
