---
id: afabcc41061c441584b9738542073072
type: post
layout: post
title: "De cirkel van het schoolleven"
permalink: /blog/de-cirkel-van-het-schoolleven/
date: 2022-05-11T19:16:41.067Z
author: 7biA1WiYB
excerpt: "School is een soort Lion King-film: the circle of life vindt er elk jaar opnieuw plaats. Alles verandert en voor je het weet dient een nieuwe lichting zich aan.  "
seo:
  description: "De cirkel van het schoolleven"
  title: "De cirkel van het schoolleven"
---
School is een soort Lion King-film: the circle of life vindt er elk jaar opnieuw plaats. Alles verandert en voor je het weet dient een nieuwe lichting zich aan.  

    <p>Op de eerste schooldag zijn alle gangen geblokkeerd door groepjes nerveuze bruggers. Vaak met gigantische rugzakken en een complete survivaluitrusting (die hebben Jeanines <a href="https://original.sevendays.nl/blog/pas-op-voor-de-brugzak">blog over brugzakken</a> niet gelezen).</p>
<p><strong>Rennen tegen de muur</strong><br>In de hoek van de begane grond staat een jongetje met een sleutelhanger van een knuffelbeer aan zijn rugzak. Hij kijkt angstig om zich heen en op zijn agenda is een briefje geplakt.<em> Fijne dag, liefs mama.</em> De bel gaat en de bruggers rennen letterlijk alle kanten op. Trap op, trap af, gebouw hier, dan daar. Af en toe rent er één wanhopig tegen een muur. Misschien in de hoop om op Zweinstein terecht te komen.</p>
<p>De eerste les pakken brugklassers direct hun keurig gekafte boeken, nieuwe Spongebob-lijntjesschriften en alle boeken die ze hebben. Sommigen hebben al drie hoofdstukken vooruit gewerkt. ‘Meester, wat gaan we vandaag doen?’ roept een leergierige eersteklasser enthousiast.</p>
<p><strong>Onthoofde berenknuffel</strong><br>Maar lang duurt deze fase niet. Na twee weken ren je als brugklasser niet meer, al loop je nog steeds iets te snel. De survivaluitrusting is verdwenen. Het briefje op de tas van het jongetje is weg. Nu staat er:<em> Ik heb drank &amp; drugs! </em>En de berenknuffel-sleutelhanger…? Die is onthoofd.</p>
<p>Maar maak je maar geen zorgen, bijna-brugger. Je moet het even doorkrijgen, maar je zult je steeds meer mengen met de massa. Over een jaar kijk je lachend naar de onwetende nieuwe brugklassers. Dat is <em>the circle of school life.</em></p>
<p><em>Ga je bijna naar de brugklas? Onze pagina <a href="https://original.sevendays.nl/brugklas">Sevendays.nl/brugklas</a> staat bomvol slimme tips, interessant brugklasnieuws en grappige blogs die je klaarstomen voor de middelbare school. En misschien heb je ook wel iets aan onze speciale krant <a href="https://abonneren.sevendays.nl/abonneren/abonnementen/actiesmetderden/brugklasvoorbeginners">Brugklas voor Beginners</a>! </em></p>  
