---
id: e838ba2231874986a09480ca515df81d
type: post
layout: post
title: "Dramatische toetsen-bespreek-sessies"
permalink: /blog/dramatische-toetsen-bespreek-sessies/
date: 2022-05-11T19:16:41.067Z
author: 7biA1WiYB
excerpt: "Toetsen (of tentamens of examens) maken, is iets waar iedereen aan moet geloven. Meestal lijkt er geen eind aan zo’n proefwerk te komen. Als het stille uur van zweten,  zwoegen, trillen en huilen dan eindelijk voorbij is, loop je opgelucht de klas uit. Fijn, denk je: Nu kun je het lekker loslaten en aan andere dingen denken. Dat cijfer zie je later wel op het leerlingenportaal verschijnen. Maar niets is minder waar…  "
seo:
  description: "Dramatische toetsen-bespreek-sessies"
  title: "Dramatische toetsen-bespreek-sessies"
---
Toetsen (of tentamens of examens) maken, is iets waar iedereen aan moet geloven. Meestal lijkt er geen eind aan zo’n proefwerk te komen. Als het stille uur van zweten,  zwoegen, trillen en huilen dan eindelijk voorbij is, loop je opgelucht de klas uit. Fijn, denk je: Nu kun je het lekker loslaten en aan andere dingen denken. Dat cijfer zie je later wel op het leerlingenportaal verschijnen. Maar niets is minder waar…  

    <p>Het is namelijk tijd voor een vier uur durende toetsen-bespreek-sessie van je klasgenoten!</p>
<p><strong>Emotie en zo</strong><br>Het begint met een simpele vraag. ‘Hoe ging-ie bij jou?’ Nieuwsgierige blikken naar de ondervraagde. Stilte in de aula. ‘Nou ja… ‘ Een sober begin… Wellicht wel zo verstandig.  </p>
<p>Maar dan ineens barst alle emotie los, ‘JAAAH HIJ GING ECHT SUPERSLECHT JONGENS. WAT HADDEN JULLIE BIJ VRAAG 6 EN WISTEN JULLIE WAT ZE BIJ VRAAG 9 BEDOELDEN? IK HAD ECHT BIJ VRAAG 11 ZOIETS VAN: JA MAAR DIT HEBBEN WE TOCH HELEMAAL NIET BEHANDELD! ER ZAT VOLGENS MIJ OOK EEN FOUT BIJ VRAAG 3026, OF HADDEN JULLIE DAT NIET GEZIEN? JA EN IK ZAG OOK DAT IEDEREEN VEEL EERDER KLAAR WAS EN IK DACHT: HEB IK EEN VERKEERDE VERSIE OF ZO? IK VOND OOK ECHT DAT HET LAATSTE GEDEELTE VEEL MOEILIJKER WAS DAN HET EERSTE. EN WAT VONDEN JULLIE VAN DIE OPEN VRAGEN?’</p>
<p><b>Onzekerheid</b><br>Iedereen begint door elkaar te praten en schreeuwt zo hard mogelijk zijn of haar antwoorden van achter naar voor, van voor naar achter en van links naar rechts. Zo gaat dat even door. Ondertussen neemt de onzekerheid toe bij diegenen die horen dat iedereen alle antwoorden anders heeft ingevuld.</p>
<p>Terwijl de ene helft steeds blijer wordt te horen dat ze alles goed hebben, is de andere helft inmiddels zo in paniek dat ze al schreeuwend hard heen en weer gaan rennen, de aula rond. </p>
<p><strong>Dat komt ervan</strong><br>Dat krijg je nou, van zo'n toets-bespreek-sessie direct na afloop. Mijn tip is dus: Doe het niet. Denk er na het maken van een toets gewoon niet meer na, vergeet direct alle leerstof en het belangrijkste van alles: zwijg. Anders verandert je brave klasje in een GEKKENHUIS. </p>
<p><em>Meer blogs lezen van Lucas (16)? Lees ook <a href="https://original.sevendays.nl/blog/mijn-schijtstrijd" target="_blank">Mijn schijtstrijd</a>, <a href="https://original.sevendays.nl/blog/alles-verandert-behalve-het-onderwijs" target="_blank">Alles verandert, behalve het onderwijs</a>, of <a href="https://original.sevendays.nl/blog/nachtjacht-de-strijd-tegen-de-mug" target="_blank">Nachtjacht: de strijd tegen de mug</a>. </em></p>  
