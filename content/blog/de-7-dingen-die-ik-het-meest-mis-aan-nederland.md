---
id: 30cdf0339eb141c1a16641cebc78d124
type: post
layout: post
title: "De 7 dingen die ik het meest mis aan Nederland"
permalink: /blog/de-7-dingen-die-ik-het-meest-mis-aan-nederland/
date: 2022-05-11T19:16:41.067Z
author: 7biA1WiYB
excerpt: "Ik vind het heerlijk om in Hongkong te wonen. De stad is altijd vol leven, rijk aan Chinese cultuur en tradities en het eten is heerlijk. Maar diep vanbinnen ben ik nog steeds oer-Hollands. En de oer-Hollander in mij, die mist oer-Hollandse dingen. Niet altijd de grote dingen, maar de meest alledaagse verschijnselen. Ik heb ze op een rijtje gezet.   "
seo:
  description: "De 7 dingen die ik het meest mis aan Nederland"
  title: "De 7 dingen die ik het meest mis aan Nederland"
---
Ik vind het heerlijk om in Hongkong te wonen. De stad is altijd vol leven, rijk aan Chinese cultuur en tradities en het eten is heerlijk. Maar diep vanbinnen ben ik nog steeds oer-Hollands. En de oer-Hollander in mij, die mist oer-Hollandse dingen. Niet altijd de grote dingen, maar de meest alledaagse verschijnselen. Ik heb ze op een rijtje gezet.   

    <p><div class="media media-element-container media-default media-float-left"><div id="file-12431" class="file file-image file-image-png">

        
  
  <div class="content">
    <img height="78" width="79" style="float: left; margin-left: 5px; margin-right: 5px;" class="media-element file-default" src="https://original.sevendays.nl/sites/default/files/Highschool%20Hong%20Kong2_0.png" alt="">  </div>

  
</div>
</div><em>Marjolijn (17) blogt elke twee weken over haar leven op een internationale kostschool in Hongkong, het United World College. Al haar stukken kun je <a href="https://original.sevendays.nl/hongkong">hier</a> teruglezen.</em><br><br><strong>1. Kaas</strong><br>Oude kaas, jonge kaas, geitenkaas, schimmelkaas: Nederland is een kaasparadijs. In Hongkong daarentegen moet je bereid zijn de prijs van een halve villa neer te tellen voor een stukje kaas ter grootte van je duim.
<p>Goed, dat is een beetje overdreven, maar échte kaas zal je in Hongkong alleen kunnen vinden als je bereid bent een groot gedeelte van je spaarcentjes uit te geven. Als oer-Nederlander en groot kaasfan vind ik dat moeilijk te accepteren.</p>
<p><strong>2. Kroegen</strong><br>De eerste keer dat ik iemand naar tips voor een goede kroeg vroeg, werd ik recht in m'n gezicht uitgelachen. Kroegen in Hongkong, die bestaan niet echt. Mensen houden hier niet zo van ontspannen uitgaan. Ze gaan óf naar een club, óf ze blijven thuis. Soms zou een Nederlandse kroeg waar Guus Meeuwis uit de speakers schalt best lekker zijn.</p>
<p><div class="media media-element-container media-default"><div id="file-17822" class="file file-image file-image-jpeg">

        
  
  <div class="content">
    <img alt="hongkong United World College heimwee Nederland china" title="Foto: Marjolijn van Raaij" height="500" width="850" class="media-element file-default" src="https://original.sevendays.nl/sites/default/files/hongkgon.jpg">  </div>

  
</div>
</div>
<p><strong>3. Fietsen door de weilanden</strong><br><a href="https://original.sevendays.nl/blog/7-vooroordelen-over-het-leven-een-dorp">Wonend in een klein dorp</a> was mijn fiets in Nederland mijn beste vriend. Elke dag één uur heen en één uur terug naar school bracht ik een behoorlijk deel van mijn leven fietsend door de weilanden door.</p>
<p>Hier op de campus in Hongkong loop ik in twee minuten naar mijn klaslokaal. En ook al is vijf minuten voor de les begint uit bed rollen best lekker, ik mis de ontspanning van een uurtje fietsen voor de les. </p>
<p><strong>4. Schone lucht</strong><br>De Friese lucht mag dan af en toe naar mest ruiken, hij is wel een stuk schoner dan in Hongkong. Deze stad heeft veel te maken met vervuiling en dat merk je eigenlijk vooral als op een zeldzame dag de lucht wél redelijk schoon is. Weer eens ‘s ochtends naar buiten stappen en de frisse koeienmestlucht opsnuiven, dat zou ik eigenlijk best lekker vinden.</p>
<p><strong>5. Boekwinkels</strong><br>Vraag me niet waarom, maar Hongkong heeft een hevig tekort aan fijne boekenwinkeltjes. Terwijl iedere plaats in Nederland toch minstens één boekenwinkel of op z'n minst een Primera heeft, lijkt er in Hongkong geen interesse te zijn in ouderwets door een boekenwinkeltje snuffelen. Mensen hebben blitse e-readers en iPads. Een stuk minder romantisch, als je het mij vraagt.</p>
<p><div class="media media-element-container media-default"><div id="file-17823" class="file file-image file-image-jpeg">

        
  
  <div class="content">
    <img alt="hongkong tussenjaar United World College Chinees Nieuwjaar" title="Foto: Marjolijn van Raaij" height="500" width="850" class="media-element file-default" src="https://original.sevendays.nl/sites/default/files/DSC_0078.jpg">  </div>

  
</div>
</div>
<p><strong>6. Terrasjes</strong><br>Als in Nederland de zon ook maar een klein beetje schijnt, trekt iedereen er massaal op uit. De stad komt tot leven, overal zijn mensen op terrasjes te vinden. Maar die terrassen zie je niet veel in Hongkong. Mensen hebben haast en áls ze de tijd nemen om naar een restaurant te gaan, dan willen ze binnen zitten, mét airco. Ik denk nog steeds dat er niks is wat een Amsterdams terras op een warme zomerdag overtreft.</p>
<p><strong>7. Het journaal</strong><br>Het achtuurjournaal! Na het avondeten op de bank ploffen en in een half uurtje door de gebeurtenissen in de wereld worden gepraat, het liefst met een kop Douwe Egberts erbij: dát mis ik nou echt. Ik weet niet wat het is met het avondjournaal, maar het is het meest magische alledaagse moment dat ik me kan bedenken. In Nederland zat ik elke avond vijf minuten van tevoren al klaar voor de televisie, mét een stroopwafel in de hand. </p>
<p>Lees je dit ergens in Nederland, ren dan naar de dichtstbijzijnde Albert Heijn, koop een stuk kaas en smikkel het op de fiets naar huis op. Dat is pas écht oer-Hollands!</p>
<p><em>Meer blogs lezen van <a href="https://original.sevendays.nl/users/marjolijn-van-raaij">Marjolijn</a> (17)? Laatst schreef ze ook <a href="https://original.sevendays.nl/blog/zeker-geen-zesjescultuur">Zeker geen zesjescultuur</a> en <a href="https://original.sevendays.nl/blog/ga-reizen-met-een-open-mind">Ga reizen met een open mind</a>.</em> </p>  
