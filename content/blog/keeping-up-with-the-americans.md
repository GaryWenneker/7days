---
id: d368cd526b7940358d2833e5e245551b
type: post
layout: post
title: "Keeping up with the Americans"
permalink: /blog/keeping-up-with-the-americans/
date: 2022-05-11T19:16:41.067Z
author: 7biA1WiYB
excerpt: "Nu ik weer terug ben in Nederland na mijn half jaar highschool in de VS, heb ik er een fulltime baan aan om op de hoogte te blijven van de laatste Amerikaanse roddels. Move over, Kardashians, ik heb mijn eigen soap om bij te houden.  "
seo:
  description: "Keeping up with the Americans"
  title: "Keeping up with the Americans"
---
Nu ik weer terug ben in Nederland na mijn half jaar highschool in de VS, heb ik er een fulltime baan aan om op de hoogte te blijven van de laatste Amerikaanse roddels. Move over, Kardashians, ik heb mijn eigen soap om bij te houden.  

    <p>In vergelijking met mijn Nederlandse vriendengroep is het in Utah net Hollywood: er gebeurt altijd wel wat. Terwijl ik de zoveelste Nederlandse schoolpauze uitzit, word ik via WhatsApp ingelicht over hoe Conner schaamteloos aan het flirten is met de beste vriendin van zijn ex, terwijl zijn huidige vriendinnetje weg is voor <em>military training</em> (hoe durft 'ie!).</p>
<p><strong>Land Rover tegen een boom</strong><br>Ondertussen heeft ook Amber het uitgemaakt met Adam en heeft McKaleigh haar Land Rover tegen een boom geparkeerd.</p>
<p>Ik probeer zo goed mogelijk geïnformeerd te blijven. Via Skype, Snapchat en Instagram krijg ik de nodige updates binnen. Ik geniet van de mooie <em>homecoming dresses</em> en gruwel mee als de geschiedenisleraar met een zwembroekfoto in de schoolkrant komt. Dan voelt het net alsof ik er helemaal bij ben.</p>
<p><strong>Afstand kun je voelen</strong><br>Diep van binnen weet ik wel dat ik zo'n achtduizend kilometer verderop zit en dat er dus ook heel wat is wat ik níet meekrijg. Bijvoorbeeld het verjaardagsfeestje van mijn beste vriendin. Die ballon-smileys die ik haar online stuurde, zijn toch niet hetzelfde als een echte zelfgebakken taart of een mooi cadeautje.</p>
<p>Aan de andere kant heb ik hier in Nederland ook hele lieve vrienden en wil ik hier ook alles meemaken. Twee verschillende vriendengroepen zijn niet echt te combineren, zeker niet met zo'n afstand ertussen.</p>
<p><strong>Soap vs. Het echte Leven</strong><br>Sinds ik terug ben in Nederland, staat mijn Skype-account roodgloeiend. De informatiestroom blijft maar komen en hoewel ik het allemaal superinteressant vindt, probeer ik ook nog wat tijd voor mijn eigen leven te bewaren. Dat Amerikaanse drama bewaar ik nu voor 's avonds, als iedereen acht tijdzones verder goed en wel wakker wordt.</p>
<p>Daar komen wat afkickverschijnselen bij kijken, maar ik zou die video-gesprekken tot diep in de nacht voor geen goud in willen missen. En een soap volgen waar je zelf ook nog een bescheiden rolletje in speelt, dat is toch een droom die uitkomt? </p>
<p><div class="media media-element-container media-default media-float-left"><div id="file-5946" class="file file-image file-image-png">

        
  
  <div class="content">
    <img height="100" width="100" style="float: left;" class="media-element file-default" src="https://original.sevendays.nl/sites/default/files/Highschool%20USA.png" alt="">  </div>

  
</div>
</div><em>Het afgelopen halfjaar blogde Rosemarie (17) over haar highschooljaar in de VS. Al haar columns kun je <a href="https://original.sevendays.nl/highschoolhalfjaar">hier </a>teruglezen.</em>  
