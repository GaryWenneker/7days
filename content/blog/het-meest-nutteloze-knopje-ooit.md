---
id: 85b27c63474146a6999ec3e5ddf15b91
type: post
layout: post
title: "Het meest nutteloze knopje ooit"
permalink: /blog/het-meest-nutteloze-knopje-ooit/
date: 2022-05-11T19:16:41.067Z
author: 7biA1WiYB
excerpt: "Misschien was hij je nog niet eens opgevallen, maar de kans is groot dat jij hem ook hebt: het scroll lock-knopje. Waar is hij voor en waarom zit hij nog steeds op je toetsenbord?  "
seo:
  description: "Het meest nutteloze knopje ooit"
  title: "Het meest nutteloze knopje ooit"
---
Misschien was hij je nog niet eens opgevallen, maar de kans is groot dat jij hem ook hebt: het scroll lock-knopje. Waar is hij voor en waarom zit hij nog steeds op je toetsenbord?  

    <p>Als je het eenmaal weet, klinkt het eigenlijk best logisch. Ooit zorgde de scroll lock-knop ervoor dat je kon scrollen met je pijltjesknoppen. Bijvoorbeeld als je aan het typen bent. </p>
<p><strong>Muiswieltjes</strong><br>Normaal kun je met die pijltjes je cursor (dat streepje dat aangeeft waar je bent) verplaatsen door de tekst. Met de scroll lock kon je er ooit voor zorgen dat je in plaats daarvan omhoog of omlaag scrollt. </p>
<p>Naast dat we daar tegenwoordig muiswieltjes voor hebben, is dat echt uitermate onhandig. Als je wilt scrollen, wil je niet moeilijk doen met zo'n knopje dat je eerst aan moet zetten en vervolgens waarschijnlijk vergeet uit te zetten. Het is sowieso al makkelijker om je cursor gewoon naar de rand van het scherm te verplaatsen, zodat het scherm automatisch meescrollt. Maar dat alles is nog niet eens het meest miezerige aan dit knullige knopje... </p>
<p><strong>Werkt niet</strong><br>Bij de meeste programma's werkt de scroll lock-knop niet eens meer. De enige bekende programma's waarbij je de scroll lock nog zou kunnen gebruiken, zijn de programma's van hetzelfde bedrijf als dat dit kneuterige knopje bedacht heeft: Microsoft. Dus mocht je je vervelen de eerstvolgende keer dat je iets moet typen, heb je nu nog een extra manier om tijd te doden (namelijk spelen met de scroll lock). </p>
<p>'Waarom zit hij dan nog op mijn toetsenbord?' vraag je je misschien af. Goede vraag! Ook dat heeft te maken met de makers van dat klunzige knopje. Vroeger werd hij wat meer gebruikt dan nu en was hij dus ook iets minder nutteloos. </p>
<p><strong>Anti-verveling</strong><br>Microsoft doet altijd zijn uiterste best om ervoor te zorgen dat oude programma's blijven werken op nieuwe computers.  Dus als je echt niet meer weet wat je aanmoet met je leven, kun je altijd nog een floppydisk-lezer op je computer aansluiten en scroll lock-programma's uit de jaren '70 gaan uitproberen. Over nutteloos gesproken.</p>
<p><em>Meer blogs lezen van <a href="https://7dagen.netlify.app/users/cas-visser">Cas </a>(17)? Laatst schreef hij ook al <a href="https://7dagen.netlify.app/node/7858/edit">Een 'hij' is nooit een slet</a><a href="https://7dagen.netlify.app/blog/awkward-niet-meer"> </a>en <a href="https://7dagen.netlify.app/blog/7-tips-voor-als-je-niet-kunt-slapen">7 tips voor als je niet kunt slapen</a>.</em></p>  
