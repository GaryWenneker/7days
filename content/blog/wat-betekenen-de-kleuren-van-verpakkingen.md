---
id: 3644ec1e7ffd4e41b362853197c0575b
type: post
layout: post
title: "Wat betekenen de kleuren van verpakkingen?"
permalink: /blog/wat-betekenen-de-kleuren-van-verpakkingen/
date: 2022-05-11T19:16:41.067Z
author: 7biA1WiYB
excerpt: "In de supermarkt hoef je geen etiketten te lezen om te weten dat het blauwe pak melk is, in een groene pak yoghurt zit en dat het rode pak karnemelk is. Superhandig natuurlijk, maar waarom is er eigenlijk voor deze kleuren gekozen?
   "
seo:
  description: "Wat betekenen de kleuren van verpakkingen?"
  title: "Wat betekenen de kleuren van verpakkingen?"
---
In de supermarkt hoef je geen etiketten te lezen om te weten dat het blauwe pak melk is, in een groene pak yoghurt zit en dat het rode pak karnemelk is. Superhandig natuurlijk, maar waarom is er eigenlijk voor deze kleuren gekozen?
   

    <p>Deze kleuren blijken niet universeel te zijn. In Engeland wordt bijvoorbeeld halfvolle melk aangeduid met een groen label. Pakken volle melk zijn blauw en die van magere melk zijn rood. In Amerika vind je ook paarse, bruine, oranje en roze pakken. De gele dop wordt daar gebruikt voor karnemelk.</p>
<h3>De melkboer</h3>
<p>De herkomst van de verpakkingskleuren ligt in de tijd van de melkboer. Je hebt van je opa en oma vast wel eens verhalen gehoord over de melkboer die dagelijks langskwam met paard &amp; wagen en glazen flessen melk. Die flessen hadden geen etiket en moesten op een andere manier onderscheiden worden: door - juist - de kleur van de dop. Welke kleuren dit waren, verschilde per leverancier, maar over het algemeen werden blauw, groen, rood en geel (voor vla) aangehouden. </p>
<h3>Marketing</h3>
<p>Toen men overging op pakken in plaats van flessen nam men deze kleurcodering over. Dit was het makkelijkst en ook meest voor de hand liggende. Daarnaast is het voor kleinere producenten voordelig om de grootste merken, marktleiders, te volgen. Op die manier kunnen zij profiteren van de marketing van de grote merken. De klantenservice van <a href="https://www.arla.nl/">Arla </a>schrijft bijvoorbeeld: 'Melkproducenten zullen niet snel meer afwijken van de bestaande kleuren. Consumenten zijn inmiddels zo erg gewend geraakt aan de kleur van het pak dat het een risico is om een afwijkende kleur te kiezen.'</p>
<p>Een ander voorbeeld van sterke kleurgebondenheid bij een product is de rode verpakking van koolzuurhoudend water, omdat Spa hier ooit mee is begonnen. Is het je weleens opgevallen dat er veel meer producten zijn met een bepaalde kleurcodering? Pure chocola en naturelchips zijn rood, melkchocola en paprikachips blauw; M&amp;M met pinda’s zijn geel, de verpakking zonder note is bruin en zo zijn er nog veel meer voorbeelden te noemen. Het is dan ook een handige marketingtruc: je maakt je product herkenbaar en aantrekkelijk.</p>
<h3>Mysterie</h3>
<p>Waarom er precies voor de huidige kleuren is gekozen, is lastig te zeggen. Als je het mij vraagt dan zijn melkverpakkingen blauw omdat deze kleur staat voor puurheid, zuiverheid en betrouwbaarheid. Maar het kan natuurlijk ook gewoon zo zijn dat de vrouw van de melkfabrikant het een mooie kleur vond. Arla oppert dat 'een mogelijke verklaring is dat blauw neutraliteit uitstraalt. Melk is het meest neutrale zuivelproduct en dient als basis voor yoghurt, vla en karnemelk.'</p>

<p>Helaas kan ik je geen duidelijkheid geven over waarom specifiek déze kleuren worden gebruikt. Een beetje onbevredigend antwoord moet ik bekennen, maar soms moet je dingen - of in dit geval de kleuren - maar accepteren zoals ze zijn, toch?</p>  
