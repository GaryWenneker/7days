---
id: 47c9e999212940acbf3ee61f39e3dd43
type: post
layout: post
title: "Grr: 'Kind, wat lijk je op je moeder' "
permalink: /blog/grr-kind-wat-lijk-je-op-je-moeder-/
date: 2022-05-11T19:16:41.067Z
author: 7biA1WiYB
excerpt: "‘Je lijkt sprekend op je moeder!’ ‘Je bent al net zo knap als je vader in zijn jongere jaren!’ Krijg jij ook regelmatig te horen hoeveel je op je familie lijkt? Negen van de tien keer staat je vader of moeder te blinken van trots na zo’n blijk van herkenning. Voor jou is het een ander verhaal.  "
seo:
  description: "Grr: 'Kind, wat lijk je op je moeder' "
  title: "Grr: 'Kind, wat lijk je op je moeder' "
---
‘Je lijkt sprekend op je moeder!’ ‘Je bent al net zo knap als je vader in zijn jongere jaren!’ Krijg jij ook regelmatig te horen hoeveel je op je familie lijkt? Negen van de tien keer staat je vader of moeder te blinken van trots na zo’n blijk van herkenning. Voor jou is het een ander verhaal.  

    <p>Stilzwijgend hoor je aan hoe leuk je moeder de ‘zo moeder, zo dochter’-opmerking van buurvrouw Corrie vond. Eerst probeer je jezelf er nog van te overtuigen dat de buurvrouw het mis heeft of dat je ouders gewoon op jou zijn gaan lijken. Maar tot je grote schrik besef je algauw dat je inderdaad gezegend bent met ‘de familieneus’ of die schattige kuiltjes in je wangen.<br><br><strong>Liever paars haar</strong><br>Dit soort ‘toegeefmomentjes’ heb ik de laatste tijd wel erg vaak. Hoe hard ik ook mijn best doe om niet op mijn familie te lijken, de opmerkingen blijven maar komen. Toen ik laatst na een middagje shoppen constateerde dat mijn moeder hetzelfde bloesje had gekocht, werd het tijd voor zwaarder geschut. Mijn haar paars verven, een tatoeage, een piercing. </p>
<p>Hoewel het uiteindelijk niks van dat alles zou worden, was mij één ding duidelijk: extreme problemen vragen om extreme oplossingen. In blinde paniek ruilde ik het 50+’ers-bloesje om voor een fluorescerende crop top (nooit gedacht dat het ooit zover zou komen). Maar helaas: mensen blijven beweren dat ik op mijn moeder lijk.</p>
<p><strong>Haar probleem</strong><br>Vind ik dat nou echt zo erg? Oké, haar dikke enkels heb ik liever niet, maar wat kun je eraan veranderen? En als mijn moeder dezelfde bloesjes leuk vindt als ik, dan is dat meer haar probleem dan het mijne. Hoe je het ook wendt of keert, het blijft toch je familie.</p>
<p>De wereld vergaat niet als je sprekend op je moeder lijkt. En ja, ook die ‘de wereld vergaat niet’-opmerking is een vaststaand begrip in onze familie.</p>
<p><em>Meer blogs lezen van Sanne (19)? Laatst schreef ze ook al <a href="https://7dagen.netlify.app/blog/totally-spies-totally-traumatiserend">Totally Spies? Totally traumatiserend!</a> en <a href="https://7dagen.netlify.app/blog/de-3-fases-van-een-hobby-die-uit-de-hand-loopt">De 3 fases van een hobby die volledig uit de hand loopt</a>.</em></p>  
