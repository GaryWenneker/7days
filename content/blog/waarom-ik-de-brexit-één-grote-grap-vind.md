---
id: e2cce61ad69c4d99ac2c63fb62252c93
type: post
layout: post
title: "Waarom ik de Brexit één grote grap vind"
permalink: /blog/waarom-ik-de-brexit-één-grote-grap-vind/
date: 2022-05-11T19:16:41.067Z
author: 7biA1WiYB
excerpt: "Binnen een maand moet het gebeuren, deal or no-deal. Met deze naderende deadline worden alle Brexit-grappen ineens een stuk minder komisch... hier zijn 7 (mogelijke) gevolgen &amp; mijn mening.  "
seo:
  description: "Waarom ik de Brexit één grote grap vind"
  title: "Waarom ik de Brexit één grote grap vind"
---
Binnen een maand moet het gebeuren, deal or no-deal. Met deze naderende deadline worden alle Brexit-grappen ineens een stuk minder komisch... hier zijn 7 (mogelijke) gevolgen &amp; mijn mening.  

    <h3>1. Invoerrechten</h3>
<p>Zelf koop ik vaak genoeg kleren van winkels uit Engeland, maar ik weet niet zeker of ik dat nog ga doen na Brexit. Er kunnen invoerrechten en langere levertijden komen, dus het wordt duurder EN het duurt langer voor je je producten hebt. Flink irritant dus.</p>
<h3>2. Douane</h3>
<p>Over irritant gesproken. Niemand zit te wachten op strengere controles bij de grens, maar het lijkt erop dat we wel zullen moeten wachten. Het VK in- of uitgaan kan al even duren, maar als iedereen gecontroleerd moet worden vrees ik voor mijn volgende vakantie... </p>
<h3>3. Paspoort!</h3>
<p>Voor die vakantie heb ik overigens een paspoort nodig... waarschijnlijk. Maar misschien ook niet. Lekker duidelijk dit, ik weet niet eens of ik een paspoort nodig ga hebben en die dingen zijn duur!</p>
<h3>4. Studeren in VK?</h3>
<p>Zelf ga ik het niet doen, maar ik ken genoeg mensen die in Engeland of Schotland (willen) gaan studeren. Ook dit kan flink duurder worden na Brexit, want dan kan het collegegeld voor buitenlanders omhoog gaan. Dit is heel vervelend voor de mensen die in Engeland willen studeren, want dat is al heel duur. Toch zou ik het wel snappen als dit gebeurt; je wil immers eerst je eigen volk een goede opleiding aanbieden. </p>
<h3>5. Nationaliteit</h3>
<p>En dan heb je nog britten die in Nederland wonen en andersom. Die staat nu al heel lang een onzekere toekomst tegemoet, en het wordt niet veel duidelijker door alle vergaderingen. Ik heb er vertrouwen in dat er geen mensen het land uit worden gezet, maar vind het wel erg dat dit proces zo slecht verloopt dat mensen nog steeds niet zeker weten wat ze moeten doen. Als ik kijk naar mijn eigen omgeving dan geldt dit voor een aantal leraren op mijn school. Ik zou het erg jammer vinden als ik geen Engelse les meer van ze kan krijgen omdat ze terug zouden moeten. Fingers crossed voor hen - en ook een beetje voor mij - dus.</p>
<p>Er is nog nooit een land uit de EU gegaan, maar nu gaat het waarschijnlijk toch gebeuren. De vraag is of andere landen gaan volgen. Met hoe het proces van Brexit tot nu toe is verlopen, denk ik dat elk land nog even zijn adem inhoudt. Mocht dit echter goed uitpakken, dan ben ik benieuwd of het de eerste dominosteen is die omvalt, en of het Nederland Nex(i)t is. Ik hoop zelf van niet, als ik zo kijk naar de lijst hierboven.</p>  
