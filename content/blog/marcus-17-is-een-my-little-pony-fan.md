---
id: 1de8e462595747cf9ce0093532da1df3
type: post
layout: post
title: "Marcus (17) is een My Little Pony-fan"
permalink: /blog/marcus-17-is-een-my-little-pony-fan/
date: 2022-05-11T19:16:41.067Z
author: 7biA1WiYB
excerpt: "Ken je de tekenfilmserie My Little Pony? Heb je die nooit gezien of kijk je die al jaren niet meer? Marcus (17) is er nog steeds gek op. Hij is een brony: een (meestal mannelijke) tiener of volwassene fan van de serie. Maar de brony-community is vaak het mikpunt van haters.  "
seo:
  description: "Marcus (17) is een My Little Pony-fan"
  title: "Marcus (17) is een My Little Pony-fan"
---
Ken je de tekenfilmserie My Little Pony? Heb je die nooit gezien of kijk je die al jaren niet meer? Marcus (17) is er nog steeds gek op. Hij is een brony: een (meestal mannelijke) tiener of volwassene fan van de serie. Maar de brony-community is vaak het mikpunt van haters.  

    <h3>Niet iedereen kent My Little Pony. Waar gaat het precies over?</h3>
<p>'Het gaat over zes karakters, pony’s, die allemaal avonturen meemaken. Dat klinkt misschien kinderachtig, maar ze leren ook over vriendschappen en hoe je samen grotere problemen kunt oplossen. Ik denk dat het voor veel mensen gaat om de gedachte achter de serie: dat je met vrienden heel veel kunt bereiken, ondanks dat je soms liever dingen alleen wilt doen.'</p>
<h3>Hoe heb je deze serie ontdekt?</h3>
<p>'Het begon toen ik een jaar of veertien was en mij een avond verveelde. Ik zag een advertentie van de serie en besloot die voor de gein eens op te zoeken. Ik was er niet meteen een enorme fan van, maar de serie had me wel te pakken. Toen ging ik er meer informatie over opzoeken en raakte ik betrokken in de brony-community.'</p>
<p><iframe allowfullscreen="" class="giphy-embed" frameborder="0" height="500" src="//giphy.com/embed/wsSssszJkPBYs" width="850"></iframe></p><p><em>GIF'je <a href="http://giphy.com/gifs/mtv-from-saddest-wsSssszJkPBYs">via GIPHY</a></em></p>
<h3>Hoe groot is deze community?</h3>
<p>'Dat weet ik niet, omdat er heel veel stille brony's zijn die hun hobby niet actief in het openbaar laten zien. Er zijn wel conventies: de grootste is BronyCon in Amerika met zo’n vijfduizend bezoekers. In Nederland heb je niet echt grote conventies.'</p>
<h3>Wat vind je zo leuk aan My Little Pony?</h3>
<p>'Je kunt jezelf goed herkennen in de karakters van de serie. Bovendien is de community heel fijn om bij te horen, die is heel hartelijk. Je hebt verschillende sites zoals <a href="http://www.equestriadaily.com/" target="_blank">EquestriaDaily</a> (zie foto hierboven) waarop je je kunt aanmelden en aan groepschats kunt meedoen. Ik heb wel mensen leren kennen, maar niet echt hechte vriendschappen gesloten. Ik denk dat het vooral kan helpen voor mensen die een beetje depressief zijn – niet dat ik dat ben, maar omdat je snel met mensen in contact kunt komen.'</p>
<h3>Volgens jou krijgt de community veel haat en afwijzende reacties. Wat bedoel je daarmee?</h3>
<p>'Ik zie veel dat er zomaar gehaat wordt op brony's, omdat ze iets kijken wat oorspronkelijk niet voor hen bedacht was. Ik heb weleens gezien dat iemand het "het kanker van het internet" noemde. Die mensen kennen de serie helemaal niet en gaan er maar gewoon op haten, omdat ze zich er goed bij voelen. Toen ik een keer op YouTube een reactie onder een filmpje plaatste, reageerden mensen met haatberichten. Maar daar trek ik me niets van aan.'</p>
<p><div class="media media-element-container media-default"><div id="file-415209" class="file file-image file-image-png">

        
  
  <div class="content">
    <img alt="brony my little pony" title="Beeld: Equestria Daily" height="895" width="1589" style="font-size: 13.008px;" class="media-element file-default" src="https://7dagen.netlify.app/sites/default/files/Schermafbeelding%202017-01-08%20om%2021.50.27.png">  </div>

  
</div>
</div>
<h3>Weten je vrienden en ouders van je hobby?</h3>
<p>'Een paar vrienden weten het, die hebben zoiets van "oké, het zal wel". Er was gelukkig niemand die mij door mijn hobby in één klap niet meer aardig vond. Ik heb een paar documentaires gekeken die andere fans aan hun ouders hebben laten zien. Die ouders begrepen het toen wel en gingen vervolgens mee naar conventies. Ik heb het ook aan mijn eigen ouders verteld. Mijn vader was eerst een beetje verward, mijn moeder snapte het op zich wel en vond het prima.'</p>
<h3>Wat wil je meegeven aan andere brony's?</h3>
<p>'Dat ze maar beter voor hun hobby uit kunnen komen. Ze zijn niet alleen en hoeven niet bang te zijn dat ze gehaat zullen worden. Er zijn genoeg mensen die ze met open armen - of hoeven - kunnen ontvangen.'</p>
<p><em>Meer lezen van Tahrim? Hij schreef recent ook <a href="https://7dagen.netlify.app/blog/samen-uit-samen-n-uur-de-nachtbus">Samen uit, samen 'n uur in de nachtbus?</a> en <a href="https://7dagen.netlify.app/blog/de-7-fases-van-de-decembermaand">De 7 fases van de decembermaand</a>.</em></p>  
