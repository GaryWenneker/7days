---
id: f138017194e3422485a94ed931204e01
type: post
layout: post
title: "7 dingen die je overdag kunt doen om 's nachts beter te slapen"
permalink: /blog/7-dingen-die-je-overdag-kunt-doen-om-s-nachts-beter-te-slapen/
date: 2022-05-11T19:16:41.067Z
author: MarloesIJlst
auteur: Marloes IJlst
avatar: /sites/default/files/styles/node_author/public/MarloesB.jpg?itok=cjqMpXHl
rubrieken:
  - blogpost
excerpt: "Ben je net als ik professioneel plafondstarer? Zorgen die kopjes goede-nachtrust-thee en glaasjes warme melk er alleen maar voor dat je ‘s nachts steeds moet plassen? Waarschijnlijk had je er nog nooit bij stilgestaan, maar overdag kun je een hoop doen voor een betere nachtrust. Daarom hier 7 tips om te slapen als Doornroosje.  "
seo:
  description: "7 dingen die je overdag kunt doen om 's nachts beter te slapen"
  title: "7 dingen die je overdag kunt doen om 's nachts beter te slapen"
---
Ben je net als ik professioneel plafondstarer? Zorgen die kopjes goede-nachtrust-thee en glaasjes warme melk er alleen maar voor dat je ‘s nachts steeds moet plassen? Waarschijnlijk had je er nog nooit bij stilgestaan, maar overdag kun je een hoop doen voor een betere nachtrust. Daarom hier 7 tips om te slapen als Doornroosje.  

    <h3>1. Houd lijstjes bij</h3>
<p>Koop een opschrijfboekje of, nog leuker, memoblaadjes in verschillende kleuren. Schrijf overdag alles op wat je bezighoudt, waar je je zorgen om maakt en wat je nog moet doen. Zo hoef je je er in de late uurtjes geen zorgen over te maken en val je sneller in slaap.</p>
<h3>2. Gebruik je bed niet voor andere dingen dan slapen</h3>
<p>Hoe comfortabel het ook is, het is beter om geen series te kijken, huiswerk te maken of te facebooken in bed. Als je dat wel doet, associeer je je bed namelijk niet 100% met slapen en kan je nachtrust er enorm onder lijden.</p>
<h3>3. Slaap niet overdag</h3>
<p>Dit klinkt misschien logisch, maar toch is het soms wel héél verleidelijk om ‘s middags even op de bank te gaan liggen om wat slaap in te halen. Geen goed idee! Zo slaap je ‘s nachts veel minder goed en raak je in een soort vicieuze cirkel waarin je ‘s nachts wakker ligt en overdag slaap terug moet winnen. ‘s Ochtends en ‘s middags dus maar even doorbijten en ‘s avonds lekker vroeg onder de wol.</p>
<h3>4. Maak je huiswerk niet op je slaapkamer</h3>
<p>Deze tip kreeg ik van een vriendin en na het een week lang geprobeerd te hebben (ik doe het nog steeds zo vaak mogelijk), merk ik dat ik ‘s avonds veel eerder in slaap val wanneer ik mijn huiswerk overdag in de huiskamer maak. Dit is natuurlijk alleen handig om te doen als je een rustige plek kunt vinden om je werk te maken, anders houden je cijfers je weer wakker.</p>
<h3>5. Drink geen koffie/cola vlak voor het slapen</h3>
<p>Na een kopje koffie of cola vlak voor het slapen lijkt Klaas Vaak wel op vakantie te zijn. Van cafeïne krijg je een enorme energie-boost. Laat die drankjes dus maar staan voor de volgende ochtend.</p>
<h3>6. Sport regelmatig</h3>
<p>Overdag een rondje hardlopen kan enorm helpen bij het ‘s avonds in slaap vallen. Sporten zorgt voor een lagere hartslag, stofwisseling en lichaamstemperatuur. Ook maakt je lichaam bij het sporten extra dopamine en endorfine aan, stoffen die zorgen dat je sneller in slaap valt. Nou hoef je niet meteen drie keer in de week gaan hockeyen, naar school fietsen scheelt ook al.</p>
<h3>7. Stop op tijd met internetten</h3>
<p>Hoe jammer het ook is, het is waar. Het blauwachtige licht dat van de tv, computer en je telefoon afkomt heeft een negatief effect op de aanmaak van melatonine, het stofje dat ervoor zorgt dat je slaperig wordt. Het is dus verstandig om een uur voor het slapen je telefoon weg te leggen en een ouderwets boek te gaan lezen. Dan hoef je ook niet de avond voor de boektoets wanhopig naar een boekverslag op<em> Scholieren.com</em> te zoeken, een win/win situatie dus.</p>
<p><a href="https://www.flickr.com/photos/nicholasjon/">Beeld: Flickr/nicholasjon</a></p>
<p><em>Meer blogs lezen van <a href="/users/marloes-ijlst">Marloes</a> (16)? Laatst schreef ze ook <a href="/blog/waarom-ik-t%C3%B3ch-voice-kijk">Waarom ik tóch The Voice kijk</a> en <a href="/blog/de-7-beste-memes-van-afgelopen-jaar">De 7 beste memes van afgelopen jaar</a>.</em></p>  
