---
id: 5d8b0b2aff594e89a0f8da7117e11677
type: post
layout: post
title: "HOE… HAAL IK HET MEEST UIT EEN DAGJE AMSTERDAM?"
permalink: /blog/hoe…-haal-ik-het-meest-uit-een-dagje-amsterdam/
date: 2022-05-11T19:16:41.067Z
author: 7biA1WiYB
excerpt: "Het moet gek zijn gelopen wil je in je leven nog niet in Amsterdam zijn geweest. Toch is de indruk die deze stad achterlaat bij iedereen verschillend.   "
seo:
  description: "HOE… HAAL IK HET MEEST UIT EEN DAGJE AMSTERDAM?"
  title: "HOE… HAAL IK HET MEEST UIT EEN DAGJE AMSTERDAM?"
---
Het moet gek zijn gelopen wil je in je leven nog niet in Amsterdam zijn geweest. Toch is de indruk die deze stad achterlaat bij iedereen verschillend.   

    <p>De één vindt dat het overspoeld is met toeristen, terwijl de ander zijn hart verloren heeft aan de grachtenpanden, markthallen en vistentjes. Met de volgende vijf tips geef ik je de sleutel tot een zo geslaagd mogelijk uitje, zodat je binnen de kortste keren bij de tweede groep hoort.</p>
<h3>1. Met de fiets kom je overal</h3>
<p>De eerste en wat mij betreft beste tip van allemaal; huur een fiets. Het centrum van Amsterdam is zo’n tien vierkante kilometer en te voet zie je er op een dag hooguit een twintigste van. Dit deel is ongetwijfeld de Kalverstraat waar heel de wereld en omstreken zich op dat specifieke moment bevindt. Zonde. Met een fiets rijd je overal namelijk met gemak naar toe. Neem bijvoorbeeld eens een kijkje op Prinseneiland: geen enkele toerist te vinden, terwijl het niks afdoet aan de rest van Amsterdam.</p>
<h3>2. Lunchen zonder toeristen</h3>
<p>Door de aanwezigheid van een fiets is lunchen in de bomvolle plaatselijke McDonald's ook geen verplichting meer. Binnen vijf minuten ben je de toeristen ontvlucht en vind je lunchtentjes vol échte Amsterdammers. Ga naar Bar Spek, Betty Blue of Mappa en geniet van alles wat je niet doet denken aan Japanners.</p>
<p>Mocht je geen zin hebben om veel geld uit te geven, dan raad ik je aan om op de Albert Cuypmarkt goed in te slaan en een kleedje neer te leggen in het Vondelpark. Niets gaat boven een zelf geïmproviseerde picknick aan het water.</p>
<h3><strong>3. Musea?!</strong></h3>
<p>Veel mensen gaan naar Amsterdam om een dagje te shoppen. Zij komen al snel in de H&amp;M-ZARA-Bershka-sleur terecht. Persoonlijk vind ik dat de allersaaiste activiteit in Amsterdam. Ik kies meestal voor de minder voor de hand liggende plekken. Ooit gehoord van Fotografiemuseum Foam? Nu wel. Zelfs anti-culturele wezens zullen zich hier vermaken. De tentoonstellingen zijn er vaak zó Snapchat-waardig, dat je er langzamer doorheen loopt dan de gemiddelde 72-jarige kunstfreak doet.</p>
<p>Hetzelfde geldt voor Het Stedelijk Museum: daar besteed ik moeiteloos een hele middag aan het opmerken van idiote details.</p>
<h3><strong>4. Amsterdam van bovenaf</strong></h3>
<p>Vanaf de grond is Amsterdam al een pareltje. Toch is het zeker de moeite waard om een keer wat hoogte te pakken. Hiervoor moet je bij het IJ zijn. Daaraan vind je zowel NEMO als de OBA, de Openbare Bibliotheek Amsterdam. Beide beschikken over een dakterras met een prachtig uitzicht over de stad. En het is nog gratis ook! En mocht je toch in de buurt van de pontjes zijn: steek dan vooral over naar restaurant Pllek. Met volle overtuiging durf ik te zeggen dat het de ideale locatie is om je dag af te sluiten.</p>
<h3><strong>5. Maak foto’s</strong></h3>
<p>De laatste tip klinkt misschien vrij logisch: ja, duh, iedereen maakt foto’s! Maar wát voor foto’s? In de meeste gevallen blijft het bij selfies en het welbekende kiekje op één van de bruggen. Probeer de volgende keer eens door het oog van een fotograaf te kijken. Typische Amsterdamse mannetjes, rare straatnaambordjes en Chinese winkels doen het namelijk ook erg goed op camera.</p>
<p>En als dit je écht niet ligt, dan kun je altijd nog terugvallen op de foto van je McChicken. Die vind je immers alleen maar in Amsterdam!</p>  
