---
id: 41815a3b3735486fbaa273e5dfea40cd
type: post
layout: post
title: "Is Pokémon GO over een halfjaar alweer uit?"
permalink: /blog/is-pokémon-go-over-een-halfjaar-alweer-uit/
date: 2022-05-11T19:16:41.067Z
author: 7biA1WiYB
excerpt: "Heb jij het ook al? Sinds Pokémon GO op 6 juli is uitgebracht, is dit spelletje al meer dan honderd miljoen keer gedownload. Bizar hè? En dan nog maar te zwijgen over de aandelen van Nintendo die de eerste dagen tot 80% meer waard werden. Maar hoewel ik de app ook heb, vind ik al het Pokémon GO-gedoe een beetje overdreven.  "
seo:
  description: "Is Pokémon GO over een halfjaar alweer uit?"
  title: "Is Pokémon GO over een halfjaar alweer uit?"
---
Heb jij het ook al? Sinds Pokémon GO op 6 juli is uitgebracht, is dit spelletje al meer dan honderd miljoen keer gedownload. Bizar hè? En dan nog maar te zwijgen over de aandelen van Nintendo die de eerste dagen tot 80% meer waard werden. Maar hoewel ik de app ook heb, vind ik al het Pokémon GO-gedoe een beetje overdreven.  

    <p>Al sinds ik klein was, speel ik Pokémon. Ik begon met m’n goede oude Game Boy Classic. Algauw begonnen de megapixels en het zwart-witscherm me te vervelen, dus ik kocht al snel een Game Boy Advance. Op dit juweeltje heb ik de derde generatie platgespeeld. Maar natuurlijk ging ik weer met mijn tijd mee en had ik rap een DS. De vierde generatie was net uit en ik was inmiddels zo verslaafd aan Pokémon…</p>
<p><strong>Binnen een half jaar over</strong><br>Kortom: ik heb al zo'n beetje mijn hele leven aan Pokémon gewijd. Maar sinds Pokémon GO uit is, zijn mijn Pokémon-kaarten, -knuffels, -posters et cetera die hiervoor juist suf en kinderachtig waren, ineens weer cool.<br><br>Natuurlijk begrijp ik dat Pokémon zijn 20e verjaardag viert en dat er nieuwe Pokémon-fans komen, maar zoals veel dingen is dit weer een rage. Eentje die binnen een halfjaar weer over kan zijn. Al is dit wel het eerste echte gratis Pokémon-spel dat je gewoon op je telefoon kunt spelen.</p>
<p><strong>Avondwandeling om twee uur 's nachts</strong><br>Wat nou de bizarre wending aan dit spelletje geeft, zijn de tijdstippen waarop sommige Pokémon te vangen zijn en hoe sommige bedrijven van dit spelletje profiteren. Mensen gaan s’ avonds naar buiten om geest-Pokémon te vangen. Dat kan al om tien uur, maar sommigen gaan ook gewoon lekker om twee uur 's nachts op pad. Ze struinen de naburige Pokéstops en -gyms af, zoeken Pokémon of lopen even tien kilometer om dat Pokémon-ei uit te laten komen.</p>
<p>Maar wat veel mensen niet door hebben, is dat ze erg worden beïnvloed door deze nieuwe trend. Zo maakt het velen niet uit hoe goed het restaurant is waar ze willen gaan eten, zolang er maar een Pokéstop of een gym in de buurt is. </p>
<p><strong>Winkels profiteren</strong><br>Ook profiteren winkels van dit spelletje. Zo liep ik laatst langs de Etos en werd ik naar binnen gelokt door een papiertje waarop stond dat je voetbruistabletten kunt halen voor dat vele wandelen. En in de ANWB-winkel wordt er reclame gemaakt voor powerbanks. Maar het is toch maar een spelletje? </p>
<p><em>Ben jij een diehard-Pokémon-fan? Check het in onze <a href="https://7dagen.netlify.app/quiz/go-doe-de-pok%C3%A9mon-quiz">Pokémon-quiz</a>. Al onze andere artikelen over Pokémon GO vind je in ons <a href="https://7dagen.netlify.app/tag/pokemon">dossier</a>.</em></p>  
