---
id: 5a5d28aaf2214e61a047584c03e64dcb
type: post
layout: post
title: "Ben ik ook in de wolken van de winter?"
permalink: /blog/ben-ik-ook-in-de-wolken-van-de-winter/
date: 2022-05-11T19:16:41.067Z
author: 7biA1WiYB
excerpt: "Dit jaar leek de zomer eindeloos te duren en nooit meer voorbij te gaan. De ene zonnige zomerweek plakte zich zweterig aan de volgende. Maar na een week vol fikse regenbuien, soppende schoenen en kletsnatte spijkerbroeken lijkt-ie inmiddels verder weg dan ooit.  "
seo:
  description: "Ben ik ook in de wolken van de winter?"
  title: "Ben ik ook in de wolken van de winter?"
---
Dit jaar leek de zomer eindeloos te duren en nooit meer voorbij te gaan. De ene zonnige zomerweek plakte zich zweterig aan de volgende. Maar na een week vol fikse regenbuien, soppende schoenen en kletsnatte spijkerbroeken lijkt-ie inmiddels verder weg dan ooit.  

    <p>Terwijl ik met weemoed terugdenk aan dat fijne zonnige zomerseizoen vol lange lome dagen, lijken de meest mensen zonder moeite door te stomen naar de winter. In mijn woonplaats Nijmegen heeft De Pepernotenfabriek zijn deuren geopend. Je kunt er kruidnoten kopen in de meest uiteenlopende smaken: van tompouce tot lemon cheesecake. Het is nog maar oktober!</p>
<h3>Bomvolle schappen</h3>
<p>Ook bij de Appie ben je niet meer veilig voor alle december-pret. Daar liggen de schappen bomvol Sinterklaassnoepgoed. Er zijn zelfs al mensen die het hebben over wat ze dit jaar met kerst gaan doen. Waarom nu al?</p>
<h3>Mutsen en handschoenen</h3>
<p>Ook online winkels barsten weer uit hun voegen van de grofgebreide truien, warme winterruitjes en dikke donsjassen. Mutsen, sjaals en handschoenen worden intussen weer van zolder gehaald, tuinen worden winterklaar gemaakt en interieurs aangepast.</p>
<h3>Best knus</h3>
<p>Terwijl iedereen druk is met zichzelf winterklaar te maken, heb ook ik mijn oversized trui van zolder gehaald. Na een lange schooldag lig ik op de bank onder een dikke wollen deken met een hete mok thee tussen mijn twee onderkoelde handen. Best knus eigenlijk. Zou ik dan stiekem toch ook in de wolken zijn van de winter?</p>  
