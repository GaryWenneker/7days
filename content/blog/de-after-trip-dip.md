---
id: 25edb7abb5154efeb07d8e7f4e4966f0
type: post
layout: post
title: "De After-trip-dip"
permalink: /blog/de-after-trip-dip/
date: 2022-05-11T19:16:41.067Z
author: 7biA1WiYB
excerpt: "Met vermoeide ogen, een slaaptekort en een raar gevoel kijk ik mijn kamer rond. Mijn ogen vallen op de volle koffer naast mijn deur. Ik heb zó geen zin om dat ding zware ding uit te pakken. Eigenlijk heb ik nergens zin in. Ik denk dat ik last heb van een ATD: een After-trip-dip.  "
seo:
  description: "De After-trip-dip"
  title: "De After-trip-dip"
---
Met vermoeide ogen, een slaaptekort en een raar gevoel kijk ik mijn kamer rond. Mijn ogen vallen op de volle koffer naast mijn deur. Ik heb zó geen zin om dat ding zware ding uit te pakken. Eigenlijk heb ik nergens zin in. Ik denk dat ik last heb van een ATD: een After-trip-dip.  

    <p>Op vakantie gaan is iets wat ik kan rekenen tot mijn favorieten. Maandenlang kan ik uitkijken naar een weekendje weg, een stedentripje of een lange rondreis. Zelfs het treffen van de voorbereiden, het inpakken van mijn koffer en het smeren van broodjes voor in de auto vind ik leuk. Bij thuiskomst onthaald worden door familie en vrienden is ook altijd fijn en vervolgens in mijn eigen bed slapen is natuurlijk nooit verkeerd. Alles is goed, totdat ik de volgende ochtend wakker word. Dan staat de After-trip-dip op mij te wachten. <br><br><strong>Vastklampen</strong><br>Met de gedachte dat ik gister nog verse broodjes bij het ontbijt had in een vreemd land, ga ik 's ochtends naar beneden om te ontbijten. Natuurlijk gaat mijn trouwe vriend, de After-trip-dip met mij mee. Oud brood met Nederlandse kaas is de optie. Ik mis de croissantjes en versgebakken broodjes van de bakker op de camping.</p>
<p>Om nog een beetje aan het vakantiegevoel vast te houden, smeer ik me in met zonnebrandcrème en zet ik mijn zonnebril op mijn neus. Ik zie dat de After-trip-dip me achter mijn rug om uitlacht, want dat vakantiegevoel is toch aan het verdwijnen. <br><br><strong>Herbeleven </strong><br>In plaats van me vast te klampen aan dat vakantiegevoel besluit ik iets anders te proberen. Met de After-trip-dip aan mijn zijde bekijk ik de honderden gemaakte foto's van de vakantie terug. En nog een keer, en nog een keer. Ik bel al mijn vrienden en vertel ze over de dingen die ik op vakantie heb beleefd. Mijn moeder heeft al duizend keer het verhaal moeten aanhoren van die ene vogel en wanneer ik fiets zeg, kapt mijn vader mijn verhaal al af. 'Dat heb je al verteld', krijg ik dan naar mijn hoofd geslingerd. <br><br>Teleurgesteld druip ik af naar mijn kamer, met de ATD die mij op de voet volgt. Zuchtend kijk ik nog een keer naar de koffer die inmiddels naar de hoek van mijn kamer is verplaatst. Langzaam begin ik uit te pakken. De After-trip-dip heeft gewonnen.  </p>  
