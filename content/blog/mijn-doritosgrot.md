---
id: 04e5eaf8d26c457da4698ad7fea001c8
type: post
layout: post
title: "Mijn Doritosgrot"
permalink: /blog/mijn-doritosgrot/
date: 2022-05-11T19:16:41.067Z
author: 7biA1WiYB
excerpt: "Mijn moeder besloot afgelopen maart uit pure wanhoop om een keer iets anders dan aardappelen, broccoli en kip te koken. Op een donderdag toverde ze een mysterieus Mexicaans prutje op tafel, met een zak Doritos en een schaaltje guacamole ernaast. Dit ‘andere gerecht’ bracht onverwachts de lekkerste ontdekking van 2015 met zich mee…  "
seo:
  description: "Mijn Doritosgrot"
  title: "Mijn Doritosgrot"
---
Mijn moeder besloot afgelopen maart uit pure wanhoop om een keer iets anders dan aardappelen, broccoli en kip te koken. Op een donderdag toverde ze een mysterieus Mexicaans prutje op tafel, met een zak Doritos en een schaaltje guacamole ernaast. Dit ‘andere gerecht’ bracht onverwachts de lekkerste ontdekking van 2015 met zich mee…  

    <p>Ik kijk paniekerig naar mijn moeder terwijl ik plaatsneem achter de gedekte tafel. Dat roodgroene prutje kan ik vast niet door mijn keel krijgen (ook niet wanneer mijn ouders doen alsof het een vliegtuigje is), dus schuif ik de zak Doritos alvast naar me toe.</p>
<p>Van jongs af aan vind ik Doritos niet lekker, dus het is vanzelfsprekend dat ik er nooit één nam.</p>
<p><strong>Blubberig prutje</strong><br>Toch ruik ik in de zak en tot mijn verbazing ruikt het eigenlijk niet eens zo verkeerd. Met een knorrende maag kijk ik van het blubberige prutje naar de zak chips en weer terug. En dan ineens borrelt er een oerkracht in me op en grijp ik één chipje uit de zak. Vanaf dat moment ben ik verkocht. Ik eet de hele zak leeg, nog voor mijn ouders überhaupt doorhebben dat ik aan tafel ben gaan zitten.</p>
<p>Daarna vraag ik mijn moeder zo’n vijf keer per dag of ze ’s avonds weer ‘dat andere gerecht’ wil koken. Dat doet ze, en ik eet de zak Doritos binnen twee minuten leeg. Wanneer we plotseling op een onschuldige donderdag niet ‘dat andere gerecht’ eten, maar onze oude vertrouwde aardappelen, smeek ik mijn ouders of er óók Doritos bij mogen.</p>
<p><strong>ZO VEEL SMAKEN!</strong><br>Een week na mijn Doritos-ontdekking moet ik in de vroege ochtend brood gaan kopen. Ik ga naar de supermarkt en plotseling waan ik me in een walhalla van Doritos-zakken. ZO VEEL SMAKEN! Ik zak door mijn knieën en bekijk kwijlend alle variaties. Uiteindelijk koop ik van alle soorten meerdere zakken en bouw ik op zolder een Doritos-grot.</p>
<p>De rest van het jaar spendeer ik hier heel wat uren om ongestoord deze knapperige driehoekjes te verorberen. En ‘dat andere gerecht’? Dat eten we nooit meer.</p>
<p><em>Meer blogs van Lucas (16) lezen? Zijn archief vind je <a href="https://7dagen.netlify.app/users/lucas-versteeg">hier</a>.</em></p>  
