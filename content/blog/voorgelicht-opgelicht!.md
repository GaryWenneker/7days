---
id: cd7c046846d1412ca7ce2955b9e4fe8f
type: post
layout: post
title: "Voorgelicht? Opgelicht!"
permalink: /blog/voorgelicht-opgelicht!/
date: 2022-05-11T19:16:41.067Z
author: 7biA1WiYB
excerpt: "‘Sommige hetero’s vinden homoseks vies. Vind jij als homo heteroseks dan ook vies?’ vroeg ik laatst aan mijn maatje Willem. ‘Niet echt’, reageerde hij. ‘Ik denk omdat je daar gewoon mee wordt opgevoed.’ Is het niet krom dat scholen ons volop voorlichten over heteroseks, terwijl homoseks bijna helemaal verzwegen wordt?  "
seo:
  description: "Voorgelicht? Opgelicht!"
  title: "Voorgelicht? Opgelicht!"
---
‘Sommige hetero’s vinden homoseks vies. Vind jij als homo heteroseks dan ook vies?’ vroeg ik laatst aan mijn maatje Willem. ‘Niet echt’, reageerde hij. ‘Ik denk omdat je daar gewoon mee wordt opgevoed.’ Is het niet krom dat scholen ons volop voorlichten over heteroseks, terwijl homoseks bijna helemaal verzwegen wordt?  

    <p>Ik kreeg in de derde klas seksuele voorlichting van mijn 61-jarige biologiedocente. Ik hoef je niet te vertellen hoe ontzettend léuk dat was. Toch kwam volgens mij niet alles aan bod. En in de bibliotheek rept maar één van de tien boeken over niet-hetero’s: ‘Als je homoseksueel bent, weet je van jezelf wat je fijn vindt en waarschijnlijk vindt je partner dat ook fijn.’ Maar volgens Willem is dat lang niet altijd waar.</p>
<p><strong>Fakking gay</strong><br>Vorig jaar keken we bij Engels de film <em>The Normal Heart</em>, van dezelfde producent als <em>Game of Thrones</em>. Een film over hoe verschrikkelijk homo’s werden behandeld toen aids uitbrak. De enige film sinds Bambi die me liet huilen. Hij bevat twee of drie homoseksscènes, maar die zijn qua naaktheid nog onder het niveau van de gemiddelde videoclip van tegenwoordig.</p>
<p>Was het heteroseks geweest, dan had niemand het gesprek met zijn buurman of buurvrouw over hoe afgelopen weekend was, onderbroken om er iets over te zeggen. Maar nu klaagden zelfs de stoerste jongens met hun handen tegen hun oren en dichtgeknepen ogen dat deze film ‘echt zo fakking gay’ was. </p>
<p><strong>Beter niet bij biologie</strong><br>Een docente vertelde me: ‘Eerlijk gezegd heb ik te weinig kennis over niet-heteroseks, collega’s misschien ook. Dat kan een reden zijn waarom het niet besproken wordt.’ Bovendien is het op mijn school maar één van de vele biologiehoofdstukken. </p>
<p>Misschien zou seksuele voorlichting buiten biologie om moeten worden behandeld, zodat er echt op in gegaan kan worden. Met iets meer aandacht voor niet-hetero’s. Zodat Willem en ik voortaan ook onverstoorbaar over ons weekend kunnen praten.</p>
<p><em>Wil je meer blogs lezen van <a href="https://original.sevendays.nl/users/cas-visser">Cas</a> (17)? Laatst schreef hij ook al <a href="https://original.sevendays.nl/blog/het-drama-dat-samenwerken-heet">Het drama dat samenwerken heet</a> en <a href="https://original.sevendays.nl/blog/applemoes">Applemoes</a>.</em></p>  
