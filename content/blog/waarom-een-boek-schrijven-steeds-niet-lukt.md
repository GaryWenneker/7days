---
id: 2164ec7f8add4cfab01379537324fd52
type: post
layout: post
title: "Waarom een boek schrijven steeds niet lukt"
permalink: /blog/waarom-een-boek-schrijven-steeds-niet-lukt/
date: 2022-05-11T19:16:41.067Z
author: 7biA1WiYB
excerpt: "Mijn vingers zijn opgewarmd. Op mijn bureau staat een glas sinas, net zo bruisend als mijn energieniveau. Door het raam waait een frisse wind, en er klinkt rustige instrumentale muziek. Vol goede moed open ik een Word-document. Dit wordt ‘m: In dit document ga ik mijn boek schrijven.  "
seo:
  description: "Waarom een boek schrijven steeds niet lukt"
  title: "Waarom een boek schrijven steeds niet lukt"
---
Mijn vingers zijn opgewarmd. Op mijn bureau staat een glas sinas, net zo bruisend als mijn energieniveau. Door het raam waait een frisse wind, en er klinkt rustige instrumentale muziek. Vol goede moed open ik een Word-document. Dit wordt ‘m: In dit document ga ik mijn boek schrijven.  

    <p>De energie waarmee ik begon, verdwijnt bijna net zo snel als de prik uit mijn sinas. Het verhaal begon zo spannend, ik had zoveel ideeën en leuke personages bedacht, maar nu loop ik vast. Na vijf A4’tjes… En mijn boek moet toch echt minimaal 150 bladzijdes zijn, vrees ik.</p>
<h3><strong>Onbewoond eiland, wereldreis zonder zich of ontvoerde baby</strong></h3>
<p>Sinds ik klein ben wil ik al een boek schrijven. Niet om een wereldprobleem aan te kaarten of de aarde te redden, maar gewoon om mensen te vermaken met een sterk, spannend en grappig verhaal. Een verhaal over een jongen op een onbewoond eiland, een blind meisje dat een wereldreis maakt of een groepje vrienden die per ongeluk een baby ontvoeren. Ideeën zat. Alleen het uitwerken ervan wil maar niet lukken.</p>
<h3><strong>HELP! Een writer’s block</strong></h3>
<p>Als ik eenmaal op het punt ben beland dat ik niet verder kom, lijkt het alsof al mijn creativiteit uit mij wordt gezogen. De grote lijnen van het boek heb ik in mijn hoofd, maar hoe ga ik om met tijdssprongen? Waar moeten gesprekken over gaan en hoe rek ik tijd tot de climax? Ik sluit mijn document af en stop ‘m in het mapje <em>story’s</em>, samen met alle andere vergeten verhalen…</p>
<h3><strong>Oude koeien uit de sloot </strong></h3>
<p>Ik scrol het mapje <em>story’s</em> door en vind wat beginnetjes van ‘boeken’ van drie jaar geleden. Met het glas sinas in mijn rechterhand lees ik de verhalen geïnteresseerd door. Oude koeien uit de sloot halen is zo gek nog niet. Vol motivatie begin ik verder te typen, waarna ik zoals ik stiekem al een beetje had verwacht, na vijf bladzijdes wéér <em>out of inspiration</em> ben. Maar hey, ik ben wel weer een stukje verder gekomen dan de vorige keer. Als ik met deze tactiek doorga heb ik misschien net één boek af voordat ik word afgevoerd naar het bejaardentehuis. Nou ja. Dat is toch één boek!</p>  
