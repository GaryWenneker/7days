---
id: 091255acc42249b9a4806b1a504414d9
type: post
layout: post
title: "Gun je huisdier ook eens wat vrijheid"
permalink: /blog/gun-je-huisdier-ook-eens-wat-vrijheid/
date: 2022-05-11T19:16:41.067Z
author: 7biA1WiYB
excerpt: "We waren rustig aan het eten, toen mijn moeder opeens een verhaal begon over een hond die ze had uitgelaten. 'Hij wurmde zich zo los uit zijn tuigje met het idee: jeej, vrijheid!' M'n moeder vertelde dat de hond lekker in het gras ging spelen en niet op commando terugkwam. 'Honden moeten gewoon naar je luisteren', besloot ze. Is dat niet een raar idee?  "
seo:
  description: "Gun je huisdier ook eens wat vrijheid"
  title: "Gun je huisdier ook eens wat vrijheid"
---
We waren rustig aan het eten, toen mijn moeder opeens een verhaal begon over een hond die ze had uitgelaten. 'Hij wurmde zich zo los uit zijn tuigje met het idee: jeej, vrijheid!' M'n moeder vertelde dat de hond lekker in het gras ging spelen en niet op commando terugkwam. 'Honden moeten gewoon naar je luisteren', besloot ze. Is dat niet een raar idee?  

    <p>Stel je eens voor dat jíj die hond bent. Je wordt uitgelaten aan zo’n stom touw, maar je wilt vrij zijn, kunnen rennen. Het lukt je om je los te wurmen en je rent. Je ziet een andere hond waarmee je lekker gaat spelen in het gras. En voor je het weet hang je weer aan dat touwtje. Wees eerlijk: jij wilt toch ook gewoon liever je eigen gang gaan?</p>
<h3>Meer doen voor je huisdier</h3>
<p>Eigenlijk vind ik dat je je huisdier zoveel mogelijk vrijheid moet geven. Natuurlijk: je hebt wel de verantwoordelijkheid over het beest - net zoals jouw ouders over jou - maar jij kunt zeker wel wat meer doen voor je huisdier, toch? Natuurlijk zit jij ook wel vijf dagen in de week opgesloten, maar dat is toch nét wat anders.</p>
<h3><strong>Blije koeien na de winter</strong></h3>
<p>Eigenlijk moeten alle dieren gewoon volledige vrijheid krijgen, want het is helemaal niks om opgesloten te zitten. Ze hebben misschien dan wel geen manieren, maar het zijn geen misdadigers. Alle diersoorten zijn ooit wel eens wild geweest, dus kunnen ze prima overleven. Daarnaast zijn dieren ook veel blijer als ze vrij en buiten zijn. Denk maar eens aan de beelden van die boerderijdieren die na de winter weer naar buiten gaan. Ze springen door het weiland!</p>
<p>Waar wacht je nu nog op? Open de kooi van je viervoeter, tweevoeter of vleugelaar en geef hem/haar vrijheid! Zorg er alleen wel voor dat je huisdier kan overleven als je hem/haar vrijlaat. Want als je huisdier uiteindelijk in een asiel belandt in een nóg kleiner hok, da's ook weer niet de bedoeling. </p>
<p><em>Meer blogs lezen van Thijs (15)? Laatst schreef hij ook <a href="https://7dagen.netlify.app/blog/7-majestueuze-minecraft-bouwwerken">7 majestueuze Minecraft-bouwwerken</a> en <a href="https://7dagen.netlify.app/blog/waarom-scouting-m%C3%A9%C3%A9r-dan-losse-eindjes-aan-elkaar-knopen">Waarom scouting méér is dan losse eindjes aan elkaar knopen</a>. </em></p>  
