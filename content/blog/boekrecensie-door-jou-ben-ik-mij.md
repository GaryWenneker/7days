---
id: 61dcfbb1d7494c7a97ec84e67fa20b5e
type: post
layout: post
title: "Boekrecensie: Door jou ben ik mij"
permalink: /blog/boekrecensie-door-jou-ben-ik-mij/
date: 2022-05-11T19:16:41.067Z
author: 7biA1WiYB
excerpt: "Dit keer geen gewoon blog, maaar een boekrecensie. Laatst las ik namelijk Door jou ben ik mij. Dit boek vindt ik zo de moeite waard dat ik er meer over wil vertellen. Als je houdt van Love Simon is zeker een aanrader.   "
seo:
  description: "Boekrecensie: Door jou ben ik mij"
  title: "Boekrecensie: Door jou ben ik mij"
---
Dit keer geen gewoon blog, maaar een boekrecensie. Laatst las ik namelijk Door jou ben ik mij. Dit boek vindt ik zo de moeite waard dat ik er meer over wil vertellen. Als je houdt van Love Simon is zeker een aanrader.   

    <p><em>Door jou ben ik</em> mij is een eigentijds liefdesverhaal met een hoofdpersonage dat niet heel standaard is. Jonathan (Jona) valt op jongens én is christelijk. Bij een voetbalwedstrijd ontmoet hij de charismatische Marokkaanse Marouan die zelf niet gelovig is. De jongens raken bevriend, maar langzaam wordt duidelijk dat ze meer voor elkaar voelen dan bij een gewone vriendschap. Jona worstelt met zijn geaardheid en twijfelt of dit wel kan van zijn geloof. En zullen zijn ouders hem wel accepteren? Stapje voor stapje lukt het hem zichzelf meer aan de buitenwereld te laten zien, maar dit gaat niet zonder slag of stoot... </p>
<h3>Gay en gelovig </h3>
<p>Bij christenen ligt homoseksualiteit vaak nog gevoelig. Zo kunnen homostellen in veel kerken nog niet trouwen. Ik vind het belangrijk dat hier verandering in komt en dat christelijke LHBT'ers mogen zijn wie ze zijn. In dit boek worden de struggles die een jongen in deze situatie doormaakt sterk beschreven en worden goede argumenten gegeven waarom gay en gelovig-zijn prima samengaan. </p>
<p>Het is fijn dat het verhaal lang niet alleen maar over homoseksualiteit gaat. Er komen ook allerlei kleine verhaallijnen in voor. Voetballiefhebbers vinden het vast niet erg dat het best een aantal keer over voetbal gaat in het boek .Iets wat het ook leuk maakt voor bijvoorbeeld jongens die normaal niet zo  van lezen, maar wel van voetbal houden. Al komt de kwestie van homofobie in de voetbalwereld niet echt naar voren. Verder gaat het vaak over cultuurverschillen. Je krijgt niet alleen Jona’s leven mee, maar ook Marouans leven komt aan bod, bijvoorbeeld als het gaat over de Marokkaanse keuken. Deze cultuurverschillen leveren goede inzichten en interessante conversaties op. Jona en Marouan leren veel van elkaars leven. </p>
<h3>Love Simon</h3>
<p>Een complex maar onwijs mooi liefdesverhaal in de stijl van bestseller <em>Love Simon,</em> zo zou ik <em>Door Jou Ben Ik Mij </em>omschrijven. In de 352 bladzijdes lees je een mooi verhaal over het leven van Jona. Met een lach en een traan leef je mee met al zijn belevenissen. Je maakt alles mee: van zijn coming-out tot zijn eerste zoen. Een eerlijk en puur verhaal, dat aangeeft dat deze jongen niets liever wil dan gelukkig zijn met de persoon van wie hij houdt. Willen we dat niet allemaal?</p>  
