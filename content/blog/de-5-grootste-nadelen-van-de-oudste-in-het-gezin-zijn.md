---
id: a15a90788d8c41e39bdc8d5078aebe07
type: post
layout: post
title: "De 5 grootste nadelen van de oudste in het gezin zijn"
permalink: /blog/de-5-grootste-nadelen-van-de-oudste-in-het-gezin-zijn/
date: 2022-05-11T19:16:41.067Z
author: 7biA1WiYB
excerpt: "De oudste in het gezin zijn, heeft zo zijn voor- en nadelen. Je hebt volgens wetenschappers een grotere kans op een succesvolle toekomst, maar door moederliefs ‘onervaren’ baarmoeder ook meer kans op overgewicht. Om nog maar te zwijgen over deze vijf grootste minpunten:  "
seo:
  description: "De 5 grootste nadelen van de oudste in het gezin zijn"
  title: "De 5 grootste nadelen van de oudste in het gezin zijn"
---
De oudste in het gezin zijn, heeft zo zijn voor- en nadelen. Je hebt volgens wetenschappers een grotere kans op een succesvolle toekomst, maar door moederliefs ‘onervaren’ baarmoeder ook meer kans op overgewicht. Om nog maar te zwijgen over deze vijf grootste minpunten:  

    <h3>1. Altijd het goede voorbeeld geven</h3>
<p>‘Schoenen uit! Korstjes opeten! Geen vieze woorden gebruiken!’ Jarenlang hoort Het Oudste Kind hoe het een waardig voorbeeld moet zijn voor de jongere broer/ zus, die luid smakkend overal mee wegkomt.</p>
<h3>2. Verplicht gratis babysitten</h3>
<p>Pa en ma een avondje uit en vergeten een oppas te regelen? Geen probleem! Het Oudste Kind speelt in ruil voor een halfuurtje computertijd gratis voor tienermoeder/-vader en voert de rest van de avond appelmoes met Pino op de achtergrond.</p>
<h3>3. Harder je best doen</h3>
<p>Maandenlang spaarde Het Oudste Kind al zijn heitje-voor-een-karweitje-heitjes bij elkaar voor die Nintendo DS, die het pas mocht kopen op z’n tiende (voor die tijd zou-ie vast vallen/besmeurd raken met pindakaas). Jongste daarentegen kreeg (!) ’m op z’n zevende omdat Het Oudste Kind al bewezen had er goed mee om te kunnen gaan.</p>
<h3>4. Schattig zijn is verleden tijd</h3>
<p>Op straat voelt iedereen zich aangetrokken tot het jongere familielid. ‘Och wat een schatje! Hoe oud is hij/ zij nu?’ Duizenden vragen worden op Het Oudste Kind afgevuurd, maar naar de antwoorden wordt niet geluisterd. De vraagstellers zijn te druk bezig met het in de appelwangen knijpen van Het Schatje, terwijl Het Oudste Kind er beteuterd bij staat.</p>
<h3>5. Hij/zij mag even lang opblijven</h3>
<p>Het Oudste Kind is nooit lang trots op z’n latere bedtijd. Broertje/zusje mag immers net zo lang opblijven omdat dat toch wat gezelliger is. Het speciale tv-kijk-momentje met de volwassenen duurt dus minder lang dan verwacht. En ach, stiekem is het best gezellig met die kleine. Maar dat toegeven? Nooit!</p>
<p><em>Meer lezen van <a href="https://7dagen.netlify.app/users/sophia-van-lil">Sophia </a>(15)? Eerder schreef ze ook al <a href="https://7dagen.netlify.app/blog/vakantieverpesters">Vakantieverpesters </a>en <a href="https://7dagen.netlify.app/blog/de-25-grootste-kleine-teleurstellingen-het-dagelijks-leven">De 25 grootste kleine teleurstellingen in het dagelijks leven.</a></em></p>  
