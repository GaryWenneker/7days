---
id: ca8abd75150147aa8619b24f46ea39c8
type: post
layout: post
title: "7 tips voor een fantastisch feestje"
permalink: /blog/7-tips-voor-een-fantastisch-feestje/
date: 2022-05-11T19:16:41.067Z
author: 7biA1WiYB
excerpt: "Bijna jarig? Geslaagd voor je eindexamen of heb je je cavia een nieuw trucje geleerd? Reden voor een feestje! Want feestjes zijn leuk. Als je ze goed organiseert tenminste. Daarom de zeven belangrijkste en moeilijkste vragen over het organiseren van een fantastische fuif.   "
seo:
  description: "7 tips voor een fantastisch feestje"
  title: "7 tips voor een fantastisch feestje"
---
Bijna jarig? Geslaagd voor je eindexamen of heb je je cavia een nieuw trucje geleerd? Reden voor een feestje! Want feestjes zijn leuk. Als je ze goed organiseert tenminste. Daarom de zeven belangrijkste en moeilijkste vragen over het organiseren van een fantastische fuif.   

    <p><strong>1. Wanneer moet je je feest vieren?</strong><br>Dat hangt deels af van de plek. Als je een tuinfeest met barbecue wilt houden, zou ik dat zelf niet zo snel in de winter doen, maar het is natuurlijk jouw feestje (letterlijk). Je hoeft je partijtje niet per se te houden op de dag dat de vlag daadwerkelijk uit mag.</p>
<p>Kies een leuk moment, ver uit de buurt van proefwerkweken en vergeet niet om op tijd het KNMI te bellen voor wat mooi weer. </p>
<p><strong>2. Wie nodig je uit?</strong><br>De een nodigt de vrienden van zijn vrienden en ook hun vrienden uit, terwijl de ander alleen zijn twee BFF's vraagt. Het grappige is: het maakt helemaal niet zo veel uit wie je uitnodigt. Je vrienden komen toch wel. En de mensen die je niet leuk vindt, blijven toch wel weg.</p>
<p>Ik zou zeggen: nodig gewoon de mensen uit die je het meest mag en dan komt het allemaal wel goed. </p>
<p><strong>3. Maar ik heb twee verschillende vriendengroepen en ze mogen elkaar niet! </strong><br>Oké, dan heb je twee opties: a) je zegt tegen je verschillende vriendengroepen dat ze zich niet zo moeten aanstellen. En dat het jouw verjaardag is en dat het grootste cadeau dat ze je kunnen geven, is dat ze aardig tegen elkaar doen. Of b) je geeft twee feestjes. </p>
<p><strong>4. Wat haal je in huis?</strong><br>Ik denk dat je zelf wel kunt uitrekenen hoeveel chips en cola je in huis moet halen. En aangezien de meesten van jullie nog geen achttien zijn, koop je natuurlijk geen alcohol. Dat is illegaal. Foei! Als je het per se wilt, vraag je je ouders of iemand anders van boven de achttien om dat te doen. Wat precies, hangt af van hoeveel ervaring jij en je matties hebben met drank <a href="https://original.sevendays.nl/drankendrugs">(en drugs, en drank, en drugs</a>). </p>
<p>Hebben jullie nog niet zo veel ervaring met alcohol, dan kun je je afvragen of bij jou thuis wel de beste plek is om daarmee te beginnen. Ik bedoel: die kotsgeur van je vrienden krijg je maar lastig uit jullie vloerkleed en zo. Als jullie al wel veel ervaring hebben met drank, heb je mijn advies helemaal niet nodig, grapjas. </p>
<p>(Ik wil trouwens absoluut niet zeggen dat je per se alcohol nodig hebt voor een leuk feestje! Feestjes zonder drank zijn net zo leuk als die met alcohol, echt waar. Je moet het, net als alle andere dingen, drinken omdat je daar zelf zin in hebt. En niet omdat het moet van je vrienden of van een blogger van <em>7Days </em>of zo.)</p>
<p><div class="media media-element-container media-default"><div id="file-17172" class="file file-image file-image-jpeg">

        
  
  <div class="content">
    <img alt="Verjaardagstaart met kaarsjes" height="566" width="850" class="media-element file-default" data-delta="1" src="https://original.sevendays.nl/sites/default/files/Foto%202_0.jpg">  </div>

  
</div>
</div>
<p><strong>5. Hoe houd je iedereen tevreden?</strong><strong> </strong><br>Niet. Er zullen altijd feestgangers zijn die klagen, want zo zijn mensen nou eenmaal. Een betere vraag is dan ook: wat doe je met klagers? Je kunt ze natuurlijk gelijk gaan uitschelden en je huis uit schoppen, maar ik betwijfel of het daar echt gezelliger van wordt. </p>
<p>Wat een stuk beter werkt, is de klagende mensen even aanhoren, begripvol knikken en ze vervolgens een nieuw drankje in hun hand drukken (liefst eentje zonder tapijt-kots-gevaar). Met een beetje geluk zijn ze dan weer even stil. En anders kun je ze altijd nog opsluiten in de bezemkast. </p>
<p><strong>6. Wat doe je als iemand een glaasje te veel op heeft?</strong><br>Sommige jongeren weten niet zo goed wanneer ze moeten stoppen met drinken en dan raken ze aangeschoten of nog erger: dronken. Een voordeel aan mensen die dronken zijn: hun geheugen is niet zo goed, dus als je ze bij de klagende mensen opsluit in de bezemkast weten ze daar de volgende ochtend toch niks meer van.</p>
<p>Het is echter beter om ze even ergens rustig te laten zitten waar ze niet zo veel schade kunnen aanrichten en veel water te laten drinken. En het belangrijkste advies is: zorg dat je zelf niet te diep in het glaasje kijkt....</p>
<p><strong>7. Hoe krijg je iedereen weer weg?</strong><br>Op een gegeven moment, als je alle klagers en dronkenlappen zat bent, en je moeder vraagt wat al die mensen in de bezemkast doen, is het tijd dat al je kameraden weer naar huis gaan. Niet iedereen heeft hier altijd zin in. De snelste manier om toch iedereen weg te krijgen, is een heel awkward situatie creëren. Je kunt bijvoorbeeld samen met je ouders op sokken met sandalen spontaan midden in de kamer de klompendans gaan doen. Ik weet zeker dat al je gasten zich dan heel snel uit de voeten maken! Minpuntje: de maandag erna zou je best wat rare blikken kunnen krijgen op school...</p>
<p><strong>Bonustip:</strong><br>Zo, nu weet je alles wat je weten moet. Maar eigenlijk is een feestje organiseren alleen maar hopeloos vermoeiend. Je moet van alles regelen en als er iets fout gaat, is het jouw schuld. Daarom geef ik je nog één laatste tip: ga gewoon naar het feestje van iemand anders. </p>  
