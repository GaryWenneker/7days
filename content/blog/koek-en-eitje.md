---
id: dc77b6e09cf1486bb78c99f43c6355bd
type: post
layout: post
title: "Koek en eitje"
permalink: /blog/koek-en-eitje/
date: 2022-05-11T19:16:41.067Z
author: 7biA1WiYB
excerpt: "Sommige dingen kunnen gewoon niet samen. Zo eet je geen komkommer met chocopasta en is sambal in je yoghurt ook not done, daar kunnen we het wel over eens zijn. Maar soms heb ik van die momenten dat ik ril door dingen die niet kloppen als een bus. Ik zie de hele dag spoken op de weg en het duurt eindeloos voor ik weet waar dat gevoel vandaan komt.   "
seo:
  description: "Koek en eitje"
  title: "Koek en eitje"
---
Sommige dingen kunnen gewoon niet samen. Zo eet je geen komkommer met chocopasta en is sambal in je yoghurt ook not done, daar kunnen we het wel over eens zijn. Maar soms heb ik van die momenten dat ik ril door dingen die niet kloppen als een bus. Ik zie de hele dag spoken op de weg en het duurt eindeloos voor ik weet waar dat gevoel vandaan komt.   

    <p>Het gevoel is te vergelijken met het gevoel dat je krijgt wanneer twee puzzelstukjes net niet in elkaar passen. De heldere, blauwe lucht in een landschapspuzzel lijkt misschien koek en eitje, maar dat is het vaak niet. Een dag met het gevoel waardoor ik ga rillen is als een hele grote puzzel met allemaal niet-passende stukjes. </p>
<p><strong>Zere been uit bed</strong><br>Het nare gevoel van zo’n dag begint al ‘s morgens vroeg, als ik met mijn zere been uit bed stap. Ik kom erachter dat mijn fiets, die ik gisteravond aan mijn broer heb uitgeleend, een lekke band heeft. Ik schiet door het lint, dat zal hem duur kosten! Eenmaal op school zuig ik alle antwoorden van mijn ongemaakte huiswerk uit mijn mouw en rillend door het nare gevoel vergeet ik mijn aantekeningen op te noteren. </p>
<p>Wanneer mijn vriendin opgetelefoneerd wordt om te horen dat het huwelijk tussen haar oom en tante op de kliffen is gestrand, staat het water ons nader aan de lippen. Als ik na deze vermoeiende dag thuiskom, lucht ik mijn ei bij mijn moeder en probeer ik het beste van de avond te maken.</p>
<p><strong>Liever moe dan lui</strong><br>En als ik liever moe dan lui rillend in mijn bedje ben beland, denk ik nog eens na over dat gevoel van deze dag. Ik wéét dat er iets niet klopt, maar ik kan niet plaatsen wat. Als ik bijna in slaap val, hoor ik ineens de stem van mijn docent Nederlands in mijn achterhoofd. Een verhaspeling van twee woorden of uitdrukkingen, waardoor er een verkeerd woord of verkeerde uitdrukking ontstaat. En dan komt de aap boven water: ik ril van contaminaties. </p>  
