---
id: 6229b7e93cc64e3a8fbb895f7de156b5
type: post
layout: post
title: "De 5 voordelen van gescheiden ouders hebben"
permalink: /blog/de-5-voordelen-van-gescheiden-ouders-hebben/
date: 2022-05-11T19:16:41.067Z
author: 7biA1WiYB
excerpt: "Mijn ouders zijn gescheiden en nee, het niet altijd een pretje om met al je spullen te moeten sjouwen en alles twee keer te moeten vertellen. Maar het is niet altijd kommer en kwel. Gescheiden ouders hebben, heeft ook een paar voordelen.  "
seo:
  description: "De 5 voordelen van gescheiden ouders hebben"
  title: "De 5 voordelen van gescheiden ouders hebben"
---
Mijn ouders zijn gescheiden en nee, het niet altijd een pretje om met al je spullen te moeten sjouwen en alles twee keer te moeten vertellen. Maar het is niet altijd kommer en kwel. Gescheiden ouders hebben, heeft ook een paar voordelen.  

    <h3>1. Je hebt gelukkigere ouders</h3>
<p>De scheiding zelf vond ik verschrikkelijk. Maar een tijdje na de scheiding zie je dat je ouders gelukkiger zijn, omdat ze zelf door hun huwelijk niet meer gelukkig waren. Ze zijn immers niet voor niets gescheiden.</p>
<h3>2. Wat bij de één niet mag, mag bij de ander wel</h3>
<p>Doordat je ouders in verschillende huizen wonen, gelden in beide huizen andere regels. Zo wil mijn moeder absoluut geen huisdieren, maar lopen er bij mijn vader ondertussen een kat en een schildpad rond.</p>
<h3>3. Je krijgt en viert alles dubbel</h3>
<p>Doordat je na de scheiding het privilege kreeg om op twee plekken tegelijk te wonen, betekent dit ook dat alles twee keer moet worden gevierd. Eerder vierden we mijn verjaardag altijd één keer, nu dubbel. Ook kerst wordt eerst uitgebreid met mijn moeders familie gevierd en de volgende dag met mijn vaders familie. Dat betekent twee keer een gigantisch kerstdiner.</p>
<h3>4. Je krijgt een nieuwe kamer</h3>
<p>Een nieuw huis krijgen betekent ook een nieuwe kamer krijgen. Dit is dé kans om je creativiteit los te laten op IKEA-meubels en behang! Kun je eindelijk die o zo leuke stoel in je kamer zetten.</p>
<h3>5. Je krijgt een nieuwe familie  </h3>
<p>De kans is groot dat één van je ouders vroeg of laat een nieuwe vriend of vriendin krijgt. Dat lijkt misschien verschrikkelijk, maar ik heb het geluk dat ik er een <a href="https://7dagen.netlify.app/blog/mijn-puberende-pa">vreselijk leuke bonusmoeder</a> én bonusfamilie bijkreeg. Twee vliegen in één klap!</p>
<p>Al met al blijft gescheiden ouders hebben vervelend. Maar ik kan je wel aanraden om ook altijd de goede kanten ervan in te zien.</p>
<p><i>Meer lezen van Maaike? Laatst schreef ze <a href="/node/9469">De verschrikkelijke aanloop naar kerst</a> en <a href="/node/9378">Verslaafd aan een hels apparaat</a>.</i></p>  
