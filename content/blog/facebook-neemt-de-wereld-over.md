---
id: 3df65bef1d0f45e59a1b79c4abed1e3f
type: post
layout: post
title: "Facebook neemt de wereld over"
permalink: /blog/facebook-neemt-de-wereld-over/
date: 2022-05-11T19:16:41.067Z
author: 7biA1WiYB
excerpt: "Velen streven er naar, maar het lijkt nu één iemand te lukken. Mark Zuckerberg van Facebook neemt de wereld over. Na natuurlijk het megalomane sociale netwerk en de veelal bekritiseerde overname van WhatsApp komt het bedrijf nu met een eigen telefoon-app. En ze zijn niet de enige, tegenwoordig heb je werkelijk waar o-ve-ral apps voor.  "
seo:
  description: "Facebook neemt de wereld over"
  title: "Facebook neemt de wereld over"
---
Velen streven er naar, maar het lijkt nu één iemand te lukken. Mark Zuckerberg van Facebook neemt de wereld over. Na natuurlijk het megalomane sociale netwerk en de veelal bekritiseerde overname van WhatsApp komt het bedrijf nu met een eigen telefoon-app. En ze zijn niet de enige, tegenwoordig heb je werkelijk waar o-ve-ral apps voor.  

    <p>Wat dacht je van energiebedrijven die apps ontwikkelen zodat je van een afstandje alvast de verwarming aan kunt zetten of de lichten kunt dimmen? Straks wordt het heel normaal om via een app het bad te laten vollopen, precies op jouw favoriete temperatuur en vol zodra jij de sleutel in de voordeur steekt. Toch lijkt het me verschrikkelijk. Het is wel handig, daar niet van, maar ik vind het niet chill als Mark en al die andere techbedrijven mee kunnen kijken met wat ik allemaal doe.</p>
<p><strong>Fluffy awesome te gekke hipsterlamp</strong><br>Ze hoeven wat mij betreft niet te weten dat ik elke avond om 22:00 het licht uit doe en dat ik zondagmiddag wel van een lekker warm bad houd. Want wat al die bedrijven willen, is geld verdienen. En dat doen ze door reclames te plaatsen, afgestemd op jouw interesses en activiteiten. Stel je maar eens voor met wat voor een onzin je dan doodgegooid zou worden. 'We zagen net dat jij je IKEA-lamp aanzette, maar wist je al dat deze fluffy awesome te gekke hipsterlamp die maar honderdtien keer duurder is maar liefst 5% zuiniger is?! Kopen die handel!'</p>
<p>Daarnaast is alles wat je met zo'n app aan- en uitzet, aangesloten op internet. Het grote wereldwijde web. En ook al heb je het in het dagelijks leven niet zo door: alles wat op het WWW aangesloten zit, valt te hacken. Zit je net midden in een retespannende film, wordt je tv overgenomen door een man uit India die om je rekeningnummer vraagt. Of schenk je net je kopje thee in, krijg je tien pushmeldingen van supermarkten waar de thee in de aanbieding is.</p>
<p><strong>Petitie</strong><br>Oké oké, dat is allemaal niet heel waarschijnlijk, maar toch ben ik een beetje bang. Bang dat Facebook en soortgelijke bedrijven uiteindelijk de wereld overnemen. Vanuit hun mega-hoofdkwartier in Silicon Valley bepalen ze precies wat voor onzin we moeten kopen, omdat ze steeds meer over ons te weten zullen komen. En dat vind ik het enge. Waar is onze privacy gebleven? </p>
<p>Soms verlang ik terug naar die goede oude tijd waarin je een spelletje in de speelgoedwinkel kocht in plaats van in de App Store. Ik vind dat we op een punt zijn gekomen waarop de ontwikkeling wel zo'n beetje mag stoppen. Ik start binnenkort een petitie in de hoop dat die technerds eindelijk weer eens een beetje gevoel krijgen. Echte mensen, en geen harteloze robots. Ik hoop dat je 'm dan wilt delen... op Facebook.</p>  
