---
id: 0c0b0c33543c45c9854a15129a539a64
type: post
layout: post
title: "Als het ineens heel dichtbij komt"
permalink: /blog/als-het-ineens-heel-dichtbij-komt/
date: 2022-05-11T19:16:41.067Z
author: 7biA1WiYB
excerpt: "Een vrijdagmiddag op de bank. Pling, een NOS-pushbericht. Vaak vind ik het nieuws dat de NOS zo 'ontzettend important' vindt niet zo boeiend, totdat ik zie dat er een steekpartij is geweest op een school vlak bij mijn huis. Best een schok.   "
seo:
  description: "Als het ineens heel dichtbij komt"
  title: "Als het ineens heel dichtbij komt"
---
Een vrijdagmiddag op de bank. Pling, een NOS-pushbericht. Vaak vind ik het nieuws dat de NOS zo 'ontzettend important' vindt niet zo boeiend, totdat ik zie dat er een steekpartij is geweest op een school vlak bij mijn huis. Best een schok.   

    <p>Ik lees het bericht en app een vriend. In het journaal, in de krant en op internet kom je continu dit soort berichten tegen, zonder dat ik er echt bij stilsta. Maar dit maakt ineens wél indruk, omdat het heel dichtbij komt. Als het in België was voorgevallen, had ik er waarschijnlijk veel minder aandacht aan besteed. Is dat niet hypocriet?<br><br><strong>Nederlanders bij betrokken</strong><br>'Ineens komt het dichtbij' is een uitspraak bij elke nationale ramp minstens één keer valt, zoals het Koninginnedagdrama in 2009 (toen een malloot tegen de bus met de koninklijke familie probeerde aan te rijden), de ramp met vlucht MH17 en het ongeluk met de monstertruck.</p>
<p>Elke dag gebeuren er rampen: de oorlog in Syrië en het ebolavirus in Afrika dat steeds meer slachtoffers eist, zijn er maar een paar. De meeste mensen, waaronder ik, houden zich daar niet zo mee bezig. Maar o wee als er Nederlanders betrokken bij zijn, dan gaat ineens iedereen het nieuws volgen en gaan de gesprekken erover. Ik denk niet dat dat hypocriet is, het zit gewoon in de mens zelf.<br><br><strong>Saaie oorlog </strong><br>Als nieuws namelijk 'groots en nieuw' is, willen veel mensen het lezen. Toen er gifgasaanvallen waren in Syrië, was dit dagelijks op het journaal. Tot er niets meer gebeurt, en het 'saai' wordt: de oorlog in Syrië is inmiddels uitzichtloos verklaard door de media. En wat doen we dan? Dan gaan we op zoek naar nieuws dat nog niet 'oud' is en groots en shockerend.</p>
<p>Als zo'n drama zich ook nog eens afspeelt in een land dat ver van ons eigen kikkerlandje ligt, is er een soort emotionele afstand, die maakt dat we het nieuws nog eerder zat zijn. Je kunt het hypocriet noemen, want er storten per jaar wel meer vliegtuigen neer dan alleen die van MH17, maar het zit zo in onze aard.<br><br><strong>Dichterbij </strong><br>Maar 'het zit in onze aard' of niet: nu ik er zo over nadenk, vind ik het best wel erg van mezelf dat ik bijvoorbeeld een <em>high school shooting</em> in Amerika minder erg vind dan de steekpartij vrijdag in Voorburg. Terwijl er daar natuurlijk ook mensen doodgaan, meerdere zelfs, en dat ook pubers zijn. Net als de vijftienjarige jongen in Voorburg. Alleen maar omdat die jongen dichterbij vermoord werd. En het een Nederlander was. Toch best hypocriet.</p>  
