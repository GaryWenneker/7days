---
id: d8f06da409f04f4fbe8d45cc496ab387
type: post
layout: post
title: "150 kilometer lopen..."
permalink: /blog/150-kilometer-lopen/
date: 2022-05-11T19:16:41.067Z
author: 7biA1WiYB
excerpt: "Daar zat ik dan, in het vliegtuig. Te popelen om te landen en te gaan lopen in de bergen. Maar ik zag er ook als een berg tegenop, want wat nou als het té zwaar was? Of ik als enige achterop zou lopen?   "
seo:
  description: "150 kilometer lopen..."
  title: "150 kilometer lopen..."
---
Daar zat ik dan, in het vliegtuig. Te popelen om te landen en te gaan lopen in de bergen. Maar ik zag er ook als een berg tegenop, want wat nou als het té zwaar was? Of ik als enige achterop zou lopen?   

    <p>Afgelopen zomer ben ik voor het eerst met de Rowans (een groep scoutingjongens tussen de zestien en achttien jaar) op expeditie gegaan. Met de andere eerstejaars had ik maandenlang geoefend. Elke zondag liepen we bepakt en bezakt tien kilometer door eigen land. Veel stelde dat niet voor als je je bedenkt dat in Nederland een heuvel van vijftig meter hoog al een berg wordt genoemd.</p>
<h3>​Dag één</h3>
<p>In Slovenië liepen we de eerste dag ook zo’n tien kilometer om er een beetje in te komen voor de dagen daarna. En dat was meteen enorm pittig. We liepen namelijk op asfalt: Nu denk je vast dat asfalt juist fijn is, want het is vlak en loopt lekker snel door. Dat is inderdaad zo, maar je voeten worden erdoor platgedrukt wat ontzettend veel pijn doet. Het is dus eigenlijk de grootste vijand voor een zwaarbepakte hiker.</p>
<h3>​​25 kilo</h3>
<p>Wat had ik dan allemaal in mijn tas zitten? Vooral veel eten en drinken en wat kleding. De kampeerspullen hoef je niet alleen te sjouwen. Die verdeel je tussen je eigen tas en die van je koppelmaatje. Maar alsnog woog mijn tas 25 kilo. Door steeds wat te eten en genoeg water te drinken werd de tas met elke stap lichter maar toch… ik vond de expeditie echt afzien. Naast asfalt kreeg ik ook nog grindpaden voor m’n kiezen die tot wel 30% omhoog liepen. Ook stegen we soms 1200 meter op één dag.</p>
<h3>Schouderklopje</h3>
<p>Maar het zit erop. Ik heb het gehaald en kan nu terugkijken op een geslaagde expeditie. Dat is wel een schouderklopje waard! Al doet die dus nog best een beetje pijn van die zware tas! </p>
<p><em>Thijs is een 16-jarige pannenkoekenfan en een superscout met tien(!) jaar ervaring. Hij sport drie keer per week en knutselt graag, op zijn manier: hij maakt bijvoorbeeld een powerbank in een Fisherman's Friends-blikje, een luchtpistool of een brandende laser. Je kunt deze jongen dus maar beter te vriend houden... </em><a href="https://7dagen.netlify.app/users/thijs-van-reeuwijk"><em>Lees hier meer van zijn blogs</em></a><em>.</em></p>  
