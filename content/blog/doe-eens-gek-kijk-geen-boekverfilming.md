---
id: e58426512547450ca944ad70e3bcfc3d
type: post
layout: post
title: "Doe eens gek, kijk geen boekverfilming"
permalink: /blog/doe-eens-gek-kijk-geen-boekverfilming/
date: 2022-05-11T19:16:41.067Z
author: 7biA1WiYB
excerpt: "Samen met mijn vriendinnen zoek ik een goed boek uit voor school, maar het lijkt alsof ik de enige ben die van plan is het om het boek daadwerkelijk te gaan lezen. Een vriendin grijpt een willekeurig boek zonder naar de titel te kijken. 'Hé, Life of Pi, daar is toch een film van? Dan doe ik die', hoor ik haar zeggen. Ik zucht.  "
seo:
  description: "Doe eens gek, kijk geen boekverfilming"
  title: "Doe eens gek, kijk geen boekverfilming"
---
Samen met mijn vriendinnen zoek ik een goed boek uit voor school, maar het lijkt alsof ik de enige ben die van plan is het om het boek daadwerkelijk te gaan lezen. Een vriendin grijpt een willekeurig boek zonder naar de titel te kijken. 'Hé, Life of Pi, daar is toch een film van? Dan doe ik die', hoor ik haar zeggen. Ik zucht.  

    <p>Door alle boekverfilmingen die er bestaan, komen jongeren niet eens meer aan het lezen toe. Het is verplicht voor school, maar daar kun je prima onderuitkomen. Op bekende websites zoals <em>Scholieren.com </em>staat van bijna elk boek wel een samenvatting. 'Waarom zou je dan het boek nog lezen?', hoor ik klasgenoten lachen. </p>
<h3>Waarom lezen als je kijken kan?</h3>
<p>Bijna elke leerling heeft wel <em>De Aanslag </em>van Harry Mulisch op zijn leeslijst staan. Als ze het boek echt gaan lezen is dat vaak niet omdat ze het boek écht goed vinden, maar puur omdat het een boek is met een redelijk hoog niveau en omdat het bekend is. Er is trouwens ook een film van <em>De Aanslag</em>: een van de redenen om het boek wellicht níet te lezen.</p>
<p><div class="media media-element-container media-default"><div id="file-21645" class="file file-image file-image-jpeg">

        
  
  <div class="content">
    <img height="1365" width="2048" class="media-element file-default" data-delta="1" src="https://original.sevendays.nl/sites/default/files/DE%20AANSLAG.jpg" alt="">  </div>

  
</div>
</div>
<h3>Vergeet je zorgen</h3>
<p>Films of series kijken is een dagelijkse bezigheid. Want naar een beeldscherm kijken kan iedereen, je hoeft je er niet voor in te spannen, je hoeft geen moeite te doen. Je vergeet even je huiswerk, of je vergeet zelfs even dat je nog moet leren voor de zeven toetsen van aankomende week.</p>
<p>Maar terwijl je een boek leest, leest je fantasie met je mee. Je vormt de personages in je hoofd, terwijl een ander dat personage totaal anders kan omschrijven. De schrijvers hebben de lijntjes geschreven en jij mag deze verder inkleuren met behulp van je eigen gedachten. Bij een film is alles al gegeven, terwijl je bij het lezen van een boek als lezer zijnde ook wat te zeggen hebt.</p>
<h3>Houd het vast</h3>
<p>De gedachte ‘ik moet vaker lezen,’ die wij als jongeren wellicht hebben, is niet genoeg. Door alleen die gedachte vast te houden, doe je niets, je zult een boek moeten vasthouden. Want soms vergeten we wie de verhalen van al die geweldige films hebben bedacht. De schrijvers.</p>
<p><div class="media media-element-container media-default"><div id="file-21646" class="file file-image file-image-jpeg">

        
  
  <div class="content">
    <img height="1365" width="2048" class="media-element file-default" data-delta="1" src="https://original.sevendays.nl/sites/default/files/NETFLIX%20BOEKEN_0.jpg" alt="">  </div>

  
</div>
</div>
<p><i>Meer blogs lezen van <a href="https://original.sevendays.nl/users/lotte-rolleman">Lotte Rolleman</a> (17)? Laatst schreef ze ook al <a href="https://original.sevendays.nl/blog/de-scootermeisjes-van-tegenwoordig">De scootermeisjes van tegenwoordig </a>en <a href="https://original.sevendays.nl/blog/de-meest-gestelde-vragen-aan-een-tweeling">De meest gestelde vragen aan een tweeling</a>.</i></p>  
