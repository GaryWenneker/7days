---
id: 69d4aab9c8fe43b699a143804a34e683
type: post
layout: post
title: "Weg met de kou, hoera voor de lente"
permalink: /blog/weg-met-de-kou-hoera-voor-de-lente/
date: 2022-05-11T19:16:41.067Z
author: 7biA1WiYB
excerpt: "Na de donkere wintermaanden waarin alles koud en grauw was is het éindelijk weer lente: mijn favoriete seizoen! Ik kan niet wachten op de fietstochtjes zonder jas en alle bloeiende narcissen langs de kant van de weg.  "
seo:
  description: "Weg met de kou, hoera voor de lente"
  title: "Weg met de kou, hoera voor de lente"
---
Na de donkere wintermaanden waarin alles koud en grauw was is het éindelijk weer lente: mijn favoriete seizoen! Ik kan niet wachten op de fietstochtjes zonder jas en alle bloeiende narcissen langs de kant van de weg.  

    <p>Vóór de lente zijn er altijd die ellendige wintermaanden, waarin je als eskimo naar school moet fietsen en om de twee seconden verkouden bent omdat je vergeten bent een sjaal om te doen. Of de irritante bruggers die maar niet ophouden met sneeuwballen gooien. Maar gelukkig is er aan het einde van de tunnel dan toch weer licht. Zonlicht!</p>
<h3><strong>Met zonder jas</strong></h3>
<p>Want na een half jaar als een eskimo naar school kon ik deze week weer voor het eerst in een zomerjas fietsen. Ook groeien er weer narcissen lans de weg en de terrassen stromen langzamerhand weer vol met enthousiaste bezoekers. Bovendien zitten we weer met z’n allen buiten tijdens de pauzes of kunnen we weer in de auto zitten met de ramen wijd open terwijl de muziek keihard door de boxen speelt. Maar het leukste van de lente vind ik toch ó zo vrolijke mensen die opeens allemaal ‘hoi’ zeggen op de fiets.</p>
<h3><strong>De grote boze zomer</strong></h3>
<p>Al die schattige lammetjes en bloeiende krokussen zijn wel leuk, maar na een tijd zal het weer zomer worden. En dat betekent: veel zwetende ledematen en een strijd op het strand om wie het mooiste lichaam heeft. Naar de zomer kijk ik dan ook niet echt uit. Het is altijd nét te warm, te klam en te benauwd. Nee, geef mij maar lekker de lente.</p>
<p>Toch zal de lente over een tijdje weer voorbij zijn en zullen we er met z’n allen aan moeten geloven: dat wordt veel trainen voor dat mooie bikinilichaam.</p>
<p><i>Meer lezen van Maaike (16)? Laatst schreef ze <a href="/node/9972">Ik ben bang voor het einde van de middelbare school</a> en <a href="/node/9781">De 5 fases waar elke katteneigenaar doorheen gaat</a>.</i></p>  
