---
id: bb379bef6945413e9a3b43b169f44c4b
type: post
layout: post
title: "De 6 stappen van het maken van een sinterklaaslijstje"
permalink: /blog/de-6-stappen-van-het-maken-van-een-sinterklaaslijstje/
date: 2022-05-11T19:16:41.067Z
author: 7biA1WiYB
excerpt: "Ieder jaar is het weer zover: het gevreesde verlanglijstje dat voor die lieve goede sint gemaakt moet worden. Deze uit zes stappen bestaande exercitie ondergaat bijna iedereen bij het maken van zo’n lijstje:  "
seo:
  description: "De 6 stappen van het maken van een sinterklaaslijstje"
  title: "De 6 stappen van het maken van een sinterklaaslijstje"
---
Ieder jaar is het weer zover: het gevreesde verlanglijstje dat voor die lieve goede sint gemaakt moet worden. Deze uit zes stappen bestaande exercitie ondergaat bijna iedereen bij het maken van zo’n lijstje:  

    <h3>Stap 1: Vergeten het te maken</h3>
<p>Ik word altijd een beetje moe als ik aan Sinterklaas denk. Ik vind het een geweldig feest, maar door die eeuwige zwartepietendiscussie die weer op gang komt, de surprises die gebouwd moeten worden en de gedichten die met behulp van Micks Rijmwoordenboek in elkaar gefl anst moeten worden, denk je helemaal niet meer aan je eigen lijstje.</p>
<h3>Stap 2: Toch maar snel iets proberen te verzinnen</h3>
<p>Ineens dringt tot je door dat je echt een lijstje moet maken. Om te voorkomen dat je weer de blundercadeautjes van vorig jaar krijgt (geitenwollensokken, thanks oma).</p>
<h3>Stap 3: Ten einde raad de Intertoys-gids erbij pakken</h3>
<p>Ik wil vaak het hele jaar door spullen hebben maar als het bijna Sinterklaas is, voel ik me een heilige die alleen nog maar kan geven want IK WEET NIKS. Ten einde raad pak ik de Intertoys-gids om te zien of ze die grappige wormpjes aan een doorzichtig draadje nog verkopen.</p>
<h3>Stap 4: Je realiseren dat als je een wormpje aan een doorzichtig draadje vraagt, je best wel grote kans hebt om alsnog geitenwollensokken te krijgen</h3>
<p>Spreekt voor zich, toch?</p>
<h3>Stap 5: Een geweldig cadeau vinden</h3>
<p>Na weken zoeken vind je op het nippertje het ideale cadeau: een fantastisch boek, een leuke trui of een nieuwe gadget. Hopelijk kan de Sint er nog wat mee.</p>
<h3>Stap 6: Toch die geitenwollensokken krijgen</h3>
<p>Schijnbaar was er een storing op Bol.com, werd de boekhandel vlak voor Sints neus gesloten en was alleen nog de geitenwollensokkenwinkel open. Ach, in ieder geval warme voeten de komende wintermaanden. Net als vorig jaar.</p>
<p><em>Meer blogs lezen van <a href="https://original.sevendays.nl/users/jeanine-krist">Jeanine </a>(15)? Laatst schreef ze ook <a href="https://original.sevendays.nl/blog/voorspelbare-avonturen-het-hondenpark">Voorspelbare avonturen in het hondenpark</a> en <a href="https://original.sevendays.nl/blog/waar-eindigt-een-passie-en-begint-een-obsessie">Waar eindigt een passie en begint een obsessie?</a></em></p>  
