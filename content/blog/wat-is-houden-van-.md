---
id: 95bbd6a99fa44741aa579805357a0ed8
type: post
layout: post
title: "Wat is 'houden van'? "
permalink: /blog/wat-is-houden-van-/
date: 2022-05-11T19:16:41.067Z
author: 7biA1WiYB
excerpt: "'Houden van': is dat wat je voelt als degene met wie je al jarenlang samen bent, je op 1 januari 0:00 uur onder een hemel vol vuurwerk ten huwelijk vraagt op een Venetiaanse gondel? Of is dat wat je voelt als je chocola heel erg lekker vindt?  "
seo:
  description: "Wat is 'houden van'? "
  title: "Wat is 'houden van'? "
---
'Houden van': is dat wat je voelt als degene met wie je al jarenlang samen bent, je op 1 januari 0:00 uur onder een hemel vol vuurwerk ten huwelijk vraagt op een Venetiaanse gondel? Of is dat wat je voelt als je chocola heel erg lekker vindt?  

    <p>Ik kan me nog heel goed herinneren dat mijn eerste vriendin, in groep acht, me uitlegde dat ze niet van me kon houden. Nog niet. Ze vond me wel heel leuk en zo, maar 'houden van' was volgens haar iets wat je pas na een paar jaar tegen iemand kon zeggen. En zo lang hielden wij het helaas niet uit. Dat vond ik allemaal maar stom toen ('zeg nou gewoon "ik ook van jou" terug!').<br><br><strong>Irritant vaak</strong><br>Heel anders ging het met een andere vriendin een paar jaar later. Zij zei zo vaak 'ik hou van je' tegen me, dat ik het op een gegeven moment nodig vond haar duidelijk te maken dat ze dat niet elke vijf minuten hoefde te zeggen, en dat het best wel irritant was dat ze het zo vaak zei. Ook die relatie heeft niet zo lang geduurd.<br><br>Ikzelf houd van veel verschillende dingen: ik houd van mijn vrienden. Ik houd van mijn familie. Ik houd van een strandwandeling op blote voeten bij zonsopgang met een zacht briesje. Ik houd van het dorp waar ik woon. Ik houd van elke vrijdagavond fanfarerepetitie met dezelfde mensen. Ik houd van bloggen voor 7Days (en nee, dat zeg ik niet alleen maar omdat ik meer betaald wil krijgen). Maar ik houd ook van muziek maken, van chocola en van degene die me in de verre toekomst op 1 januari 0:00 uur onder een hemel vol vuurwerk op een Venetiaanse gondel ten huwelijk vraagt (hoewel 19 augustus 16:34 uur in de achtertuin ook prima is hoor).</p>
<p><strong>Meer dan te beschrijven</strong><br>'Houden van' is meer dan ik in dit blog kan beschrijven. Kijk om je heen, en zie alle dingen waar je van houdt. Of dat nou je lieveling is of je lievelingschocolade: houd waarvan je wilt houden. Zoals dichter Goethe het vrij vertaald zei: ‘Het is de liefde, die de wereld van binnenin bijeenhoudt.’</p>
<p><em>Meer blogs lezen van Cas (17)? Zijn hele archief vind je <a href="http://ww.sevendays.nl/users/cas-visser">hier</a>.</em></p>  
