---
id: 0864feb4d2c947cab04ca40cd819fe4f
type: post
layout: post
title: "Uitstellen is ook een kunst"
permalink: /blog/uitstellen-is-ook-een-kunst/
date: 2022-05-11T19:16:41.067Z
author: 7biA1WiYB
excerpt: "Uitstellen is een no-go. Iedereen waarschuwt je ervoor: van je leraren tot je vrienden en je ouders. Toch vind ik dat de uitsteller ook wel wat credits verdient.   "
seo:
  description: "Uitstellen is ook een kunst"
  title: "Uitstellen is ook een kunst"
---
Uitstellen is een no-go. Iedereen waarschuwt je ervoor: van je leraren tot je vrienden en je ouders. Toch vind ik dat de uitsteller ook wel wat credits verdient.   

    <p>Ik zou nooit zeggen dat uitstellen <em>the way to go</em> is. Sterker nog, zonder mijn uitstelgedrag zou het leven een stuk makkelijker zijn. Toch kom ik er niet vanaf. Op internet staan honderden artikeltjes ‘Nu en niet later!’ en er liggen vast al zelfhulpboeken in de winkel over dit onderwerp. Het is een slechte gewoonte maar in mijn geval ook een uitzonderlijk talent. Zo bel ik de kapper steevast vlak van tevoren voor een afspraak, mijn huiswerk maak ik in de pauze en ik heb nog tien retourpakketjes liggen van de H&amp;M. Lastig soms. Toch vind ik dat uitstellen geen doodzonde is. Je kunt er zelfs aardig wat van opsteken!</p>
<p><strong>Harde werkers, die uitstellers</strong><br>De hele week liggen uitstellers met een zak chips op de bank, maar op donderdagavond typen ze hun laptop kapot om tóch nog op tijd hun verslag in te leveren. Of nog mee te kunnen doen aan die online wedstrijd. En als de uitsteller eenmaal aan de slag gaat, is hij niet meer te stoppen. Binnen no-time heeft hij iets gedaan waar anderen uren of weken over doen. Een nachtje doorhalen, leven op koffie: niets is hen te gek. Het resultaat mag er vaak nog wezen ook.</p>
<p><strong>Contente kijker</strong><br>Uitstellers zijn over het algemeen erg tevreden. Ze zorgen goed voor zichzelf (de doorgehaalde deadline-nachten uitgezonderd) en vervelen zich bijna nooit. Immers, als je toegeeft dat je je verveelt, kun je net zo goed aan je huiswerk beginnen! Pff. Een filmpje kijken is ook nog eens veel interessanter als je weet dat je eigenlijk iets anders moet doen. Ook zijn wij uitstellers heel behulpzaam in het huishouden. De badkamer schoonmaken? De was ophangen? Je zegt het maar! Zolang we onze to-do list maar niet onder ogen hoeven te komen...</p>
<p><strong>I put the <em>pro</em> in procrastinate</strong><br>Uitstellen is ook een kunst. Je verwerft er fantastische vaardigheden mee, zoals sneltypen en koffiezetten. We leven op het randje. Want uitstellen is als gokken: wat is het moment waarop je écht aan de slag moet? Voor het zover is kun je je naar hartenlust uitleven op onzinnige dingen als kattenfilmpjes en de <em>Sims 3.</em> Er bestaat natuurlijk wel de kans dat je té laat begint en de deadline mist. Maar ja, da’s het risico van het vak hè? </p>
<p><i>Meer van <a href="sevendays.nl/users/rosemarie-van-der-tol">Rosemarie</a> (17) lezen? Laatst schreef ze ook al <a href="https://original.sevendays.nl/blog/keeping-americans">Keeping up with the Americans</a> en <a href="https://original.sevendays.nl/blog/de-heuvel-en-ik">De heuvel en ik</a>.</i></p>  
