---
id: ee141d1e83124a718a9efdb23436f7a6
type: post
layout: post
title: "Waarom ik geloof in de kracht van de pen"
permalink: /blog/waarom-ik-geloof-in-de-kracht-van-de-pen/
date: 2022-05-11T19:16:41.067Z
author: 7biA1WiYB
excerpt: "Wat is er sterker dan Badr Hari en Rico Verhoeven bij elkaar? De pen! Wat boeken, artikelen, berichtjes en blogs kunnen doen, vind ik erg fascinerend. En dat wil ik graag met jullie delen in mijn állerlaatste blog dat ik voor 7Days schrijf.  "
seo:
  description: "Waarom ik geloof in de kracht van de pen"
  title: "Waarom ik geloof in de kracht van de pen"
---
Wat is er sterker dan Badr Hari en Rico Verhoeven bij elkaar? De pen! Wat boeken, artikelen, berichtjes en blogs kunnen doen, vind ik erg fascinerend. En dat wil ik graag met jullie delen in mijn állerlaatste blog dat ik voor 7Days schrijf.  

    <p>Wat ik zo fascinerend vind aan de kracht van de pen? Je kunt je verhaal vrij makkelijk de wereld in slingeren, maar het is compleet anders dan bijvoorbeeld een vlog. Ze zeggen wel eens 'een beeld zegt meer dan duizend woorden', maar daar ben ik het echt niet altijd mee eens. Geschreven tekst heeft weer hele andere krachten dan beeld.</p>
<p>Bij geschreven tekst is het aan de lezer om je een voorstelling te maken van dat wat de schrijver heeft geschreven. Je fantasie wordt geprikkeld en je geeft er je eigen draai aan! Zo ben ik nu bezig in het nieuwste boek van Stephen King (<em>Het Instituut</em>) en ik heb een hele wereld bij het verhaal gecreëerd door de dingen die hij schrijft.</p>
<h3>Schrijven blijft</h3>
<p>Niet iedereen heeft tegenwoordig nog zin om te lezen. Podcasts zijn enorm in opkomst: daar hoeven je ogen geen moeite voor te doen en je kunt het altijd en overal luisteren. Iets waar steeds meer mensen behoefte aan hebben.<strong><em> </em></strong>Toch denk ik niet dat lezen gaat verdwijnen. Zolang er schrijvers blijven die hun verhalen blijven delen - fictie of non-fictie - blijven we lezen. Er bestaan zoveel verschillende soorten schrijvers, en dus ook zoveel verschillende soorten verhalen. Denk aan activisten die gevangen zitten door wat ze schreven, zoals veel Turkse journalisten. Maar er zijn natuurlijk ook nog succesvolle auteurs die zwemmen in het geld door hun originele (en soms wat uitgemolken) verhalen zoals die van J.K. Rowling.</p>
<p>Wie de pen in zijn hand neemt, kan dus overal belanden. Niet iedereen wordt er bekend mee en dat hoeft ook niet. Of je nu schrijft in een dagboek, een eigen blog opricht of een gedichtje in elkaar flanst. Als je er maar plezier in hebt is mijn mening!</p>
<h3>Het stokje overnemen</h3>
<p>Ik schrijf nu over de kracht van schrijven, maar stop met bloggen bij Sevendays. Een beetje een tegenstelling van wat ik hierboven beschreef. Of het is juist heel logisch? Ik draag mijn plek over aan een nieuwe jonge schrijver die staat te popelen het stokje (of de pen, haha) van mij over te nemen. Iemand die weer vol nieuwe blog-inspiratie zit!</p>
<p>Ruim vijf jaar heb ik mogen bloggen voor Sevendays. In totaal heb ik 144 blogs geschreven, ontzettend uiteenlopend: van een <a href="https://7dagen.netlify.app/blog/maak-je-eigen-memes-5-stappen" target="_blank">lijst met tips over het maken van memes</a> (die ik nog steeds gebruik!), tot <a href="https://7dagen.netlify.app/blog/geen-zakje-chips-maar-gebakken-lucht" target="_blank">een klaagzang over de giga-hoeveelheid lucht in een chipszak</a> (heerlijk om soms even zo te klagen). Bedankt Sevendays en jij als lezer ook bedankt! Ik ga verder met mijn studie Journalistiek en zal zeker niet stoppen met schrijven. </p>  
