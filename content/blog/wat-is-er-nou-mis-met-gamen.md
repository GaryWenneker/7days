---
id: 4567273f54a54e2594aa088ce80a55a9
type: post
layout: post
title: "Wat is er nou mis met gamen?"
permalink: /blog/wat-is-er-nou-mis-met-gamen/
date: 2022-05-11T19:16:41.067Z
author: 7biA1WiYB
excerpt: "Gamen lijkt steeds populairder te worden. Maar vaak genoeg als gaming en e-sports in het nieuws zijn, merk ik dat er een stigma op zit. Wat best gek is, want wat is er nou mis met gamen?  "
seo:
  description: "Wat is er nou mis met gamen?"
  title: "Wat is er nou mis met gamen?"
---
Gamen lijkt steeds populairder te worden. Maar vaak genoeg als gaming en e-sports in het nieuws zijn, merk ik dat er een stigma op zit. Wat best gek is, want wat is er nou mis met gamen?  

    <p>Elke dag een uurtje of twee tv kijken, of in de vakantie de hele nacht lang films kijken. Doodnormaal toch? Mij lijkt dit heel leuk. Ik snap dus niet waarom dit bij gamen ineens zo anders is. Gamers worden vaak als lui, asociaal, eenzaam, verslaafd of zelfs agressief (door al die schietspelletjes) gezien.</p>
<p>En oké, heel nuttig is gamen misschien niet nee. Maar tv kijken is dat vaak toch ook niet? Laat mij toch mijn spel spelen, zonder dat je ervan uitgaat dat ik lui ben of nooit iets nuttigs doe.</p>
<h3>​Betaalde gamers? Schandalig!</h3>
<p>Dan heb je nog e-sports en livestreams. Oh de ironie, als mensen vragen ‘Waarom kijk je een filmpje van hoe iemand anders een spel speelt? Je kunt het toch ook zelf spelen?’ terwijl ze over een uurtje zelf voetbal gaan kijken op tv.</p>
<p>Om nog maar niet te spreken over professionele gamers, zoals <a href="https://7dagen.netlify.app/nieuws/nederlandse-voetbalclubs-starten-fifa-competitie">de nieuwe e-divisie</a> van Nederlandse voetbalclubs. Wat een ophef, zeg: voetballers krijgen soms miljoenen betaald, maar betaald gaámen? Schandalig! Het enige wat ze doen is - oh, ja, een spelletje spelen. Een spelletje waar mensen graag naar kijken. Waar kennen we dat ook alweer van? Ergens zit hier een fout in iemands logica. Laat mensen toch gewoon genieten van hun hobby’s.</p>
<h3>Gelijke behandeling</h3>
<p>Zelf game ik niet gigaveel, maar misschien zou ik (en velen met mij) er nog meer voor openstaan als er niet zo’n stigma op zat. Als je continu negatief commentaar krijgt op je hobby, gaat de lol er snel vanaf.</p>
<p>Natuurlijk zal dit stigma niet zo één, twee, drie vanzelf verdwijnen. Daarom een voorstel: verzamel al het commentaar dat je krijgt op gamen en zeg het tegen mensen als ze bijvoorbeeld voetbal aan het kijken zijn op tv. Eens kijken hoe zij het dan vinden. Let op: doe dit alleen bij de mensen die ook dit commentaar hebben op gamers. Want het laatste wat gamen nodig heeft, is meer negativiteit.</p>
<p><em>Meer blogs lezen van Sanne (15)? <a href="https://7dagen.netlify.app/blog/school-zonder-cijfers-heaven-or-hell">School zonder cijfers: heaven or hell? </a>en <a href="https://7dagen.netlify.app/blog/7-leertips-voor-motivatielozen">7 leertips voor motivatielozen</a>.</em></p>
<div class="kader">
<p><img class="kaderafbeelding" src="https://7dagen.netlify.app/sites/default/files/ff.png"></p>
<p>Lees ook: <a href="https://7dagen.netlify.app/nieuws/nederlandse-voetbalclubs-starten-fifa-competitie">Nederlandse voetbalclubs starten FIFA-competitie</a></p>
</div>
  
