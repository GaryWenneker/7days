---
id: 67845e8e00bc41159d7a3a83505aba80
type: post
layout: post
title: "Gebak met ongemak"
permalink: /blog/gebak-met-ongemak/
date: 2022-05-11T19:16:41.067Z
author: 7biA1WiYB
excerpt: "Omgevallen glazen, een taart met te veel kaarsjes en bovenal de 'ik-voel-me-zogenaamd-totaal-op-mijn-gemak-feestgangers'. Familiefeestjes, -avondjes en -uitjes kúnnen gezellig zijn. Maar zijn doorgaans ontzettend ongemakkelijk. Met stip op één: de verjaardag.  "
seo:
  description: "Gebak met ongemak"
  title: "Gebak met ongemak"
---
Omgevallen glazen, een taart met te veel kaarsjes en bovenal de 'ik-voel-me-zogenaamd-totaal-op-mijn-gemak-feestgangers'. Familiefeestjes, -avondjes en -uitjes kúnnen gezellig zijn. Maar zijn doorgaans ontzettend ongemakkelijk. Met stip op één: de verjaardag.  

    <p>Bij binnenkomst is al duidelijk waar het echte feestje is. In de gang, bij alle op de grond gevallen jassen en mensen die aan de woonkamergesprekken proberen te ontkomen. Een chemisch geglazuurde taart op een veel te duur bordje in hun hand.</p>
<p>Ze proberen het gesprek krampachtig op koetjes en kalfjes te houden, om maar geen lastige onderwerpen te hoeven aansnijden. Zelf snijd je liever al na een kwartier een nieuw stukje taart aan, maar je bent je ervan bewust dat je dieet en je reputatie bij de familie dat niet toelaten, dus je houdt je in. </p>
<p><div class="media media-element-container media-default"><div id="file-13899" class="file file-image file-image-jpeg">

        
  
  <div class="content">
    <img alt="verjaardag kaarsjes feest" height="2848" width="4272" class="media-element file-default" src="https://original.sevendays.nl/sites/default/files/IMG_1957_0.JPG">  </div>

  
</div>
</div>
<p><b>Drie lekkere smakkertjes</b><br>Nadat die ene tante, met wie je toch al geen gesprek wilde voeren, het huis eindelijk verlaten heeft, kun je haar vrijgekomen plekje in de woonkamer innemen. Hoewel je ziet dat ook je andere tante en overige familieleden zich in de hoek begeven, ga je er toch maar zitten. </p>
<p>Zodra je billen de stoel raken, heb je eigenlijk alweer spijt. Je tante Bets staat op en maakt aanstalten om je drie lekkere smakkertjes te geven. Dit is eigenlijk een beetje te veel fysiek contact voor je, maar er zit niks anders op dan iedereen op deze manier te begroeten.</p>
<p><strong>'Heb je nou al een leuk vriendje?'</strong><br>Daarna doen DE vragen hun intrede. Allereerst mag je natuurlijk uitgebreid uitleggen hoe het met je gaat en hoe het op school is. Je vertelt maar stellig dat het allemaal ontzettend goed gaat en dat je een pracht van een cijferlijst hebt. Die laatste slechte toetsweek hoeven zij immers niet te weten. </p>
<p>Ongemakkelijke vraag nummer drie wordt gesteld. 'Heb je nou al een leuk vriendje?' Gadverdamme, dit is wel het laatste waar je het over wilt hebben. Op dat moment word je gered door de gastvrouw die vriendelijk vraagt of iedereen nog voorzien is en al een stukje taart heeft gehad. Beleefd sla je de taart af, drie stukjes was wel genoeg.  </p>
<p><div class="media media-element-container media-default"><div id="file-13900" class="file file-image file-image-jpeg">

        
  
  <div class="content">
    <img alt="verjaardag kaarsje appel gezond" height="2680" width="4255" class="media-element file-default" src="https://original.sevendays.nl/sites/default/files/IMG_1966b_0.jpg">  </div>

  
</div>
</div>
<p><strong>Zitten nixen</strong><br>De ongemakkelijke vragen maken halverwege het feest langzaam plaats voor ongemakkelijke stiltes. Is het al toegestaan om naar huis te gaan? Vragen aan anderen stellen durf je niet, uit angst voor het ontstaan van een veel te lang gesprek. Daarbij is het vinden van een neutraal gespreksonderwerp ook geen makkie.</p>
<p>Een gezellig spelletje spelen is altijd nog een optie, hoewel je daarvoor eerst nog moet wachten tot je familie wat meer wijntjes gedronken heeft en pas echt loskomt. In geval van nood zou je altijd nog de <a href="https://original.sevendays.nl/blog/nix-aan-te-doen">NIX-campagne</a> kunnen <a href="https://original.sevendays.nl/nieuws/verborgen-nix-kaarten-lekker-nutteloos">aankaarten</a> om de sfeer wat 'minder ongemakkelijk te maken'. Maar iets zegt je dat je familieleden niet zo goed tegen hun verlies kunnen.</p>
<p><strong>Kinderfeestje</strong><br>Inmiddels heb je je erbij neergelegd. Het 'familie-verjaardags-partijtje' is niet jouw ding, maar je beseft dat je soms iets voor een ander over moet hebben. Ondanks dat prefereer je de volgende keer toch weer een kinderfeestje. Daar krijg je tenminste na afloop een snoepzakje mee naar huis.</p>
<p><em>Wil je meer blogs lezen van Sanne (18)? Klik <a href="https://original.sevendays.nl/users/sanne-leferink">hier</a> voor een overzicht.</em></p>  
