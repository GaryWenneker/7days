---
id: 521b18284be748fea3a12aeee383194e
type: post
layout: post
title: "Zo combineer je school met een bijbaan!"
permalink: /blog/zo-combineer-je-school-met-een-bijbaan!/
date: 2022-05-11T19:16:41.067Z
author: 7biA1WiYB
excerpt: "Een lange schooldag, bergen met huiswerk, afspreken met vrienden en dan in de zomer wel gewoon lekker op vakantie. Om dit allemaal te kunnen betalen, is een bijbaan toch best handig. Soms blijft het alleen lastig om school te combineren met een bijbaan, maar het is zeker niet onmogelijk. Hieronder zes tips die jou daar - hopelijk - bij gaan helpen!  "
seo:
  description: "Zo combineer je school met een bijbaan!"
  title: "Zo combineer je school met een bijbaan!"
---
Een lange schooldag, bergen met huiswerk, afspreken met vrienden en dan in de zomer wel gewoon lekker op vakantie. Om dit allemaal te kunnen betalen, is een bijbaan toch best handig. Soms blijft het alleen lastig om school te combineren met een bijbaan, maar het is zeker niet onmogelijk. Hieronder zes tips die jou daar - hopelijk - bij gaan helpen!  

    <h3>1. Wat heeft jouw voorkeur?</h3>
<p>Ik hoef je niet te vertellen dat school belangrijk is voor de toekomst. School staat op nummer één, maar ik vind het ook belangrijk om met vrienden te chillen en geld te verdienen. Bedenk hoeveel tijd je aan jouw taken wil besteden! Zelf maak ik een duidelijke planning, maar hou ook wel ruimte over om spontane dingen te doen.</p>
<h3>2. Plannen, plannen en nog eens plannen</h3>
<p>Docenten zweren erbij: plannen. Ik had nooit gedacht dat dit zou werken, maar het werkt echt. Allereerst pak je je lijst met taken erbij en schrijf je per taak de deadline op. Plan altijd extra tijd in, omdat taken kunnen uitlopen! Hoeveel tijd je kwijt bent met bepaalde taken, hangt van de moeilijkheid af. Als je dat van tevoren niet precies weet, plan dan een half uurtje per dag extra in.</p>
<p>Het kan ook helpen om per dag op te schrijven hoeveel uur je aan je school wil besteden. Als je creatief bent ingesteld, geef dan elke afspraak een andere kleur. Dit maakt je planning leuk en ook nog eens overzichtelijk. Ben je niet creatief? Schrijf het dan gewoon op, maar hou het wel overzichtelijk voor je jezelf.</p>
<h3>3. Zorg voor een ritme</h3>
<p>Overdag naar school, in de avond naar werk, thuis nog een serie kijken en dan ook nog slapen. Heb jij ook altijd tijd tekort? Het is belangrijk dat je voor jezelf een ritme opbouwt. Dit zorgt ervoor dat je geplande twee uur voor huiswerk per dag een gewoonte wordt. Bij mij werkte het bijvoorbeeld om vaste werkdagen in te plannen. Zo werkte ik elke donderdagavond en zaterdag.</p>
<h3>4. Praat met je baas</h3>
<p>Het is belangrijk om aan je baas te vertellen wanneer je het druk krijgt met school. Als er een tentamenweek op mij te wachten stond, hielp het bij mij om vooruit te werken. Dan kon ik aan mijn baas laten zien wanneer ik beschikbaar was. Geef ruim van tevoren aan wanneer de tentamenperiodes zijn.</p>
<p>Wil je baas dat je toch komt werken, maar red je dat niet met school? Probeer ‘nee’ te zeggen. Nee zeggen is enorm lastig, maar je zult zien dat je baas ook snapt dat school op nummer één staat. Voordat je begint met een baantje, is het handig om dit alvast kenbaar te maken bij jouw baas. Dan kan je baas er tijdig rekening mee houden en alvast vervanging regelen.</p>
<p>Wil je baas geen rekening houden met je school? Dan kun je het beste op zoek gaan naar een ander bijbaantje.</p>
<h3>5. Kies een baan die je leuk vindt</h3>
<p>Als je het naar je zin hebt op je werk, dan voelt het werk niet als werken. Doe iets waar je goed in bent! Je kunt oppassen, maar ook bijles geven. Weet jij al wat je later wil worden? Dan kun je ook zoeken naar een baan die daarbij past. Dat staat ook nog eens mooi op je cv! Weet je echt niet wat jouw sterke punten zijn? Probeer dan een <a href="https://www.youngcapital.nl/university-home/persoonlijkheidstest">persoonlijkheidstest</a>. Met een persoonlijkheidstest ontdek je namelijk welke sterke en minder sterke eigenschappen je hebt.</p>
<h3>6. Beloon jezelf</h3>
<p>Heb jij je de hele week aan je planning gehouden? Als jij je doelen haalt, heb je nog meer motivatie om je andere doelen te halen en ben je sneller tevreden. Lekker jezelf belonen, dus!</p>
<p>Gebruik deze tips en hopelijk vind je jouw perfecte balans tussen school, vrije tijd, hobby’s en bijbaan.</p>  
