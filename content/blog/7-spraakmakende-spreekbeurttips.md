---
id: ae6fdf2903b045f0b5fe2b29c3200730
type: post
layout: post
title: "7 spraakmakende spreekbeurttips"
permalink: /blog/7-spraakmakende-spreekbeurttips/
date: 2022-05-11T19:16:41.067Z
author: 7biA1WiYB
excerpt: "Klamme handjes, muffe oksels en zweetparels die zich een weg banen van je voorhoofd naar je neus. Doodsangsten uitstaan omdat je op school een presentatie moet geven, is niet zo gek. Maar wel onnodig. Hoe verzin je een goed onderwerp en wat doe je tegen je spreekangst? Zeven tips.   "
seo:
  description: "7 spraakmakende spreekbeurttips"
  title: "7 spraakmakende spreekbeurttips"
---
Klamme handjes, muffe oksels en zweetparels die zich een weg banen van je voorhoofd naar je neus. Doodsangsten uitstaan omdat je op school een presentatie moet geven, is niet zo gek. Maar wel onnodig. Hoe verzin je een goed onderwerp en wat doe je tegen je spreekangst? Zeven tips.   

    <p><strong>1. Ook je breiende oma is boeiend</strong><br>Het verzinnen van een onderwerp voor je presentatie is vaak het moeilijkste gedeelte, terwijl je er eigenlijk niet te lang bij stil zou moeten staan. Je kunt het beste iets kiezen wat jou enorm interesseert en wat dicht bij je staat. Kies als het even kan iets bijzonders uit, waar je klasgenoten van opkijken. Is jouw oma op haar tachtigste nog professioneel breister die kleding maakt die jij zelfs durft te dragen? Prima om daar een presentatie over te houden, als het mag. Maar vaak kiest je leraar een thema uit: de Tweede Wereldoorlog of een van de boeken van je leeslijst. Ook hier geldt: kies iets wat jij het interessantst vindt of wat het dichtst bij je staat. Misschien zat diezelfde oma wel ondergedoken tijdens de oorlog. Kan ook een enorm interessante presentatie opleveren.</p>
<p><strong>2. Zet de puntjes op de i</strong><br>Nu je jouw onderwerp hebt gekozen, kun je het verder gaan uitwerken. Speur Google af naar informatie, duik in de schoolbibliotheek (misschien ouderwets, die boeken, maar wél betrouwbaar) of interview je oma. Als je alles hebt uitgewerkt en opgeschreven loop je het geheel nog eens goed door, verbeter je hier en daar iets en zet je uiteindelijk de puntjes op de i.</p>
<p><strong>3. Oefening baart kunst</strong><br>Probeer je spreekbeurt zo goed als uit je hoofd te leren. Zo goed zelfs dat je leraar je ‘s nachts kan wakker maken om het hele riedeltje op te dreunen. Oefen je tekst eerst voor de spiegel en vervolgens voor je ouders. Houd voor de klas wel een steekwoordenblaadje bij de hand, zodat je hier en daar iets op kunt zoeken als je wat bent vergeten.<br><br><strong>4. Take it slow</strong><br>Praat niet te snel. Laat stiltes vallen en neem pauzes om even op adem te komen of je zuurstoftank te verwisselen. Zorg ook dat je rustig voor de klas staat. Tenzij je een spreekbeurt doet over de Vogeltjesdans, natuurlijk. Onthoud in alle andere gevallen: je zult eerder <em>sneller</em> praten dan je denkt, dan <em>langzamer</em>. Tussendoor even stilvallen om naar woorden te zoeken, is dan helemaal niet erg.<br><br><strong>5. Onderbroekenlol</strong><br>Een echte klassieker. Als je bang bent om mensen aan te kijken tijdens je presentatie,  kun je bij jezelf indenken dat iedereen in zijn onderbroek naar je zit te luisteren. Zo wordt het voor jouzelf minder <em>awkward</em> om in je eentje voor een grote groep te staan.<br><br><strong>6. Anders dan de rest</strong><br>Waarschijnlijk moet je deze maanden naar 25 spreekbeurten van 25 klasgenoten luisteren. Die waarschijnlijk allemaal een praatje houden en een Powerpoint hebben voorbereid. Zorg daarom dat jouw presentatie eruit springt! Maak een <a href="http://www.presenterenmetprezi.nl/over-prezi/">Prezi</a>, een video of nodig je oma uit om een breicursus aan je klas te geven. Wees origineel en anders dan de rest! Zo krijg je gegarandeerd een tien.</p>
<p><strong>7. You can do it</strong><br>Tot slot: blijf in jezelf geloven. Zo kom je zelfverzekerder over, ben je interessanter om naar te luisteren en heb je meer kans op een hoger cijfer voor jouw fantastische spreekbeurt!</p>
<p><em>Ga je bijna naar de brugklas? Onze pagina <a href="https://7dagen.netlify.app/brugklas">Sevendays.nl/brugklas</a> staat bomvol slimme tips, interessant brugklasnieuws en grappige blogs die je klaarstomen voor de middelbare school. En misschien heb je ook wel iets aan onze speciale krant <a href="https://abonneren.sevendays.nl/abonneren/abonnementen/actiesmetderden/brugklasvoorbeginners">Brugklas voor Beginners</a>! </em></p>  
