---
id: 5a0549f7bfc94ea8846772be42302424
type: post
layout: post
title: "Wanneer je als jongen niet van voetbal houdt…"
permalink: /blog/wanneer-je-als-jongen-niet-van-voetbal-houdt…/
date: 2022-05-11T19:16:41.067Z
author: 7biA1WiYB
excerpt: "Op de basisschool wilde bijna elke jongen in mijn klas profvoetballer worden. Zo cliché. Er werd altijd over voetbal gepraat en op de middelbare school is dat niet anders. Woensdagavond is bijvoorbeeld FIFA-avond. Alleen, voetbal is nooit mijn ding geweest, maar mensen verwachten toch iets anders. Alleen omdat ik een jongen ben.  "
seo:
  description: "Wanneer je als jongen niet van voetbal houdt…"
  title: "Wanneer je als jongen niet van voetbal houdt…"
---
Op de basisschool wilde bijna elke jongen in mijn klas profvoetballer worden. Zo cliché. Er werd altijd over voetbal gepraat en op de middelbare school is dat niet anders. Woensdagavond is bijvoorbeeld FIFA-avond. Alleen, voetbal is nooit mijn ding geweest, maar mensen verwachten toch iets anders. Alleen omdat ik een jongen ben.  

    <p>Het is nog steeds een veelvoorkomend stereotype: Jongens + voetbal = dikke mik. Inmiddels is het (gelukkig) normaler dat vrouwen ook voetballen, maar nog steeds wordt vaak verwacht van een jongen dat hij enige kennis van of zelfs liefde voor voetbal heeft.</p>
<p>Een bal naar voren schoppen kan ik nog wel. Een keeper van een middenvelder onderscheiden ook, maar daar houdt het dan ook op. Ik ben een jongen en heb niks met voetbal. Nooit gehad ook. Mijn sport was en is altijd ‘theatersport’ geweest. Raar dat ik niks met voetbal heb? Ik vind dat we als maatschappij verder moeten kijken dan oude zelfgecreëerde stereotypen die vandaag de dag grotendeels zijn aangeleerd.</p>
<h3>Aangeleerd gedrag</h3>
<p>Waarom een jochie van vijf op voetbal wil? Als zijn ouders het niet zijn die hem opgeven omdat dit ‘normaal’ is, is het zijn omgeving wel die hem hierin aanspoort. Zijn vriendjes, voetballende vloggers, tv-programma’s of helden geven dan ‘het juiste’ voorbeeld en het idee dat het zo hoort. Natuurlijk gaat-ie dan op voetbal. Op die leeftijd zijn kinderen onwijs beïnvloedbaar.</p>
<p>Ik zeg niet dat het niet mag, absoluut niet. Een jongen die wil voetballen, mag dat zo vaak als-ie wil. Alleen zou het fijn zijn als iedereen daar wat vrijer in wordt gelaten. Gewoon minder pushen dus. Dan gaat het niet alleen over jongens en voetbal, maar ook over andere stereotyperingen. Mensen vinden het nou eenmaal veilig om dingen in te delen en een weg uit te stippelen op basis van bepaalde criteria. Ballet hoort bij meisjes. Als een jongetje dit doet, krijgt hij rare reacties van zijn vriendjes. Waarom? Omdat het minder vaak voorkomt? Van die gedachte moeten we echt afstappen. </p>
<h3>Denk voor jezelf!</h3>
<p>Ik vind dat we meer moeten nadenken over onnodige stereotypering en er vooral bewust van moeten zijn. Wanneer je eenmaal oud genoeg bent om keuzes te maken, doe dan dingen omdat je ze leuk vindt. Niet omdat het hoort, of omdat anderen het doen. En kijk eens wat verder dan je neus lang is. Om toch in voetbaltermen te spreken: Hopelijk schiet ik met deze opmerking wél het doel raak.</p>  
