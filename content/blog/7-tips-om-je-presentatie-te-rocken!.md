---
id: 36fa372de9eb4f7c82965331e118de9b
type: post
layout: post
title: "7 tips om je presentatie te rocken!"
permalink: /blog/7-tips-om-je-presentatie-te-rocken!/
date: 2022-05-11T19:16:41.067Z
author: 7biA1WiYB
excerpt: "We moeten er allemaal ooit mee dealen: de Gevreesde Presentatie. Of het nou over een onderzoek naar regionale integratie gaat voor aardrijkskunde, of dat je 'm gebruikt om je ouders te overtuigen je die Samsung Galaxy S6 Edge cadeau te doen: uiteindelijk komt het allemaal op hetzelfde neer.  "
seo:
  description: "7 tips om je presentatie te rocken!"
  title: "7 tips om je presentatie te rocken!"
---
We moeten er allemaal ooit mee dealen: de Gevreesde Presentatie. Of het nou over een onderzoek naar regionale integratie gaat voor aardrijkskunde, of dat je 'm gebruikt om je ouders te overtuigen je die Samsung Galaxy S6 Edge cadeau te doen: uiteindelijk komt het allemaal op hetzelfde neer.  

    <p>Je hebt vast al genoeg presentaties gezien, die waarschijnlijk niet altijd perfect en foutloos waren. Is het je bijvoorbeeld opgevallen dat heel veel mensen in hun presentatie zinnen maken die niet kloppen? ('En dat zorgt dat het wordt opgelost op de goede manier wordt opgelost.') Ook herhalen mensen zichzelf, maken ze dankbaar gebruik van 'uhm', kijken ze alleen maar op hun blaadje of razen ze in hoog tempo door hun hele verhaal heen om er maar vanaf te zijn.</p>
<p>Presenteren: voor veel mensen een 'liever niet'. Helaas, wat moet, dat moet, en om deze beangstigende uitdaging te rocken, heb je hier zeven tips:</p>
<p>1. <strong>Sta achter wat je zegt en wees er zeker van (of doe tenminste alsof)</strong>. Haal de 'uhm's, 'denk ik's, en 'volgens mij's weg en je presentatie komt veel sterker over. Een voorbeeld van hoe het niet moet is dit letterlijke citaat van een informatiesessie van de studie Theologie: 'Het zou best wel kunnen dat je gaat nadenken over dingen (eh...) waar je eerder niet over na hebt gedacht... is de bedoeling.'</p>
<p>2. Als je een redelijk vlotte prater bent, <strong>probeer dan niet de hele tekst uit je hoofd te leren</strong>. Leer slechts de grote lijn, en de presentatie komt er een stuk spontaner uit. Als je zorgt dat je goed voorbereid bent en ruim van tevoren begonnen bent met oefenen, kan er weinig misgaan. Mocht zo 'losjes' presenteren niet echt jouw ding zijn, dan kun je er altijd nog voor kiezen volgende keer wél de tekst helemaal uit je hoofd te leren. Het ligt er maar net aan wat voor type spreker je bent, kies wat het beste bij je past.</p>
<p>3. Niet álles wat je weet over het onderwerp hoef je in je presentatie te verwerken. <strong>Scheid de boeiende, gekke feitjes van de niet-nuttige en niet-interessante informatie</strong>, en je houdt een verhaal over dat veel leuker is om naar te luisteren. Bijkomend voordeel: aan het eind van een presentatie heb je nog informatie 'over', er zijn dingen die je wél wist maar niet hebt verteld. Als een docent dus nog iets vraagt, is er een grotere kans dat je dit kunt beantwoorden.</p>
<p>4. Een hele specifieke: <strong>ga niet vlak voor je presentatie nog water drinken</strong>. Het lijkt heel logisch en veel mensen doen het ook, maar je krijgt hier juist een waterige mond van, wat tijdens het presenteren heel vervelend kan zijn. Als je bang bent een droge mond te hebben bij je presentatie, kun je beter bijvoorbeeld een uur van tevoren iets drinken.</p>
<p>5. <strong>Time je presentatie!</strong> Dit bespaart je aftrekpunten of een onhandige 'Eh, ja, dit was het eigenlijk...' als je nog drie minuten moest spreken. Tijdens het schrijven van je presentatie is <a href="http://www.debatrix.com/nl/overtuigen/tools/calculator-hoelang-duurt-jouw-speech/" target="_blank">Speechcalculator</a> heel handig om in te schatten hoeveel je nog moet, maar dubbelcheck het zeker ook zelf nog even met een stopwatch.</p>
<p>6. <strong>Wees interactief.</strong> Grote plus bij leraren! Betrek je klasgenoten door een quiz of enquête aan het einde of door (simpele) vragen te stellen gedurende je presentatie. Alleen maar voordelen, want je behoudt de aandacht van je toehoorders, voelt je minder alleen in je presentatie, creëert een informelere sfeer én showt die docent even dat je dat ook al kunt, 'interactief presenteren'.</p>
<p>7. De belangrijkste tip: <strong>heb zelfvertrouwen!</strong> Je kan het! Een toeschouwer kijkt veel liever naar iemand die sterk in zijn schoenen staat en plezier lijkt te hebben in wat-ie doet, dan naar een nerveuze zenuwpees. En: als je zeker van jezelf bent, wordt presenteren stukken leuker. En dat is natuurlijk niet onbelangrijk.</p>
<p><em>Ga je bijna naar de brugklas? Onze pagina <a href="https://original.sevendays.nl/brugklas">Sevendays.nl/brugklas</a> staat bomvol slimme tips, interessant brugklasnieuws en grappige blogs die je klaarstomen voor de middelbare school. En misschien heb je ook wel iets aan onze speciale krant <a href="https://abonneren.sevendays.nl/abonneren/abonnementen/actiesmetderden/brugklasvoorbeginners">Brugklas voor Beginners</a>! </em></p>  
