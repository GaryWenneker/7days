---
id: ddc3c4f5d1a6449db170466e29e4b99e
type: post
layout: post
title: "Van het vmbo naar de havo"
permalink: /blog/van-het-vmbo-naar-de-havo/
date: 2022-05-11T19:16:41.067Z
author: 7biA1WiYB
excerpt: "Met een optimistisch gevoel ga ik naar het mentorgesprek. Achten en negens stralen tussen mijn enige vijf voor gym. Ik verwacht de woorden: 'Je mag volgend jaar naar de havo’, te horen. Maar het tegenovergestelde was waar.  "
seo:
  description: "Van het vmbo naar de havo"
  title: "Van het vmbo naar de havo"
---
Met een optimistisch gevoel ga ik naar het mentorgesprek. Achten en negens stralen tussen mijn enige vijf voor gym. Ik verwacht de woorden: 'Je mag volgend jaar naar de havo’, te horen. Maar het tegenovergestelde was waar.  

    <p>Al sinds de eerste klas had ik het gevoel dat ik niet thuishoorde op het vmbo. Mijn droom en doel was daarom ook om zo snel mogelijk in een havo-klas te komen. Van de vmbo'ers die naar de havo gaan, haalt er maar één op de vijf daadwerkelijk hun diploma. Havo was een te grote stap. Ik zal in een diepte belanden. Ergens tussen de onvoldoendes en herkansingen. Ik zou de havo niet of met veel moeite halen. Dat is wat er tegen mij werd gezegd.</p>
<h3>​Niet weten wat je wil</h3>
<p>​Uit eigen ervaring, en wat ik hoor van anderen, wordt de overstap naar de havo ontzettend afgeraden. Dat komt wellicht omdat vmbo'ers de overgang onderschatten. Of omdat het vaak de leerlingen zijn die eigenlijk niet weten wat ze willen en hierdoor maar deze keuze maken. Het ontbreekt hen misschien aan motivatie. Maar als je niet weet wat je wil, is het dan wel verstandig om een MBO-opleiding te kiezen? Iets waar je ongelukkig van wordt en waar je tijdens het eerste jaar nog mee stopt.</p>
<h3>​Een goede keuze</h3>
<p>​Voor mij is de havo een ontzettend goede keuze geweest. Ik heb twee jaar langer de tijd gehad zodat ik uiteindelijk een opleiding kon kiezen die ik echt leuk vind. En bovendien had ik een gezellige klas. Iets wat al het leren draaglijker maakt. Want wat heb ik veel uren moeten leren en flink moeten blokken. Voor de havo had ik eigenlijk maar één ding nodig, naast enige hersens, namelijk motivatie om mijn havo-diploma te halen.</p>
<h3>De havo gehaald</h3>
<p>Aan alle leraren die zeiden 'dat moet je niet doen' wil ik toch even laten weten dat ik mijn havo-diploma heb gehaald. En hoewel het een grote stap was, het was haalbaar. Samen met vier andere vmbo'ers, zonder extra jaren, hebben vier van de vier het toch maar mooi gehaald. En wat waren wij blij en trots toen we dit nieuws vorige week te horen kregen!</p>
<p>​Ik schrijf dit voor jou, leeftijdsgenoot, die volgend jaar of in de toekomst ook erover denkt om de havo te gaan doen. Laat je niet tegenhouden, al helemaal niet door leraren, en ga ervoor. Want ik weet zeker, dat jij met enige motivatie en doorzettingsvermogen, uiteindelijk ook jouw havodiploma zult halen.</p>
<p><em>Lotte verzamelt om onverklaarbare reden haar hele leven al schildpaddenbeeldjes. En boeken over de Tweede Wereldoorlog, maar die leest ze eigenlijk nooit. Droomt er al sinds haar elfde van om schrijfster te worden. </em><a href="https://7dagen.netlify.app/users/lotte-rolleman"><em>Lees meer blogs van Lotte</em></a><em>.</em></p>  
