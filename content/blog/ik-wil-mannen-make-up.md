---
id: 4b6f7b2399f44c55b6aef83ce14935c8
type: post
layout: post
title: "Ik wil mannen-make-up"
permalink: /blog/ik-wil-mannen-make-up/
date: 2022-05-11T19:16:41.067Z
author: 7biA1WiYB
excerpt: "Concealer, poedertjes, foundation… Meiden verstoppen al hun oneffenheden vaak onder een laag make-up, om er verzorgder uit te zien. Maar voor jongens bestaat er zo goed als géén cosmetica, terwijl ik vaak genoeg wat weg zou willen werken. Als ik in de spiegel kijk, mogen er best wat vlekjes verdwijnen. Maar hoe?  "
seo:
  description: "Ik wil mannen-make-up"
  title: "Ik wil mannen-make-up"
---
Concealer, poedertjes, foundation… Meiden verstoppen al hun oneffenheden vaak onder een laag make-up, om er verzorgder uit te zien. Maar voor jongens bestaat er zo goed als géén cosmetica, terwijl ik vaak genoeg wat weg zou willen werken. Als ik in de spiegel kijk, mogen er best wat vlekjes verdwijnen. Maar hoe?  

    <p>Ik zie zo gauw wel een aantal vlekjes die mogen verdwijnen. Schoonmaken heeft geen zin, want het lijkt wel alsof het ín mijn huid is getrokken. Camoufleren is dus de enige optie. Maar wanneer ik het badkamerkastje opentrek, zie ik naast drie verschillende soorten <i>Andrélon</i>, een doosje <i>Always</i> en <i>Etos-</i>wattenschijfjes heel veel vrouwenmake-up.  Waarom bestaat er eigenlijk geen mannenmake-up? </p>
<p>Eeuwen geleden werd make-up namelijk door zowel mannen als vrouwen gebruikt. De functie van deze middeltjes is in al die tijd gelijk gebleven, maar het wordt nauwelijks meer gebruikt door jongens. Blijkbaar is het een taboe om jezelf als man wat op te tutten ...</p>
<p><strong>Oempa Loempa vol foundation</strong><br>Natuurlijk ziet niet iedereen er goed uit met make-up. Ik zie vaak genoeg te lang gezonnebankte meisjes rondlopen als Oempa Loempa’s waar de lagen zelfbruiner vanaf druipen. Zo wil ik er natuurlijk niet uitzien. Make-up hoort juist alles recht te trekken. Maak jezelf dan niet nóg lelijker! Deze figuren zouden eerst een zo-moet-het-níet-cursus moeten krijgen van een stukadoor voordat ze zich dichtplamuren met foundation uit een tube. Maar gelukkig gebruiken de meeste meisjes make-up wel op de juiste manier: om de mooie delen van hun gezicht te benadrukken, als camouflage en om er fitter en wat ouder uit te zien.</p>
<p>Waarom zouden jongens dat niet mogen? Ik wil er ook wel eens goed uitzien! Helaas produceert de cosmetische industrie vrij weinig make-up voor mannen, waardoor ik voor niks naar het Kruidvat ga in de hoop mijn frustratie over mijn gezicht op te lossen met mannenfoundation.</p>
<p><strong>Geen metroseksueel</strong><br>Ik vind mezelf echt geen metroseksueel: een man die volgens Wikipedia, in tegenstelling tot ‘traditioneel ingestelde mannen’ geïnteresseerd is in persoonlijke verzorging, mode en trends. Ik zou alleen graag wat make-up tegen een slechte huid willen. Maar waarschijnlijk ben ik de enige…</p>
<p><em>Meer blogs lezen van <a href="https://original.sevendays.nl/users/niek-de-bruijn">Niek</a> (18)? Laatst schreef hij ook al <a href="https://original.sevendays.nl/blog/lijden-door-het-scheiden">Lijden door het scheiden</a> en <a href="https://original.sevendays.nl/blog/een-babyface-geen-feest">Een babyface is geen feest</a>.</em></p>  
