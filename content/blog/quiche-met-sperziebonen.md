---
id: 35d939ebcfe6426ca2ec95b6e9ab1b4f
type: post
layout: post
title: "Quiche met sperziebonen"
permalink: /blog/quiche-met-sperziebonen/
date: 2022-05-11T19:16:41.067Z
author: 7biA1WiYB
excerpt: "Als je iets maakt waarvan je niet zeker weet hoe het gaat worden, is het extra leuk als het ineens een heel geslaagd experiment blijkt te zijn. Dat gebeurde bij deze sperziebonenquiche! In principe kun je quiche natuurlijk overal mee vullen, maar toch zie je bijna alleen maar hartige taarten met broccoli en spinazie. Ik besloot het met sperziebonen te proberen, en dit is het resultaat.  "
seo:
  description: "Quiche met sperziebonen"
  title: "Quiche met sperziebonen"
---
Als je iets maakt waarvan je niet zeker weet hoe het gaat worden, is het extra leuk als het ineens een heel geslaagd experiment blijkt te zijn. Dat gebeurde bij deze sperziebonenquiche! In principe kun je quiche natuurlijk overal mee vullen, maar toch zie je bijna alleen maar hartige taarten met broccoli en spinazie. Ik besloot het met sperziebonen te proberen, en dit is het resultaat.  

    <p>Het nadeel van een quiche is dat-ie best lang in de oven moet, maar daar staat tegenover dat het een heel multifunctioneel gerecht is. Je kunt hem gewoon als hoofdgerecht eten, in dit geval voor zo’n drie personen, dan is het vaak lekker om er een salade bij te eten. Maar je kunt er ook meerdere kleine stukjes van snijden en die bij een buffet neerzetten, of zelfs meenemen voor een picknick. </p>
<p>Sperziebonen zijn van oorsprong zomergroenten, dus deze quiche past prima bij het seizoen. Je kunt deze quiche ook al de ochtend (of een dag) van tevoren te maken en voor het serveren nog even opwarmen in de oven.</p>
<p><div class="media media-element-container media-default"><div id="file-4213" class="file file-image file-image-jpeg">

        
  
  <div class="content">
    <img alt="Sperziebonenquiche" height="553" width="800" class="media-element file-default" src="https://original.sevendays.nl/sites/default/files/Quiche3_1.JPG">  </div>

  
</div>
</div>
<p><strong>Ingrediënten</strong><br>5 plakjes hartige taartdeeg<br>300 gram verse sperziebonen<br>150 gram diepvriestuinerwten<br>150 gram kruidenkaas<br>4 eieren (1 meer dan op de foto dus)<br>Feta (ongeveer 50 gram, niet op de foto)<br>Rucola</p>
<p>Een taartvorm van 20 centimeter doorsnede<br>Olie om de taartvorm mee in te vetten</p>
<p><strong>Zo maak je de quiche   </strong><br>1. Was de sperzieboontjes en dop ze (dit houdt in dat je gewoon beide uiteinden eraf snijdt). Snijd de boontjes doormidden en breng dan een pan met water aan de kook. Kook de boontjes in zo’n 8 minuten gaar en kook de tuinerwten de aanbevolen tijd mee. Die staat op de verpakking. De meeste tuinerwten moeten zo’n 6 minuten worden gekookt, dus dat betekent dat je ze na 2 minuten bij de boontjes moet gooien. Let er bij het afgieten op dat er echt geen vocht achterblijft! Eventueel kun je ze zelfs nog droogmaken met een stukje keukenpapier. Dit is nodig om de quiche niet te vochtig te maken.</p>
<p><div class="media media-element-container media-default"><div id="file-4214" class="file file-image file-image-jpeg">

        
  
  <div class="content">
    <img alt="Sperziebonenquiche" height="530" width="800" class="media-element file-default" src="https://original.sevendays.nl/sites/default/files/Quiche4%20IMG_8401.JPG">  </div>

  
</div>
</div>
<p>2. Laat de plakjes bladerdeeg ontdooien en verwarm de oven vast voor op 200 graden Celsius. Doe de kruidenkaas in een steelpannetje en laat die op laag vuur smelten (roer af en toe goed door, anders brandt-ie aan). </p>
<p><div class="media media-element-container media-default"><div id="file-4215" class="file file-image file-image-jpeg">

        
  
  <div class="content">
    <img alt="Sperziebonenquiche" height="524" width="760" class="media-element file-default" src="https://original.sevendays.nl/sites/default/files/Quiche6%20IMG_8421.JPG">  </div>

  
</div>
</div>
<p>3. Vet ondertussen een springvorm van 20 centimeter doorsnede in met flink wat olijfolie (met een kwastje of een stukje keukenpapier) en bekleed de bodem en de randen met hartige taartdeeg. Dat is altijd nogal puzzelen, maar van zo’n lappendeken zie je later toch niets meer!</p>
<p><div class="media media-element-container media-default"><div id="file-4216" class="file file-image file-image-jpeg">

        
  
  <div class="content">
    <img alt="Sperziebonenquiche" height="583" width="800" class="media-element file-default" src="https://original.sevendays.nl/sites/default/files/Quiche7%20IMG_8427.JPG">  </div>

  
</div>
</div>
<p>4. Klop de eieren los in een schaaltje en doe de kruidenkaas daarbij als deze iets is afgekoeld (anders stolt het ei meteen). Roer dit goed door elkaar en meng het het papje dan door de groenten. Als je dit allemaal in de taartvorm hebt gestopt (als het deeg 'te hoog' is kun je de randjes omvouwen), kan deze de oven in! Stel hem eerst in op 35 minuten. </p>
<p><div class="media media-element-container media-default"><div id="file-4217" class="file file-image file-image-jpeg">

        
  
  <div class="content">
    <img alt="Sperziebonenquiche" height="558" width="800" class="media-element file-default" src="https://original.sevendays.nl/sites/default/files/Quiche9%20IMG_8430.JPG">  </div>

  
</div>
</div>
<p>5. Snijd wat feta in kleine blokjes zodat je die over het taartje heen kunt strooien als de oven piept. Als je dat eenmaal hebt gedaan, moet de quiche nog zo’n 10 minuten in de oven (of 5 minuten langer, als ie dan nog niet gaar blijkt). Garneer het geheel tot slot met wat rucola en dan is het tijd om je quiche aan te snijden! </p>
<p><div class="media media-element-container media-default"><div id="file-4218" class="file file-image file-image-jpeg">

        
  
  <div class="content">
    <img alt="Sperziebonenquiche" height="533" width="800" class="media-element file-default" src="https://original.sevendays.nl/sites/default/files/Quiche10%20IMG_8431.JPG">  </div>

  
</div>
</div>
<p><strong>Voor als je het nét een beetje anders wilt doen:</strong><br>- Als je de taart niet genoeg gevuld vindt, kun je er bijvoorbeeld ook zwarte olijven of tomaat in doen. Kijk bij tomaten wel uit dat je alleen het vruchtvlees neemt en niet de pitjes, omdat het anders te vochtig wordt.<br>- In plaats van kruidenkaas kun je ook gewone room (crème fraîche of zure room) gebruiken. Dan zou ik er wel zelf nog kruiden aan toevoegen, zoals basilicum of Provençaalse kruiden.<br>- In plaats van feta zou je ook geitenkaas kunnen gebruiken.</p>
<p><div class="media media-element-container media-default"><div id="file-4219" class="file file-image file-image-jpeg">

        
  
  <div class="content">
    <img alt="Sperziebonenquiche" height="533" width="800" class="media-element file-default" src="https://original.sevendays.nl/sites/default/files/Quiche2%20IMG_8434.JPG">  </div>

  
</div>
</div>  
