---
id: 2993e00f50704e8f98d2a01a38bd1e3a
type: post
layout: post
title: "Lijden door het scheiden"
permalink: /blog/lijden-door-het-scheiden/
date: 2022-05-11T19:16:41.067Z
author: 7biA1WiYB
excerpt: "Het was alsof mijn leven in één klap uit elkaar werd gerukt. 'Papa en mama gaan scheiden.' Sinds de dag in 2008 waarop ik dat hoorde, is mijn leven compleet anders. Zo'n scheiding heeft wel zijn sporen achtergelaten. Niet alleen bij mijn ouders, maar ook bij mij. Waarschijnlijk kan ik er nooit helemaal mee dealen.   "
seo:
  description: "Lijden door het scheiden"
  title: "Lijden door het scheiden"
---
Het was alsof mijn leven in één klap uit elkaar werd gerukt. 'Papa en mama gaan scheiden.' Sinds de dag in 2008 waarop ik dat hoorde, is mijn leven compleet anders. Zo'n scheiding heeft wel zijn sporen achtergelaten. Niet alleen bij mijn ouders, maar ook bij mij. Waarschijnlijk kan ik er nooit helemaal mee dealen.   

    <p>Toen het hoge woord eruit was, werd ik naar psychologen en maatschappelijk werkers gestuurd, om te praten over wat ik van de scheiding vond. Om even 'mijn gevoelens te uiten en mijn hart te luchten', aldus mevrouw Corrie van Trema Welzijn. Maar moest zij serieus diagnoses gaan stellen, aan de hand van mijn emoties? Iedere randdebiel kon toch zien dat ik de scheiding gewoon kut vond?! Gelukkig kreeg ik wel veel tips, die me een beetje op de been hielden.</p>
<p><strong>Ze vertikt het</strong><br>Ik hoefde gelukkig niet zelf te kiezen bij wie ik zou gaan wonen. Dat deed een rechter, al vind ik het nog steeds vrij apart dat een onbekend persoon beslissingen heeft gemaakt over mijn lot.  Maar wat ik acht jaar na dato nog steeds lastig vind, is het maken van keuzes.</p>
<p>Gelukkig zie ik mijn beide ouders gewoon nog. Er is een duidelijke planning waarin staat waar en wanneer ik bij wie ben, al hebben mijn ouders soms onenigheid over wie 'de kinderen' ophaalt en wegbrengt. En ik moet al helemáál niet iets vergeten, wat ik te vaak doe. Mijn moeder vertikt het namelijk steevast om iets af te komen geven, terwijl mijn vader geen zin heeft om terug te rijden om het op te halen. Even met de bus gaan kost me twee uur tijd en een retourtje: ook niet ideaal voor me. The struggle is - soms - too damn real! En dat is de vraag bij wie ik mijn verjaardag vier op de dag zelf, al helemaal.</p>
<p><div class="media media-element-container media-default"><div id="file-16424" class="file file-image file-image-png">

        
  
  <div class="content">
    <img alt="Flickr - Tony Guyton" title="Flickr - Tony Guyton" height="850" width="1050" class="media-element file-default" src="https://7dagen.netlify.app/sites/default/files/scheiding.png">  </div>

  
</div>
</div><br><strong>Net een postduif</strong><br>Wat na al die jaren nog altijd écht problemen oplevert, is de communicatie tussen mijn ouders. Af en toe voel ik me net een postduif. Dan krijg ik een berichtje van mijn vader waarin staat dat hij mij en mijn zussen eerder komt ophalen, maar dat is dan weer niet overlegd met mijn moeder. Héél erg frustrerend, die miscommunicatie, want zo moeilijk is het toch niet? Zeg het, verwerk het en ga over tot actie! 
<p>Vaak sta ik als 'bode van mijn ouders' ertussenin en moet ik weer vragen of iets goed is. Vaak wel, maar soms leidt het tot kleine conflictjes. En daar ligt nog steeds mijn angst.</p>
<p><strong>Een voortdurende vete</strong><br>Op zo'n moment ben ik bang dat het weer van voor af aan begint. De ruzies en scheldpartijen over de omgangsregeling zijn me vaak genoeg om de oren gevlogen. Maar doe dat alsjeblieft niet waar je kinderen bij zijn! Wij moeten toch juist leren wat líefde is?</p>
<p>Dat een huwelijk anders is gelopen, kan iedereen overkomen, maar dat moet rustig verteld worden en niet worden getoond met een durende vete. Dat shockerende beeld staat nog steeds in mijn geheugen gebeiteld.</p>
<p><strong>Eerst ook bang</strong><br>Op gebeurtenissen waarbij mijn beide ouders komen, zoals uitvoeringen of diploma-uitreikingen, ben ik soms ook nog een klein beetje bang voor ruzie. Wie begroet ik als eerste? Als ik in de ruimte bij mijn ene ouder ben, probeer ik de ander te ontlopen. Maar waarom? Het zijn mijn ouders, dus ik zou niet zo raar moeten doen.</p>
<p>Nu weet ik dat de communicatie wat beter is en dat ze na jaren geen ruzie meer zullen maken. Hoop ik. Maar alsjeblieft: kinderen moeten niet de dupe worden van een (v)echtscheiding. En denk al helemaal niet dat een kind er met een paar maanden of jaren wel overheen is.</p>
<p><em>Onderste foto: <a href="Flickr.com">Flickr</a> - Tony Guiton. </em><i>Smaakt dit blog naar meer? <a href="https://7dagen.netlify.app/blogs">Klikkerdeklik</a>.</i></p>  
