---
id: 51ce8c874c9d4781806410b315c9c8ab
type: post
layout: post
title: "5 zomerse picknickrecepten"
permalink: /blog/5-zomerse-picknickrecepten/
date: 2022-05-11T19:16:41.067Z
author: 7biA1WiYB
excerpt: "Hoewel de zon er nog niet elke dag even veel zin in heeft, is al duidelijk te merken dat de zomer eraan zit te komen. En wat hoort daar absoluut bij? Precies, picknicken. Met een goedgevulde picknickmand (of -tas), leuk gezelschap, hopelijk een zonnetje erbij... Waar wachten we nog op?  "
seo:
  description: "5 zomerse picknickrecepten"
  title: "5 zomerse picknickrecepten"
---
Hoewel de zon er nog niet elke dag even veel zin in heeft, is al duidelijk te merken dat de zomer eraan zit te komen. En wat hoort daar absoluut bij? Precies, picknicken. Met een goedgevulde picknickmand (of -tas), leuk gezelschap, hopelijk een zonnetje erbij... Waar wachten we nog op?  

    <p>Je kunt je picknickmand natuurlijk volladen in de supermarkt, maar veel dingen zijn ook heel goed zelf te maken. Daarom hieronder een paar picknickrecepten! En mocht je nu heel veel zin krijgen om de keuken in te duiken als het buiten regent: een picknickkleed midden in de woonkamer mag ook. Dan zelf maar het zonnetje in huis zijn.</p>
<p><div class="media media-element-container media-default"><div id="file-3711" class="file file-image file-image-jpeg">

        
  
  <div class="content">
    <img alt="aardappelsalade" height="500" width="1500" class="media-element file-default" src="https://7dagen.netlify.app/sites/default/files/Picknick_salade.jpg">  </div>

  
</div>
</div>
<p><strong>Aardappelsalade</strong><br>Gezond? Niet zo. Lekker? Dat wel! De augurken en zilveruitjes geven een extra bite én maken het wat zuurder. Nu alleen nog aan het bestek denken...</p>
<p><em>Ingrediënten</em><br>- 1 kilo kruimige aardappelen<br>- 2,5 eetlepel mayonaise<br>- 4 eetlepels halfvolle yoghurt<br>- 3 eetlepels crème fraîche<br>- 10 augurken<br>- 15 zilveruitjes<br>- 2 eetlepels van het zuur waar de zilveruitjes in zitten<br>- Snufje zout<br>- Naar smaak eventueel wat bieslook</p>
<p>1. Schil de aardappelen, kook ze in zo’n 20 minuten gaar en laat ze afkoelen.<br>2. Snijd de afgekoelde aardappels in kleine blokjes en de augurken en zilveruitjes ook in stukjes.<br>3. Meng de aardappelblokjes met de mayonaise, yoghurt, crème fraîche, het zilveruitjeszuur, zout, de augurken en zilveruitjes (eigenlijk alles dus). Als je het lekker vindt, kun je er nog bieslook aan toevoegen. </p>
<p><div class="media media-element-container media-default"><div id="file-3712" class="file file-image file-image-jpeg">

        
  
  <div class="content">
    <img alt="spinazieflapjes" height="750" width="750" class="media-element file-default" src="https://7dagen.netlify.app/sites/default/files/Picknick_flapjes.jpg">  </div>

  
</div>
</div>
<p><strong>Spinazieflapjes</strong><br>In mijn <a href="https://7dagen.netlify.app/blog/pizzaflapjes">recept voor pizzaflapjes</a> schreef ik al dat hapjes het altijd goed doen. Dus hierbij een ander recept! Niet met hartige taartdeeg, maar met bladerdeeg en spinazie. Even priegelen, maar wel erg geslaagd.</p>
<p><em>Ingrediënten (voor 16 flapjes)</em><br>-  8 plakjes bladerdeeg<br>- 150 gram diepvriesspinazie<br>- 1 ei<br>- 3 eetlepels fetablokjes<br>- 5 gedroogde abrikozen</p>
<p>1. Verwarm de oven voor op 200 graden Celsius. Ontdooi de plakjes bladerdeeg en de spinazie. Snijd de abrikozen en de feta in kleine blokjes.<br>2. Meng de spinazie met het ei en roer de feta en abrikozen erdoorheen.<br>3. Snijd de plakjes bladerdeeg doormidden en leg op de helft van ieder stukje een beetje spinazie. Zorg dat je aan de randjes een beetje ruimte vrijlaat! Vouw de ‘lege’ kant er nu overheen en druk de randjes iets aan met een vork. Als je extra bruine flapjes wilt, kun je er nog een beetje melk overheen smeren.<br>4. Leg de flapjes op een met bakpapier beklede bakplaat en zet ze zo’n 18 minuten in de oven.</p>
<p><div class="media media-element-container media-default"><div id="file-3713" class="file file-image file-image-jpeg">

        
  
  <div class="content">
    <img alt="omeletwraps" height="748" width="748" class="media-element file-default" src="https://7dagen.netlify.app/sites/default/files/Picknick_eidingen.jpg">  </div>

  
</div>
</div>
<p><strong>Omeletwraps</strong><br>Ook wraps zijn altijd populair. Deze van ei zijn daar een variatie op! In het begin is het rollen wat lastig, maar als het is gelukt, ziet het er wel leuk uit. Uit een omelet van 2 eieren haal je ongeveer 6 stukjes, meer maken kan natuurlijk altijd. Maak dan twee omeletten, dus niet één omelet van vier eieren.</p>
<p><em>Ingrediënten</em><br>- 2 eieren<br>- Basilicum<br>- Kruidenkaas<br>- IJsbergsla<br>- Komkommer<br>- Zwarte olijven</p>
<p>1. Verhit een beetje boter of olijfolie in een koekenpan. Breek de eieren in een glas en roer ze met een vork door elkaar.<br>2. Doe het eimengsel in de pan, strooi er wat basilicum overheen en bak hem goudbruin. Een paar minuten op de ene kant, een paar minuten op de andere kant. Laat het ei hierna afkoelen.<br>3. Was de ijsbergsla en snijd deze in reepjes. Snijd een stukje komkommer in kleine blokjes en de olijven in plakjes. Dit hoeft allemaal echt niet veel te zijn, anders kun je je omelet straks niet meer oprollen!<br>4. Smeer het gebakken ei in met kruidenkaas en beleg het met sla, komkommer en olijf. Rol hem zo goed mogelijk op, je kunt er eventueel cocktailprikkertjes in prikken als het niet wil blijven zitten. Snijd de rol tot slot in stukjes. Het beste is om deze rolletjes dicht op elkaar in een doos te stoppen, zodat ze niet uit elkaar vallen als je ze mee wil nemen. </p>
<p><div class="media media-element-container media-default"><div id="file-3714" class="file file-image file-image-jpeg">

        
  
  <div class="content">
    <img alt="Italiaanse broodjes" height="737" width="748" class="media-element file-default" src="https://7dagen.netlify.app/sites/default/files/Picknick_broodjes.jpg">  </div>

  
</div>
</div>
<p><strong>Italiaanse bollen</strong><br>Aangezien een picknick meestal als lunch dient, is brood onmisbaar. Het is lekker om gewoon boterhammen te kopen en hier sandwiches te maken met bijvoorbeeld eiersalade, maar als je iets meer tijd hebt zijn deze Italiaanse broodjes ook erg lekker. Tip: smeer er tomatentapenade op! (Die mag je dan wel weer gewoon kopen.)</p>
<p><em>Ingrediënten (voor 8 broodjes)</em><br>- 500 gram tarwebloem<br>- 1 zakje gedroogde gist (7 gram)<br>- 1 theelepeltje zout<br>- 300 milliliter lauwwarm water<br>- 3 eetlepels olijfolie<br>- 1 eetlepel Italiaanse/Provençaalse kruiden<br>- 1 theelepel zeezout<br>- 10 zwarte olijven<br>- 6 zongedroogde tomaatjes</p>
<p>1. Snijd de olijven in plakjes en de zongedroogde tomaten in reepjes.<br>2. Meng de bloem, het zout en gist in een kom. Maak een kuil in het midden en schenk daarin het water. Meng dit voorzichtig met een pollepel door elkaar: pak steeds een beetje meer bloem bij het water. Roer het door elkaar tot het water al is opgenomen, maar het nog niet echt een geheel is.<br>3. Voeg de olijfolie, kruiden, het zeezout, de olijven en tomaatjes toe en kneed dit met de hand zo’n 5 tot 10 minuten.<br>4. Vet de kom in met wat olijfolie en leg het deeg daarin. Maak een schone theedoek nat, leg deze over de kom (wel eerst even een beetje uitknijpen) en zet de kom op een warme plek. Laat 30 minuten rijzen; als het goed is, is het deeg daarna bijna verdubbeld.<br>5. Kneed het deeg nog een keer goed en verdeel het in acht stukjes. Leg deze op een met bakpapier beklede bakplaat en leg de theedoek er opnieuw overheen. Laat het op deze manier nog 45 tot 60 minuten rijzen. Verwarm de oven, ruim voor het deeg is uitgerezen, voor op 200 graden Celsius. <br>6. Zet de broodjes zo’n 20 minuten in de oven. Vers zijn ze uiteraard het lekkerst!</p>
<p><div class="media media-element-container media-default"><div id="file-3715" class="file file-image file-image-jpeg">

        
  
  <div class="content">
    <img alt="ijsthee" height="750" width="750" class="media-element file-default" src="https://7dagen.netlify.app/sites/default/files/Picknick_ijsthee.jpg">  </div>

  
</div>
</div>
<p><strong>IJsthee met aardbei en citroen</strong><br>Omdat een picknick niet compleet is zonder drinken, heb ik daar ook nog een recept voor. Deze ijsthee namelijk! Je moet 'm wel even een paar uur van tevoren maken, maar hij is erg lekker. Volgens mij heeft de 'echte' ijsthee net een sterkere smaak, maar hij komt ontzettend in de buurt! (al zeg ik het zelf) Je kunt hem meenemen in een thermoskan, met ijsblokjes als het echt heel warm is.</p>
<p><u>Ingrediënten (voor 1 liter)</u><br>- 1 liter water<br>- 1 zakje groene citroenthee<br>- 2 eetlepels citroensap<br>- 1 eetlepel honing<br>- 10 aardbeien</p>
<p>1. Breng het water aan de kook en schenk het in een glazen kom (of gewoon een theepot). Laat het theezakje 5 tot 10 minuten trekken en roer dan de honing en het citroensap erdoorheen. Laat eerst een halfuurtje afkoelen buiten de koelkast.<br>2. Voeg dan de aardbeien toe en zet de ijsthee ongeveer 2,5 uur in de koelkast. Een snellere manier is er ook: gewoon heel veel ijsblokjes toevoegen! Als je het lekker vindt, kan er ook nog munt bij.</p>
<p><em>Veel plezier met picknicken! En vergeet je niet om <a href="https://7dagen.netlify.app/blog/7-tips-voor-de-mooiste-foodfotos">een mooie foto te maken</a>?</em></p>  
