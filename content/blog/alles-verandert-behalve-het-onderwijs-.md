---
id: 82e985bae63a44568229794897afe519
type: post
layout: post
title: "Alles verandert, behalve het onderwijs "
permalink: /blog/alles-verandert-behalve-het-onderwijs-/
date: 2022-05-11T19:16:41.067Z
author: 7biA1WiYB
excerpt: "Ik weet inmiddels dat het gedicht Beowulf in 675 is geschreven, maar veel liever had ik geleerd over iets wat me wel interesseert. De filmindustrie bijvoorbeeld. En terwijl ik honderd andere dingen te doen heb, moet ik naar een compleet onzinnige les natuurkunde. Voor de aankomende repetitie moet ik veertien formules uit mijn hoofd leren, zonder Binas, terwijl bij elk beroep een Binas (of Google!) vast niet verboden is. Dit is ons schoolsysteem in 2015. Wat klopt hier niet?  "
seo:
  description: "Alles verandert, behalve het onderwijs "
  title: "Alles verandert, behalve het onderwijs "
---
Ik weet inmiddels dat het gedicht Beowulf in 675 is geschreven, maar veel liever had ik geleerd over iets wat me wel interesseert. De filmindustrie bijvoorbeeld. En terwijl ik honderd andere dingen te doen heb, moet ik naar een compleet onzinnige les natuurkunde. Voor de aankomende repetitie moet ik veertien formules uit mijn hoofd leren, zonder Binas, terwijl bij elk beroep een Binas (of Google!) vast niet verboden is. Dit is ons schoolsysteem in 2015. Wat klopt hier niet?  

    <p><strong>1 tegen 100</strong><br>Ik zou vast goed zijn het kennisspel in 1 tegen 100, maar ik heb geen idee hoe ik een cv moet opstellen in een sollicitatiebrief. Op school leer je heel veel feitjes. Leerstof voor een toets morgen: hoppa, zes A4’tjes vol met informatie over de Engelse literatuur. </p>
<p>Ik moet leren wat er honderden jaren geleden is gebeurd met The Green Knight, terwijl ik in vier jaar vwo nog nooit iets heb geleerd over het maken van een goed cv, het maken van een website, of het beginnen van een eigen bedrijf. En, o ja. Wat is belangrijker?</p>
<p><strong>Ruimte voor talent</strong><br>Terwijl de één staat te springen voor meer gym, heeft de andere leerling een passie voor kunst. Maar is daar tijd voor? Blijkbaar niet. Ik vind dat de tijd niet slim wordt ingedeeld en dat de scholen op dit moment te weinig ruimte geven voor het stimuleren van ieders talenten. Zouden ze niet beter wat minder wiskunde kunnen geven aan de kunst-leerling, en wat minder maatschappijleer aan de gym-leerling?</p>
<p><strong>Waar is de grens...</strong><br>Natuurlijk moet je algemene kennis hebben, dat zeker. Maar de vraag is: hoe ver moet dat tegenwoordig gaan? Wat moet algemene kennis zijn en wat zijn onnodige feitjes die je later waarschijnlijk toch niet nodig hebt? En als je ze toch nodig hebt, is Google toch je beste vriend? Dus nu we altijd en overal internet binnen handbereik hebben, hoeven we toch veel minder tijd te besteden aan het in ons hoofd stampen van allerlei feitjes? </p>
<p>De tijd die we daarbij besparen, is te gebruiken voor specialisaties, op gebieden waar een scholier zich wel voor interesseert. Dus extra kunstlessen voor de kunstleerling en extra wiskunde voor de wiskundefan. De (meeste) leraren doen vast wel hun best om ons voor te bereiden op later. Maar ik heb zo mijn vragen bij de efficiëntie van het schoolsysteem. Het ministerie van Onderwijs leeft blijkbaar nog in het pre-internettijdperk. Tijd om dat aan minister Jet Bussemaker te appen. Of zou ze geen smartphone hebben?</p>
<p><em>Meer blogs over school lezen? <a href="https://original.sevendays.nl/onderwijsblogs">Hier</a> vind je een overzicht van de eerder gepubliceerde stukken.</em></p>  
