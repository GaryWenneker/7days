---
id: 6e617de32bf14daea3bd4d353d5200a9
type: post
layout: post
title: "Hoe moet je al die voedingsadviezen afwegen?"
permalink: /blog/hoe-moet-je-al-die-voedingsadviezen-afwegen/
date: 2022-05-11T19:16:41.067Z
author: 7biA1WiYB
excerpt: "Terwijl de ene foodblogger campagne voert voor een veganistisch leven, wil een andere deskundige dat iedereen 235 gram rauw vlees per dag eet. Sommige voedselgoeroes stellen dat je helemaal geen koolhydraten tot je moet nemen, anderen zeggen dat dat juist heel ongezond is. Waarom spreekt iedereen elkaar zo tegen op eetgebied? En welk advies moet ik dan opvolgen?  "
seo:
  description: "Hoe moet je al die voedingsadviezen afwegen?"
  title: "Hoe moet je al die voedingsadviezen afwegen?"
---
Terwijl de ene foodblogger campagne voert voor een veganistisch leven, wil een andere deskundige dat iedereen 235 gram rauw vlees per dag eet. Sommige voedselgoeroes stellen dat je helemaal geen koolhydraten tot je moet nemen, anderen zeggen dat dat juist heel ongezond is. Waarom spreekt iedereen elkaar zo tegen op eetgebied? En welk advies moet ik dan opvolgen?  

    <p>Gelukkig is daar het bekende Voedingscentrum, dat naar eigen zeggen een gedegen advies geeft op basis van jaren wetenschappelijk onderzoek. Vorige week werd de nieuwe Schijf van Vijf gepresenteerd. Als je je eetpatroon daarop baseert, schijn je goed bezig te zijn en maak je kans op een lang en gezond leven.</p>
<p>En ja, dat wil ik ook wel. Dus ik inspecteer de nieuwe schijf en speur het internet rond om te zien of het overeenkomt met andere voedingsadviezen.</p>
<p><strong>Vruchten op brood</strong><br>Veel groente en fruit eten, adviseert de Schijf van Vijf. En als dat los niet lukt, eet het dan op brood. Maar eh… van brood mag je ook niet te veel, zeggen diverse bronnen. </p>
<p>En welk fruit moet ik dan op brood eten? Bananen? Er zijn toch mensen die zeggen dat bananen slecht zijn vanwege de koolhydraten? Nou, dan neem ik maar vruchtenhagel. Of is dat ook niet goed?</p>
<p><b>Over drie jaar zijn we allemaal konijnen</b><br>Een aantal jaar geleden gaf men andere adviezen dan nu. Tegenwoordig eten we van dit juist te veel en van dat weer te weinig, blablabla. Maar over drie jaar is de Schijf van Vijf waarschijnlijk wéér aangepast en hebben alle foodbloggers, -freaks en -goeroes ook weer nieuwe ontdekkingen gedaan. </p>
<p>Misschien stapt de Schijf van Vijf over naar een Schijf van Eén: alleen nog maar groente. Misschien moeten we het eetpatroon van een konijn dan maar gaan opvolgen. Want ik las pas in een artikel dat we van vetten, koolhydraten en suikers zo min mogelijk mogen eten. </p>
<p><strong>Van alles een beetje</strong><br>Waarschijnlijk weet niemand precies wat nou het beste voor je is en dus verzint of onderzoekt iedereen zijn eigen theorie. Zolang iedereen elkaar blijft tegenspreken, lijkt het mij verstandig om alles gewoon te eten (behalve paprika, want dat is gewoon ontzettend vies), maar dan gewoon met mate...</p>
<p><em>Meer blogs lezen van <a href="//www.sevendays.nl/users/lucas-versteeg">Lucas</a> (16)? Laatst schreef hij ook al <a href="https://original.sevendays.nl/blog/herkenbaar-struggles-bij-de-kapper">Herkenbaar: struggles bij de kapper</a> en <a href="https://original.sevendays.nl/blog/7-dingen-die-je-kunt-doen-tijdens-het-tandenpoetsen">7 dingen die je kunt doen tijdens het tandenpoetsen</a>.</em></p>  
