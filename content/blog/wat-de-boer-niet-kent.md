---
id: dd6118b080b94abe87ffd28633eb6dc4
type: post
layout: post
title: "Wat de boer niet kent..."
permalink: /blog/wat-de-boer-niet-kent/
date: 2022-05-11T19:16:41.067Z
author: 7biA1WiYB
excerpt: "Met honderden loeiende koeien in een stal en een groot stuk weiland dat onderhouden moet worden, zou je haast denken dat al die boeren weinig tijd hebben voor een leuke partner. Toch is maar vijftien procent van alle Nederlandse agrariërs vrijgezel en zij hunkeren vaak naar de ware liefde. En nee, dan heb ik het dus niet over een Bertha 38.   "
seo:
  description: "Wat de boer niet kent..."
  title: "Wat de boer niet kent..."
---
Met honderden loeiende koeien in een stal en een groot stuk weiland dat onderhouden moet worden, zou je haast denken dat al die boeren weinig tijd hebben voor een leuke partner. Toch is maar vijftien procent van alle Nederlandse agrariërs vrijgezel en zij hunkeren vaak naar de ware liefde. En nee, dan heb ik het dus niet over een Bertha 38.   

    <p>De afgelopen maand konden hordes vrouwen brieven, knutselwerkjes en andere prullaria opsturen naar de KRO. Liefdesdokter van het platteland, Yvon Jaspers, bracht deze vervolgens op haar roze bloemetjeslaarsjes door het hele land.<br><br><strong>Holy cow!</strong><br>Polderhunk Tom – die ondergedoken zit, omdat het schijnt dat hij al een vriendin heeft – neemt iets te veel hooi op zijn vork met een bestelbus met maar liefst 1808 brieven. Holy cow! Dat is echt zoeken naar een speld in de hooiberg. Weer een ander krijgt maar twee envelopjes, waar hij als een boer met kiespijn wel om lacht. Je moet maar zo denken: op ieder potje past een dekseltje. Maar dat is lastig als je een aardappelboer bent die zelf ook wel wat weg heeft van dit knolgewas..<br><br><strong>Koetjes en kalfjes</strong><br>Bij de speeddates heerst een gespannen sfeertje. De vijf boeren die de meeste brieven hebben gekregen krijgen de kans om de tien leukste briefschrijfsters in vijf minuten beter te leren kennen. Oude koeien worden uit de sloot gehaald en hier en daar vinden er erg leuke gesprekken plaats over koetjes en kalfjes. Na lang wikken en wegen neemt iedere boer de vijf leukste vrouwen mee op date. De een gaat rolschaatsen, de ander voert zeekoeien. Weer eens wat anders dan normaal. <br><br>Niet dat de liefde er vanaf spat: alleen de oudste boer van het stel snuffelt hier aan daar wat aan zijn vrouwtjes. Die vlinders zullen bij de rest vast wel komen als de drie leukste dames komen logeren op de boerderij.<br><br><strong>Geitenwollensokkenimago</strong><br>Je zult nu vast denken: Boer Zoekt Vrouw, dat is toch iets voor de Omroep Max-generatie? Het heeft inderdaad een groot geitenwollensokkenimago, maar het programma heeft echt wel zijn charme. Het is een heel puur programma en de boeren steken dan ook de handen uit de mouwen om hun ideale droomvrouw te vinden, waar ze de rest van hun leven mee willen delen. En na tien jaar nog steeds nog niet te zijn uitgemolken op de Nederlandse televisie, verdient deze oer-Hollandse datingshow eigenlijk wel een Gouden Kalf.</p>  
