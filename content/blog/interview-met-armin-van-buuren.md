---
id: d2c9abc4bda84436abe8122a8dea2d71
type: post
layout: post
title: "Interview met... Armin van Buuren"
permalink: /blog/interview-met-armin-van-buuren/
date: 2022-05-11T19:16:41.067Z
author: 7biA1WiYB
excerpt: "Het is weer examentijd! Goed moment om verschillende bekende Nederlanders eens te interviewen over hun middelbare school- en examentijd.  "
seo:
  description: "Interview met... Armin van Buuren"
  title: "Interview met... Armin van Buuren"
---
Het is weer examentijd! Goed moment om verschillende bekende Nederlanders eens te interviewen over hun middelbare school- en examentijd.  

    <p>Armin van Buuren trapt af. Als wereldberoemde dj is hij verschillende keren uitgeroepen tot Beste dj van de wereld. Hij deed op de middelbare school gymnasium en is hierna Rechten gaan studeren. Maar hoe was hij in de klas? En gingen de examens hem gemakkelijk af? Ik mocht het vragen!</p>
<h3>Middelbare schooltijd</h3>
<p>Armin vertelt dat zijn middelbare schooltijd het leukst was. Vooral de vijfde klas kan hij zich goed herinneren, net als de Romereis. Daarentegen ging de zesde klas zo snel voorbij dat het hem nog maar een nauwelijks is bijgebleven. Verder noemt hij zichzelf  ´erg braaf´ en ´een zeven-kind´. Onvoldoendes kwamen voorbij, maar het grootste gedeelte van zijn cijferlijst bestond uit zevens. Zijn vader zegt dat Armin altijd rustig was op school, en dat ze maar af en toe naar school moesten voor een gesprek.</p>
<h3>Oud-klasgenoten</h3>
<p>Armin blijkt ook bij andere bekende Nederlanders in de klas te zitten. Zo noemt hij Jochem Myjer die nu cabaretier is, ook de naam Oscar de Jong komt nog voorbij. Verder vertelt Armin dat hij een tiental andere oud-leerlingen nog spreekt via Facebook. Het meest opvallende was dat twee oud-vrienden van Armin, die hij kende via de middelbare school, getuigen waren op zijn huwelijk. Armin vindt het verder grappig om te zien dat iedereen zijn eigen weg is gegaan. Zo woont de één in New York en de ander in Amsterdam.</p>
<h3>Examens</h3>
<p>Veel weet Armin niet meer van zijn examenperiode. De herinnering die als eerste in hem op komt zijn de warme zomerdagen waarin hij buiten zat te leren in de tuin. Ook vertelt Armin dat hij erg zenuwachtig was voor de examens, hij leerde erg goed en durfde nooit te spieken. Als laatste kan hij zijn hele cijferlijst nog opdreunen. Wat vrij wonderbaarlijk is als je nagaat dat het zo’n twintig jaar geleden is.</p>
<h3>Tips</h3>
<p>Na een tijdje nadenken zegt Armin: ’Maak de stof eigen en vind een eigen manier van leren’. Het is belangrijk om je eigen weg te vinden in het leren. Jouw manier is vaak anders dan die van je klasgenoten. Hoe iemand iets doet betekent niet dat dit ook de juiste manier is. Zelf gebruikte Armin muziek om zich beter te concentreren en begon leren pas leuk te vinden toen hij zijn eigen manier vond om te leren.</p>
<p><em>Zit in 5-havo en stevent af op een tussenjaar in Duitsland. Is dol op het tv-programma Ik Vertrek en heeft een bloedhekel aan vastlopende YouTube-video's. Wil later misschien iets in de richting van gamedesign doen. </em><em><a href="https://original.sevendays.nl/users/maaike-wiersma">Lees meer blogs van Maaike.</a> </em></p>
   
