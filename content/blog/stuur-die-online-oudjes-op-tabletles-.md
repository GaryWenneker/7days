---
id: 4ac207fc367447b398bc846291f39af9
type: post
layout: post
title: "Stuur die online oudjes op tabletles "
permalink: /blog/stuur-die-online-oudjes-op-tabletles-/
date: 2022-05-11T19:16:41.067Z
author: 7biA1WiYB
excerpt: "Wanneer ik door mijn Facebook-timeline scrol, zie ik dat mijn oma een foto heeft gedeeld, wat waarschijnlijk per ongeluk gebeurde. Heel leuk dat ze op de hoogte probeert te blijven via haar tablet, maar dat is blijkbaar te hoog gegrepen voor de ouderen van tegenwoordig. De oplossing is simpel: stuur ze op les!   "
seo:
  description: "Stuur die online oudjes op tabletles "
  title: "Stuur die online oudjes op tabletles "
---
Wanneer ik door mijn Facebook-timeline scrol, zie ik dat mijn oma een foto heeft gedeeld, wat waarschijnlijk per ongeluk gebeurde. Heel leuk dat ze op de hoogte probeert te blijven via haar tablet, maar dat is blijkbaar te hoog gegrepen voor de ouderen van tegenwoordig. De oplossing is simpel: stuur ze op les!   

    <p><a href="https://original.sevendays.nl/blog/haal-die-phone-peuters-eens-offline">Driejarigen groeien op met technologie</a>, maar voor de ouderen van tegenwoordig die een smartphone of tablet kopen of krijgen, opent zich een nieuwe, onbekende wereld. Zo ook voor mijn oma. Eerst durfde ze het niet aan, maar inmiddels neust ze vrolijk rond op Facebook, speelt ze Wordfeud en zoekt ze via de NS-app op hoe laat haar trein gaat.</p>
<p>Maar hoe veelzijdig zo’n digitaal apparaat ook is, echt simpel is het voor deze groep zeker niet. Zodra er een systeemupdate geïnstalleerd moet worden, schiet mijn oma in de stress, omdat ze niet weet wat dat is en hoe dat moet.</p>
<h3><strong>Samen spelen, samen delen </strong></h3>
<p>Omdat mijn oma 177 kilometer verderop woont, kan ik haar maar af en toe iets uitleggen over haar tablet. Van nieuwe dingen leren is dan geen sprake, want daarvoor wil ze oefenen en herhalen en dat durft ze niet alleen.</p>
<p>Laten we de gedigitaliseerde ouderen daarom op les sturen. Om ze te helpen, want alles is te leren. Er is nog zoveel te ontdekken! Zo’n les brengt ze bij elkaar. Naast leerzaam is ook gezellig en herkenbaar. Ze kunnen hun hart luchten bij leeftijdsgenoten die begrijpen hoe leuk, moeilijk, eng, grappig en spannend de online wereld is.</p>
<h3><strong>Oefening baart kunst</strong></h3>
<p>Vooral herhaling is belangrijk: na een lessenreeks van tien weken vergeten ze immers al snel wat er is behandeld. Daarom is een hulppunt in de buurt nodig, zodat ouderen hun geheugen kunnen opfrissen als ze dat nodig hebben.</p>
<p>Ik zie mogelijke docenten genoeg als ik om me heen kijk: iedereen weet hoe het werkt. Als maatschappelijke stage kunnen middelbare scholieren lesgeven, maar ook als er geen vrijwilligers zijn, kunnen jongeren zo iets bijverdienen. Zo’n ontmoetingspunt versterkt het buurtcontact en brengt verschillende generaties bij elkaar.</p>
<h3><strong>Alleen maar voordelen</strong></h3>
<p>Mijn oma hoeft dan niet meer in de stress te schieten als ze een knopje niet kan vinden, als het scherm plotseling draait, of als de wifi het niet doet. Wie weet kunnen we op een dag wel Skypen, in plaats van chatten via Wordfeud, waar – met dank aan de autocorrectie – vaak onbegrijpelijke berichtjes uitkomen. En zo leert ze meteen wat mensen kennen die ze kan toevoegen op Facebook!</p>
<p>Kortom: ik zie het al helemaal zitten. Maar maak je geen zorgen, hoor, oma: zolang er nog geen hulppunt bij jou in de buurt is, zal ik je helpen. Voor zover dat nodig is, want je kan meer dan je denkt. Het is je waarschijnlijk ook gewoon gelukt dit blog te lezen, toch? </p>
<p><em>Meer blogs lezen van <a href="https://original.sevendays.nl/users/femke-van-de-griendt">Femke </a>(15)? Laatst schreef ze ook <a href="https://original.sevendays.nl/blog/liefdesbrief-aan-mijn-laptop">Liefdesbrief aan mijn laptop</a> en <a href="https://original.sevendays.nl/blog/de-7-fases-van-je-krantenwijkbijbaantje">De 7 fases van je krantenwijkbijbaantje</a>.</em></p>  
