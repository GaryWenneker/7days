---
id: 81bccee3d4d34eea9b2d6ca1e1f1afb2
type: post
layout: post
title: "Bang voor de Google Glass"
permalink: /blog/bang-voor-de-google-glass/
date: 2022-05-11T19:16:41.067Z
author: 7biA1WiYB
excerpt: "Zo'n twee jaar terug werd de Google Glass geïntroduceerd. Ik weet het nog precies: met zo'n eng propaganda-promofilmpje, dat al snel het internet overnam. Mensen met die bril op hun neus die alleen maar 'Glass, take a picture!' hoefden te zeggen en de bril maakte een foto van wat ze zagen. Of via hun bril konden navigeren (links in de hoek van hun zicht zien ze dan een wegenkaart), Skypen, filmen, bellen, kattenplaatjes googelen, de mogelijkheden waren eindeloos.   "
seo:
  description: "Bang voor de Google Glass"
  title: "Bang voor de Google Glass"
---
Zo'n twee jaar terug werd de Google Glass geïntroduceerd. Ik weet het nog precies: met zo'n eng propaganda-promofilmpje, dat al snel het internet overnam. Mensen met die bril op hun neus die alleen maar 'Glass, take a picture!' hoefden te zeggen en de bril maakte een foto van wat ze zagen. Of via hun bril konden navigeren (links in de hoek van hun zicht zien ze dan een wegenkaart), Skypen, filmen, bellen, kattenplaatjes googelen, de mogelijkheden waren eindeloos.   

    <p>In Ermelo, het conservatieve Bible Belt no-go-dorpje waar ik woon, was de overheersende mening over dit nieuwe technologische snufje: 'Google Glass? Ammenooitniet dat ik met zo'n ding op m'n harses ga lopen!'. Zelf riep ik dat heel hard mee. Want zodra je zo'n ding op zet, wordt je er vast al heel snel aan gehecht en word de stap om 'm voor goed af te zetten almaar groter. <br><br>Maar rond die tijd werd nóg een video een razend populaire internethype. Een pixelig filmpje uit de vorige eeuw, 1996 of zo. Een straatvraag met als stelling: 'De mobiele telefoon, is dat wat voor u?'. Die mensen vonden zo'n ding maar een lachertje. 'Ik kan toch ook gewoon thuis bellen? Ammenooitniet dat ik zo'n ding ga kopen.' <br><br><strong>Alarm, alarm!</strong><br>Maar we weten hoe dit verhaal afloopt: hoe bizar het idee eerst nog was, de mobiele telefoon wende, en het wende zo goed dat we al snel niet meer zonder konden. 'Alarm, alarm!' deden mijn hersenen dus bij de Google Glass. <br><br>Ik vreesde dat de Google Glass het punt was waarop het vreselijk fout zou gaan. Nu is het nog een gek idee, maar al snel zouden we zo gehecht worden aan de bril dat we bij een nationale wifi-storing allemaal dood zouden gaan. Want ja: hadden we die mensen in 1996 verteld hoe afhankelijk we nu van onze smartphone zijn, waren ze vast de pan uit geflipt. En diezelfde mensen zijn nu vast heel blij met hun mobieltjes. <br><br><strong>Je merkt het amper</strong><br>De ontwikkeling van de technologie lijkt van een afstandje doodeng, maar toegegeven: als je er niet over nadenkt en met de flow meesurft merk je er amper wat van. En is het eigenlijk best leuk, die nieuwe snufjes en foefjes. Maar is het allemaal een must? <br><br>Toen ik vanmorgen de nieuwe 7Days opensloeg en het nieuwsartikel 'Tabee, Google Glass!' zag, over dat de bril helemaal niet aanslaat en best een flop is, was ik toch opgelucht. Want die techno-toekomst kan nog wel even wachten.</p>  
