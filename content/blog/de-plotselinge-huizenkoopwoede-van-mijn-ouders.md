---
id: 351e0a1981d046039ecb86c93fe4ac1a
type: post
layout: post
title: "De plotselinge huizenkoopwoede van mijn ouders"
permalink: /blog/de-plotselinge-huizenkoopwoede-van-mijn-ouders/
date: 2022-05-11T19:16:41.067Z
author: 7biA1WiYB
excerpt: "Van de ene op de andere dag gingen mijn ouders op zoek naar een nieuw huis. Wat de oorzaak hiervan is, weet ik eigenlijk nog steeds niet. Wellicht kregen ze beiden een plotselinge ingeving dat het dringend tijd is om te verhuizen. Sinds het begin van deze periode van huizenkoopwoede zijn er bij ons thuis heel wat dingen veranderd.  "
seo:
  description: "De plotselinge huizenkoopwoede van mijn ouders"
  title: "De plotselinge huizenkoopwoede van mijn ouders"
---
Van de ene op de andere dag gingen mijn ouders op zoek naar een nieuw huis. Wat de oorzaak hiervan is, weet ik eigenlijk nog steeds niet. Wellicht kregen ze beiden een plotselinge ingeving dat het dringend tijd is om te verhuizen. Sinds het begin van deze periode van huizenkoopwoede zijn er bij ons thuis heel wat dingen veranderd.  

    <p>Zo komen er dagelijks mensen over de vloer die zich voordoen als aannemer of makelaar. Misschien zijn ze het ook, misschien ook niet. Waar het eerst alleen bleef bij een simpel gesprekje, mogen de vreemdelingen nu ook foto’s maken van alles hier in huis.</p>
<h3>Weg, privacy</h3>
<p>Tijdens het leren voor een toets Nederlands werd ik daarom ook zomaar mijn kamer uitgetrapt. Mijn privélijstje met persoonlijke-doelen-voor-2017 lag per ongeluk open en bloot mijn bureau. HOPPAKEE, dit heeft de fotograaf niet overgeslagen en waarschijnlijk plaatst-ie hem morgen gezellig op Funda.nl.</p>
<p>Over Funda gesproken: Als ik de ‘f’ in de zoekbalk van mijn browser intyp, verschijnt niet meer zoals gewoonlijk de link van Facebook. De website van Funda heeft die plaats ingenomen. Mijn ouders hebben bovendien iets op de televisie geïnstalleerd waardoor ze daar nu ook al huizen kunnen bekijken. Waar vroeger de televisie gebruikt werd om televisieprogramma’s te zien, is het nu een hulpmiddel geworden waarmee ze nog meer tijd kunnen besteden aan hun huizenobsessie.</p>
<h3>Wifi platleggen</h3>
<p>De emoties wat betreft de plotseling aanwezige huizenkoopwoede lopen hoog op. Al dat verbouwen, gesjouw met verhuisdozen en chaos met sleutels die wel of niet op tijd aankomen: ik zit er helemaal niet op te wachten. Na verschillende dreigbrieven aan mijn ouders en een mislukte poging de wifi thuis plat te leggen, heb ik het maar opgegeven.</p>
<p>'Wanneer willen jullie gaan verhuizen dan?' vroeg ik laatst.<br>'Ergens in de zomervakantie misschien', was het antwoord.<br>'Oké. Dan ga ik vanaf "ergens in de zomervakantie" heerlijk op kamers!'</p>
<p><em>Meer blogs lezen van Lucas (17)? Laatst schreef hij ook <a href="https://7dagen.netlify.app/blog/wij-hopeloze-scholieren-zijn-gedwongen-verslaafd">Wij hopeloze scholieren zijn gedwongen verslaafd</a> en <a href="https://7dagen.netlify.app/blog/de-7-obsessies-uit-mijn-kindertijd">De 7 obsessies uit mijn kindertijd.</a> </em></p>  
