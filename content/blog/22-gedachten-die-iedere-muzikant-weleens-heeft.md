---
id: 27ef7459a6e745c7922ff6ffea1ec330
type: post
layout: post
title: "22 gedachten die iedere muzikant weleens heeft"
permalink: /blog/22-gedachten-die-iedere-muzikant-weleens-heeft/
date: 2022-05-11T19:16:41.067Z
author: 7biA1WiYB
excerpt: "Muziek maak ik al zolang ik me kan herinneren. Ik speel al bijna tien jaar klarinet en ik heb mezelf de beginselen van gitaar en ukelele geleerd. Of je nu een ervaren of beginnende muzikant bent, of je gewoon afvraagt wat er eigenlijk omgaat in onze hoofden: 22 gedachten die iedere muzikant herkent.  "
seo:
  description: "22 gedachten die iedere muzikant weleens heeft"
  title: "22 gedachten die iedere muzikant weleens heeft"
---
Muziek maak ik al zolang ik me kan herinneren. Ik speel al bijna tien jaar klarinet en ik heb mezelf de beginselen van gitaar en ukelele geleerd. Of je nu een ervaren of beginnende muzikant bent, of je gewoon afvraagt wat er eigenlijk omgaat in onze hoofden: 22 gedachten die iedere muzikant herkent.  

    <h3>De onmogelijke planning</h3>
<p>1. Okee de uitvoering zit eraan te komen. Ik moet mijn tijd goed inplannen, want ik moet nog repeteren! Wat, we gaan nu naar oma? Goed, dan repeteer ik wel een andere keer. Tijd zat.<br>2. Zal ik vandaag dan eens gaan oefenen? Nee stop. Eerst moet ik mijn huiswerk nog afmaken. Ander keertje dus.<br>3. Kan ik nu misschien gaan oefenen? Oh wacht, ik had beloofd de schone was op te hangen. Nog even wachten.<br>4. We gaan eerst ook nog eten? Vooruit dan maar.<br>5. Nou, ik kan eindelijk beginnen… en nu heb ik geen zin meer.</p>
<h3>Het oefenen zelf</h3>
<p>6. Even kijken. Ik heb mijn instrument/lessenaar/bladmuziek. Maar waar is mijn instrument-standaard? Mijn potlood? Glaasje water? Nee pap, ik ben overduidelijk nog niet gestart, je hoort toch nog geen muziek!<br>7. Goed, eerst wat makkelijks. Gewoon even om d’r in te komen. Moet kunnen.<br>8. WAT KLINKT DAT GOED! Ik moet echt naar het conservatorium gaan met dit talent! 9. Ik ben nu wel klaar voor dat moeilijke liedje. Als toekomstig conservatoriumstudent draai ik daar mijn hand niet voor om.<br>10. Help! Dat was een ramp. Laat die dromen maar zitten: ik ga het nooit leren!<br>11. Hmm, ik zie dat de voornaamste uitdaging in dit kleine stukje zat. Als ik dat nu gewoon heel vaak achter elkaar speel...<br>12. Oh, het valt eigenlijk toch wel mee hoe ingewikkeld dit is. Ik ben trots op mezelf en helemaal klaar voor de uitvoering!</p>
<h3>De spanning bij aanvang</h3>
<p>13. Thuis ging het goed, hier zal het dus ook goed gaan. Dat is de regel… toch?<br>14. Okee, ik pak gewoon rustig mijn instrument, mijn lessenaar, mijn bladmuziek, en- waar heb ik mijn instrument-standaard nú weer gelaten?<br>15. Eens even spieken hoe vol de zaal zit… TE VOL! AAH!<br>16. Het doek gaat open en daar ga ik…</p>
<h3>Het Moment Suprême</h3>
<p>17. Nou, dat eerste stuk ging goed.<br>18. Oh, zelfs dit lukte redelijk! Een klein foutje, maar dat maakt niet uit. Niemand die dat hoort!<br>19. Het moeilijke stuk komt eraan en… gelukt! Wat een opluchting.<br>20. Is het al voorbij? Dat klonk net hartstikke gaaf!<br>21. Nog een buiging en dan ben ik klaar. Die volle zaal is helemaal zo eng niet meer.<br>22. Ik ga dit toch best wel missen… De volgende keer ben ik er weer bij!</p>  
