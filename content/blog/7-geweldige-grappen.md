---
id: 216cb0431afc417e87cdeee11243d690
type: post
layout: post
title: "7 geweldige grappen"
permalink: /blog/7-geweldige-grappen/
date: 2022-05-11T19:16:41.067Z
author: Thijsvan Reeuwijk
auteur: Thijs van Reeuwijk
rubriek: blogpost
excerpt: "1 april is alweer een tijdje voorbij. En grappen blijven het hele jaar door leuk, maar wat zijn nou écht leuke grappen om uit te halen bij vrienden, familie of voorbijgangers die je zelf gemakkelijk kunt doen? Ik deel maar wat graag deze zeven grappen met je.  "
seo:
  description: "7 geweldige grappen"
  title: "7 geweldige grappen"
---
1 april is alweer een tijdje voorbij. En grappen blijven het hele jaar door leuk, maar wat zijn nou écht leuke grappen om uit te halen bij vrienden, familie of voorbijgangers die je zelf gemakkelijk kunt doen? Ik deel maar wat graag deze zeven grappen met je.  

    <h3>1. Nepdrol</h3>
<p>Nepdrollen zijn altijd leuk om op straat te leggen of voor iemands deur, bovendien is het gemakkelijk te maken. Je flanst het snel in elkaar met wat water, pindakaas en ontbijtkoek . Vervolgens leg je hem op de straat of bij een winkel voor de deur en de pret kan beginnen!</p>
<h3>2. Slagroomsmakker</h3>
<p>Er zijn duizenden video’s op YouTube over deze grap. Gewoon omdat hij geweldig is. Je loopt simpelweg naar iemand toe met een handje slagroom, een bord of een hele schaal. Het is natuurlijk het leukste als het volledig onverwachts komt. Wat je ook kunt proberen is iemand zichzelf laten insmeren met slagroom. Hoe? Leg ongemerkt slagroom op de hand van je slachtoffer als hij slaapt en kriebel voorzichtig aan zijn neus. Let maar op wat er gebeurt!</p>
<h3>3. Slaapgrappen</h3>
<p>Er zijn nog een aantal andere grappen die je bij de schone slapers kunt uithalen. Het gerucht gaat dat als je iemands hand in een bakje met lauw water legt degene dan zelf ook lauw water gaat uitstoten.</p>
<h3>4. Knaller</h3>
<p>Het is ook leuk om iemand te verwelkomen met een knaller! Dit kan je doen door een trektouwtje aan de deur te binden en dan te wachten totdat iemand binnenkomt. Voor een nog leuker effect kun je ook een toeter achter de deur klemmen.</p>
<h3>5. Drinken</h3>
<p>Het is ook grappig om iets met iemands drinken uit te halen. Vervang de appelsap van je vrienden door azijn en vervang daarna het biertje van je ouders door de appelsap. Je kunt heel wat leuke grappen uithalen met kleurstof in iemands drinken. Reken er maar op dat ze worden verrast.</p>
<h3>6. Onzichtbare muur</h3>
<p>Wie heeft het al eens geprobeerd? Het is vrij simpel: hang heel veel vershoudfolie tussen de deurpost en maak het vast, kijk of de deur nog open kan en voilà. Nu nog doen alsof er iets heel ergs is gebeurd of dat iets erg dringend is. Als er dan iemand naar je toe komt rennen. PATS! Als een vlieg in het web.</p>
<h3>7. Lekker plakken</h3>
<p>Hier is niet echt een specifieke grap voor, maar je kunt wel je fantasie op hol laten slaan. De opties zijn eindeloos: Je kunt bijvoorbeeld iemand vastplakken aan zijn schoenen, of je irritante broertje of zusje aan de eettafel tapen. Zolang die persoon maar weer op zijn pootjes terecht komt.</p>
<p>Wees altijd (!) voorzichtig met grappen en zorg er voor dat ook je slachtoffer er om kan lachen. Houd wel in gedachten dat voor je grappen altijd moet gelden: Een goed begin heeft een goed behagen, maar het eindje zal de last dragen.</p>
<p> </p>
Thijs is een 16-jarige pannenkoekenfan en een superscout met tien(!) jaar ervaring. Hij sport drie keer per week en knutselt graag, op zijn manier: hij maakt bijvoorbeeld een powerbank in een Fisherman's Friends-blikje, een luchtpistool of een brandende laser. Je kunt deze jongen dus maar beter te vriend houden... <a href="/users/thijs-van-reeuwijk">Lees hier meer van zijn blogs</a>.  
