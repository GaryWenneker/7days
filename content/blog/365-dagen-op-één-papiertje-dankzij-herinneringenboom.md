---
id: 371ef47ad9af41eab386b54c7a08db7f
type: post
layout: post
title: "365 dagen op één papiertje dankzij herinneringenboom"
permalink: /blog/365-dagen-op-één-papiertje-dankzij-herinneringenboom/
date: 2022-05-11T19:16:41.067Z
author: 7biA1WiYB
excerpt: "Eind december word ik altijd een beetje nostalgisch: wat is het jaar toch snel gegaan! 12 maanden, 52 weken, 365 dagen vol met leuke dingen: hoe onthoud je dat allemaal?! Gelukkig heb ik de perfecte oplossing gevonden!  "
seo:
  description: "365 dagen op één papiertje dankzij herinneringenboom"
  title: "365 dagen op één papiertje dankzij herinneringenboom"
---
Eind december word ik altijd een beetje nostalgisch: wat is het jaar toch snel gegaan! 12 maanden, 52 weken, 365 dagen vol met leuke dingen: hoe onthoud je dat allemaal?! Gelukkig heb ik de perfecte oplossing gevonden!  

    <p>Fotoalbums, verhaaltjes en Snapchat-memories: ik vind het heerlijk om herinneringen op te halen. Het liefst zou ik alles voor altijd onthouden, maar jammer genoeg is daar niet genoeg opslagruimte voor in mijn brein… Maar hoe moet ik dan al die fijne momenten onthouden?</p>
<h3>Herinneringenboom</h3>
<p>Door de jaren heen heb ik talloze keren geprobeerd om een dagboek bij te houden, maar elke dag een stukje schrijven lukt me écht niet. Voor ik het weet loop ik dagen, weken en dan weer maanden achter. Kortom: geen succes. Zelfs zo’n ‘One line a day’-boekje kon ik niet bijhouden, en dat was maar één zinnetje per dag.</p>
<p>Super jammer, want ik vind het heel leuk om herinneringen te verzamelen, voor later. Gelukkig kwam de perfecte oplossing zeven jaar geleden op mijn deurmat vallen. In dat tijdschrift (dat nu niet meer gemaakt wordt) stond het idee van een jaarboom. Dat was een tekening van een boom, maar dan gevuld met gebeurtenissen, datums en verhaaltjes van het afgelopen jaar. Oftewel: een herinneringenboom!</p>
<h3>Wat wil je onthouden?</h3>
<p>In 2012 begon ik meteen aan mijn eerste jaarboom: wat was er allemaal gebeurd dat jaar? Wie waren mijn vrienden? Mijn huisdieren? Favoriete boeken/muziek/films? Alles – tot aan mijn kluisjesnummer toe – schreef ik in mijn boom. Met foto als <em>finishing touch.</em> Eindelijk had ik mijn perfecte herinneraar!</p>
<p>Door de jaren heen ben ik wat minder waarde gaan hechten aan mijn kluisjesnummer, maar nog steeds schrijf ik alles wat ik van dat jaar wil onthouden op. Het zijn dingen die ik heb gedaan of dingen (en mensen!) die me blij hebben gemaakt. En soms algemene dingen over hoe mijn leven eruit zag dat jaar. Het gaat alle kanten op. Van ‘dat ene goede feestje’ tot vriendengroepen en van kleine geluksmomentjes tot citytrips. </p>
<p>Om het mezelf wat makkelijker te maken, hou ik de gebeurtenissen bij, door het jaar heen. Elke keer dat ik iets heb gedaan dat ik in mijn jaarboom wil hebben, schrijf ik dat erbij in mijn notities. Zo kan ik eind december makkelijk bedenken wat ik voor altijd wil onthouden.</p>
<h3>Tak voor tak een jaarboom</h3>
<p>Iedereen die zijn of haar herinneringen koestert zou een keer een jaarboom moeten maken. Je kunt je boom (of huis, auto, kledingkast, bedenk het maar) tekenen, schilderen, vouwen, knippen, plakken, online maken: kies vooral de manier die jij leuk vindt! Vul je boom met herinneringen en bouw tak voor tak je eigen jaarboom. Het kost maar een middagje van je tijd (vooral als je door het jaar heen een lijstje bijhoudt in je telefoon met dingen voor in je boom) en het is zoooo leuk om later terug te zien!</p>
<h3>Bos vol bomen</h3>
<p>Elke jaar maak ik tussen kerst en oud en nieuw mijn jaarboom, dit jaar alweer mijn zevende. Het is echt een momentje voor mezelf, waarop ik eindelijk weer creatief bezig ben. Elk jaar ziet de boom er weer anders uit, maar elk jaar hangt ‘ie vol met herinneringen. Dit jaar komt ‘Bloggen bij 7Days’ er zeker bij!</p>
<p>Ik zie het al helemaal voor me: als ik later bejaard en wel ben en met mijn warme chocolademelk op de verwarming zit, pak ik mijn jaarbomen erbij. Dan kan ik door mijn bos vol bomen bladeren. Met op elke pagina 365 dagen aan herinneringen.</p>  
