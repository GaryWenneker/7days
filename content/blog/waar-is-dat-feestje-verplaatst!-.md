---
id: 988a622d648045838a71736768d1e753
type: post
layout: post
title: "Waar is dat feestje? Verplaatst! "
permalink: /blog/waar-is-dat-feestje-verplaatst!-/
date: 2022-05-11T19:16:41.067Z
author: 7biA1WiYB
excerpt: "Het komt er allemaal weer aan hoor: Sinterklaas, kerst, Nieuwjaar. En we hebben net Sint-Maarten en Halloween achter de rug. Kortom: zo’n beetje alles is in twee maanden gepropt. Ik blijf maar cadeaus en snoep kopen, aan het eind van het jaar ben ik blut en begin ik het nieuwe jaar precies zoals het jaar ervoor. Als het aan mij ligt, verspreiden we die feestdagen beter over het jaar.  "
seo:
  description: "Waar is dat feestje? Verplaatst! "
  title: "Waar is dat feestje? Verplaatst! "
---
Het komt er allemaal weer aan hoor: Sinterklaas, kerst, Nieuwjaar. En we hebben net Sint-Maarten en Halloween achter de rug. Kortom: zo’n beetje alles is in twee maanden gepropt. Ik blijf maar cadeaus en snoep kopen, aan het eind van het jaar ben ik blut en begin ik het nieuwe jaar precies zoals het jaar ervoor. Als het aan mij ligt, verspreiden we die feestdagen beter over het jaar.  

    <p>Het klinkt misschien als een idioot idee, maar ik heb geen zin om al mijn geld uit te geven aan allerlei feestdagen die pal na elkaar plaatsvinden. En dan heb ik het nog niet eens over mijn broers verjaardag op 11 december. Waarom vieren we kerst en Sinterklaas niet in andere maanden? Dat komt veel beter uit. Natuurlijk wordt het even wennen, maar na een paar jaar is het doodnormaal en ben je alweer vergeten dat het ooit anders was.</p>
<h3><strong>Consequenties</strong></h3>
<p>Met Kerstmis moet het natuurlijk wel vroeg donker zijn en ook een beetje winterachtig, maar in februari is het ook nog winter en wordt het ook niet zo laat donker. Bovendien heb je in februari meer kans op sneeuw dan in december, dus meer kans op een witte kerst. Als Sinterklaas weer in het land is, moet de maan natuurlijk ook door de bomen schijnen. Maar dat kan prima op bijvoorbeeld de dag waarop de klok achteruit gaat, eind oktober. Of begin november.</p>
<p>Halloween en Sinterklaas zullen dan wel héél dicht op elkaar zitten, maar die feestjes kun je eventueel combineren door de <a href="https://7dagen.netlify.app/quiz-nieuws/de-grote-killerclowns-quiz">killerclowns</a> van Halloween te vervangen door een Horror-Sint. Zo zal niemand meer stout zijn, want niemand wil met de Horror-Sint mee naar Spanje. En hoe minder de feestdagen op elkaar gepropt zitten, hoe minder je het gevoel hebt dat je Sinterkerstennieuw moet vieren. Win-win toch?</p>
<h3><strong>Geen twintig surprises</strong></h3>
<p>Wat maakt het verder nog uit dat je een feest op een andere dag viert? Het is niet alsof je je verjaardag twee maanden later pas viert. Het is alleen even wennen. Maar zodra iedereen is overgehaald en meedoet, zal iedereen blij zijn dat-ie wat geld heeft kunnen sparen aan het eind van het jaar en geen twintig surprises en cadeaupakketten in elkaar heeft moeten flansen.</p>
<p><em>Meer blogs lezen van <a href="https://7dagen.netlify.app/users/thijs-van-reeuwijk">Thijs </a>(15)? Laatst schreef hij ook al <a href="https://7dagen.netlify.app/blog/vervang-sint-maarten-door-halloween">Vervang Sint-Maarten door Halloween </a>en <a href="https://7dagen.netlify.app/blog/wat-nou-de-jeugd-van-tegenwoordig">Wat nou, de jeugd van tegenwoordig?</a>.</em></p>  
