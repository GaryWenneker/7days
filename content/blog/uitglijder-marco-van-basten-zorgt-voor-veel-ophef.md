---
id: decdf3f00401410a8025ec7b942fbe2a
type: post
layout: post
title: "Uitglijder Marco van Basten zorgt voor veel ophef"
permalink: /blog/uitglijder-marco-van-basten-zorgt-voor-veel-ophef/
date: 2022-05-11T19:16:41.067Z
author: 7biA1WiYB
excerpt: "De uitspraak 'Sieg Heil' van Marco van Basten na een interview tussen voetbalanalist Hans Kraay junior en de Duitse trainer Frank Wormuth zorgt deze week voor flink wat ophef. Niet alleen in Nederland, maar ook in Frankrijk en Duitsland is men er niet van gecharmeerd.  "
seo:
  description: "Uitglijder Marco van Basten zorgt voor veel ophef"
  title: "Uitglijder Marco van Basten zorgt voor veel ophef"
---
De uitspraak 'Sieg Heil' van Marco van Basten na een interview tussen voetbalanalist Hans Kraay junior en de Duitse trainer Frank Wormuth zorgt deze week voor flink wat ophef. Niet alleen in Nederland, maar ook in Frankrijk en Duitsland is men er niet van gecharmeerd.  

    <h3>Wat heeft Marco eigenlijk gezegd?</h3>
<p>‘Sieg Heil’ is de nazigroet die mensen tijdens de Tweede Wereldoorlog gebruikten om Hitler te groeten, gepaard met het onbeminde handgebaar. Van Basten sprak dit uit zonder te weten dat zijn microfoon nog aanstond. Ik kan me niet voorstellen dat het zijn bedoeling was dat iedereen het zou horen.</p>
<h3>Waarom vinden mensen zijn uitspraak zo erg?</h3>
<p>Voor mensen die de Tweede Wereldoorlog hebben meegemaakt zijn herinneringen aan deze periode erg beladen. Grappen hierover maken is onacceptabel. Dat je in Duitsland of Oostenrijk woont (of die taal spreekt) zegt niks over of je het eens bent met de ideeën van Hitler. Het is extra ironisch dat hij deze uitspraak juist nu maakte, in de week waarin er in de voetbalwereld extra gelet wordt op racistische uitlatingen om discriminatie in de voetballerij tegen te gaan.</p>
<p>Velen vragen zich af waarom Van Basten de uitspraak deed. Hij zei zelf dat het een 'ongepaste grap' was en heeft zijn excuses aangeboden.</p>
<h3>Alleen excuses of ook straf?</h3>
<p>Ik was nieuwsgierig naar wat mijn medeleerlingen hiervan zouden vinden en stelde een enquête op. Daar kwamen 82 reacties op waaruit blijkt dat een meerderheid (<strong>43,9%</strong>) vindt dat hij gestraft moet worden. Van Basten heeft als BN'er een voorbeeldfunctie en door hem te straffen stel je een voorbeeld waarmee je zorgt voor afschrikking. <strong>12,2%</strong> vindt dat hij gestraft moet worden omdat hij mensen heeft gekwetst. <strong>43,9% </strong>vindt juist weer dat hij niet gestraft moet worden, zij zijn van mening dat Van Basten alleen gestraft zou worden omdat-ie een beroemdheid is. Zo'n uitspraak van een onbekend persoon zou voor lang niet zoveel heibel zorgen. Hoe slecht deze uitspraak van Van Basten ook is geweest, iedereen moet zo gelijk mogelijk behandeld worden.</p>
<p>Verder haal ik uit de vragenlijst dat een grote meerderheid (<strong>98,8%</strong>) iemand weleens een discriminerende opmerking heeft horen maken. <strong>31,7%</strong> werd zelf weleens gediscrimineerd en <strong>43,9%</strong> heeft weleens een uitspraak gedaan die niet voor iedereen bedoeld was (maar die wel werd opgepikt door anderen). Daarover antwoordde een van de scholieren: 'Mensen discrimineren als ze zich bedreigd voelen en proberen zichzelf in te dekken op bepaalde risico's. Dit komt voort uit bepaalde vooroordelen die er bestaan over mensen of bevolkingsgroepen' </p>
<p>Over de vraag of mensen zich mogen bemoeien met de uitspraken die een ander doet vinden de meesten dat dat aan de situatie ligt. <strong>24,4%</strong> zegt van wel. 'Mensen weten niet zo goed hoe ze om moeten gaan met cultuurverschillen. Soms zijn de cultuurverschillen zo groot dat er discussies ontstaan. Mensen vinden het lastig als anderen niet hetzelfde denken over dingen zoals zij en daarom wordt er gediscrimineerd', antwoordde een scholier.</p>
<h3>Foute grap</h3>
<p>Over de week tegen discriminatie in de voetbal werd het volgende gezegd: 'Heel ernstig dat dit soort praktijken nog voorkomen langs de lijn. Ik dacht dat dit van de vorige eeuw was, toen zwarte honkballers nog werden uitgejouwd als ze in het blanke team speelden. Zo'n week zou niet nodig moeten zijn, maar goed dat er aandacht voor is/komt'. </p>
<p>Van Basten is niet de enige die foute grapjes maakt die naar buiten komen, maar toch moet hij gestraft worden. En dat vindt Fox Sports ook, zo blijkt. De zender schorste Van Basten een week van de TV. Daarnaast moet de oud-voetballer al het geld dat hij deze week met voetbalanalyses heeft verdiend, doneren aan het Nederlands Instituut voor Oorlogs-, Holocaust-, en Genocidestudies. 'Daar ben ik het zeker mee eens. Wat ik wel vind, is dat je dan erg focust op het beperken van een verschijnsel, in plaats van dat je de oorzaak van het verschijnsel wegneemt. Je kunt dus veel beter een gevoel van onveiligheid of vooroordelen oplossen.'</p>
<p><em>Dit gastblog werd geschreven door Lotus van Rossum.</em></p>  
