---
id: e8445842484449c4b2e4b68303180121
type: post
layout: post
title: "Dit terrein is rookvrij!"
permalink: /blog/dit-terrein-is-rookvrij!/
date: 2022-05-11T19:16:41.067Z
author: 7biA1WiYB
excerpt: "Ken je dat? In de pauze of na school met je vrienden op het schoolplein een sigaret roken. Even uitblazen tussen de lessen door en er daarna weer tegenaan. Pauze na pauze, weer of geen weer… Ik ken het niet.  "
seo:
  description: "Dit terrein is rookvrij!"
  title: "Dit terrein is rookvrij!"
---
Ken je dat? In de pauze of na school met je vrienden op het schoolplein een sigaret roken. Even uitblazen tussen de lessen door en er daarna weer tegenaan. Pauze na pauze, weer of geen weer… Ik ken het niet.  

    <p>Zelf heb ik één keer geprobeerd om te roken, maar het is niks voor mij. Bij het eerste trekje begonnen mijn longen te protesteren en na een halve sigaret was het tien keer zo erg. Toen ben ik maar gestopt. Voor mij bleef het bij die halve sigaret, maar elke dag is dit voor zo’n honderd jongeren het begin van een rookverslaving.</p>
<p>Zeker de helft van alle mensen met een rookverslaving is begonnen met roken op het schoolplein. Onder groepsdruk of uit nieuwsgierigheid: de eerste sigaret is snel gerookt. Dat is een probleem, want hoe vroeger je begint met roken, hoe erger je verslaving wordt.</p>
<h3>Rookvrije generatie</h3>
<p>De gezondheidsrisico’s van roken kennen we inmiddels wel: beschadigde longen, verschillende vormen van kanker en nog veel meer. Op alle sigarettenverpakkingen staan gezondheidsrisico's afgebeeld: schokkende plaatjes die jou moeten ontmoedigen om het pakje te kopen. Ik vind ze zodanig weerzinwekkend dat ik er ver bij uit de buurt blijf.</p>
<p>Dat is precies de bedoeling van de overheid. Zij voert namelijk een anti-rookbeleid. De overheid wil mensen helpen om te stoppen met roken, meerokers beschermen tegen tabaksrook en voorkomen dat jongeren beginnen met roken. Het grote doel? Een rookvrije generatie in 2040: geen enkele jongere die dan nog rookt.</p>
<h3>Rookverbod op school</h3>
<p>In Nederland is het al verboden om te roken op de werkplek, op openbare plekken en in horecagelegenheden. Over bijna een jaar - 1 augustus 2020 - komen daar schoolterreinen bij. Vanaf dan moet elk schoolterrein rookvrij zijn. Dit geldt voor basis- en middelbare scholen, maar ook mbo-instellingen, hogescholen en universiteiten. Bij al deze onderwijsinstellingen mag er niet meer gerookt worden. Niet door leerlingen, maar ook niet door docenten, ouders of bezoekers. Met dit rookverbod hoopt de overheid dat steeds minder jongeren beginnen met roken én het aantal meerokers vermindert.</p>
<p>Scholen willen graag het goede voorbeeld geven aan hun leerlingen, vandaar dat de kans groot is dat er al een ‘<em>Dit terrein is rookvrij!</em><em>’</em>-bord op jouw schoolplein staat. Bij mijn oude middelbare school in ieder geval al wel. Meer dan de helft van alle basisscholen en driekwart van de middelbare scholen zijn al rookvrij.</p>
<h3>Goede zaak</h3>
<p>Ik vind het een goede zaak. Niet alleen omdat roken niks voor mij is, maar vooral omdat het zo ongezond is. Voor je eigen longen, maar ook voor de longen die je laat meeroken. Door roken zo ver mogelijk van kinderen te houden, geven we ze een gezondere toekomst: ze roken niet meer mee én ze starten minder snel (of zelfs niet) met roken. Zo zijn jongeren van al dat gerook niet langer de sigaar.</p>  
