---
id: 72eb2e315cb84f09a1575edc1e8ad08e
type: post
layout: post
title: "Zo moet het nieuwe Nederlands worden"
permalink: /blog/zo-moet-het-nieuwe-nederlands-worden/
date: 2022-05-11T19:16:41.067Z
author: 7biA1WiYB
excerpt: "'Opdracht 1: Spel de volgende samenstellingen op de juiste manier.' Nog voordat ik de zin heb afgelezen, bonkt mijn hart al luidruchtig in mijn keel, vormen er zweetdruppeltjes op mijn voorhoofd en beginnen mijn handen te trillen.   "
seo:
  description: "Zo moet het nieuwe Nederlands worden"
  title: "Zo moet het nieuwe Nederlands worden"
---
'Opdracht 1: Spel de volgende samenstellingen op de juiste manier.' Nog voordat ik de zin heb afgelezen, bonkt mijn hart al luidruchtig in mijn keel, vormen er zweetdruppeltjes op mijn voorhoofd en beginnen mijn handen te trillen.   

    <p>Samenstellingen… welke regels horen daar ook alweer bij? Ergens ver weg in mijn hoofd, begraven onder al de uit mijn hoofd geleerde songteksten, afleveringen van series en quotes uit films, liggen deze ergens begraven. En tijdens het maken van de opdrachten kom ik er heus wel weer op! Maar niet voordat ik de eerste samenstellingen compleet verkeerd heb gespeld. </p>
<h3>Opdracht</h3>
<p>Het begon bijvoorbeeld al bij de samenstelling tussen 'populair' en 'wetenschappelijk'. Ik had werkelijk geen idee of het nu populair wetenschappelijk, populair-wetenschappelijk of populairwetenschappelijk moest zijn. Gelukkig bestaan er nog hulpmiddelen; na een kleinschalig Google onderzoek (of is het Google-onderzoek?) kan ik blij mededelen dat ik nu de correcte spelling van populairwetenschappelijk ken! </p>
<p>Zo kwamen er meer en meer woorden voorbij, waarvan ik de correcte spelling alleen maar kon raden of opzoeken. Huis-tuin-en-keukenmiddel of huistuinenkeukenmiddel? Camouflage uniform, camouflageuniform of camouflage-uniform? Ik was de draad helemaal kwijt!</p>
<h3>Regels</h3>
<p>Daarom begon ik te denken over waarom al deze regels eigenlijk nog bestaan? Eerlijk is eerlijk, ik hou van taal en vermijd spelfouten het allerliefst. Maar dat kan volgens mij alleen als deze regels wat eenvoudiger worden gemaakt, nietwaar?</p>
<p>Denk maar eens aan het voorbeeld van de samenstellingen. Waarom doen we zo moeilijk en schrijven we niet alles gewoon aan elkaar? Dat is veel makkelijker én lekker consequent! Natuurlijk komen er dan wel een paar probleemgevalletjes, maar als het erop aan komt, begrijpt iedereen toch wel wat tweeeneenhalf betekent lijkt me. En daarbij schrijven we gewoon alles zónder vervelende koppeltekens, trema’s en apostrofs! </p>
<h3>Klagen</h3>
<p>Ik weet zeker dat ik niet de enige ben die hier zo over denkt, dus ik stel voor dat we samen eens gaan klagen over deze stomme spelling. Misschien bij de regering? Dan hoeft er 'alleen maar even' te worden geemaild over onze ideeen, moeten alle encyclopedieen uptodate worden gemaakt (of moeten er nieuwe worden gecreeerd) en moet de nieuwe spelling even geintegreerd worden in onze maatschappij. Leesbaar en makkelijk zat… toch?</p>  
