---
id: 2678083d8562498a837e178f0ac7dcd8
type: post
layout: post
title: "Voor mijn bijbaan ga ik naar.. kantoor"
permalink: /blog/voor-mijn-bijbaan-ga-ik-naar-kantoor/
date: 2022-05-11T19:16:41.067Z
author: 7biA1WiYB
excerpt: "Bijna iedereen in de derde klas heeft een bijbaan. Veel klasgenoten werken in de supermarkt of hebben een krantenwijk. Als ik vertel waar ik werk, kijken ze me raar aan. Ik ga namelijk naar kantoor.  "
seo:
  description: "Voor mijn bijbaan ga ik naar.. kantoor"
  title: "Voor mijn bijbaan ga ik naar.. kantoor"
---
Bijna iedereen in de derde klas heeft een bijbaan. Veel klasgenoten werken in de supermarkt of hebben een krantenwijk. Als ik vertel waar ik werk, kijken ze me raar aan. Ik ga namelijk naar kantoor.  

    <p>Op dinsdag en donderdag is om twee uur de laatste les afgelopen. Dan pak ik mijn spullen en ga naar mijn werk. Op kantoor heb ik een eigen laptop, een bureau dat veel groter is dan die op school en kan ik alle soorten koffie uitproberen. Ik help mee met Snapchat acties voor bijvoorbeeld de Bijenkorf, Fanta en Footlocker. De projectmanagers leggen mij een idee voor en dan vertel ik of het wel of niet gaat werken. Hoe ik dat weet? Gewoon uit ervaring als gebruiker en gevoel. Veel mensen vragen vaak hoe ik op kantoor beland ben. Nou, heel simpel. Ik zal je vertellen hoe!</p>
<h3>Op zoek naar een bijbaan</h3>
<p>Ik wilde graag leuke dingen doen met vrienden, maar wat ik leuk vond om te doen, was meestal niet gratis. Dus moest ik als 14-jarige op zoek naar een bijbaan. Ik was altijd te vinden op social media en kwam op Facebook een post tegen met: ‘Word jij de nieuwe CEO bij Social Embassy?’. CEO bij een digitaal onderzoek- en marketingbureau? Tof, maar ik moest eerst opzoeken wat het betekende. Het staat dus voor Chief Executive Officer, met andere woorden: de grote baas. Ik solliciteerde meteen en kreeg de volgende dag een bericht dat ik op gesprek mocht komen. De eerste die ik het vertelde was mijn moeder.</p>
<h3>Sollicitatiegesprek</h3>
<p>Mijn moeder bracht me naar het <a href="https://www.youngcapital.nl/sollicitatietips/sollicitatiegesprek" target="_blank">sollicitatiegesprek</a>. Toen ik bij de receptie aankwam, reageerde de receptioniste ietwat verbaasd op de komst van deze puber. Iedereen was nog aan het lunchen. ‘Dat heb ik weer’, dacht ik. Gelukkig hoefde ik niet lang te wachten en mocht ik meelopen naar een enorm groot en mooi kantoor, waar ik vier medewerkers en een fotograaf de hand schudde. Ik had niet zoveel mensen verwacht, waardoor ik extra zenuwachtig werd. Het leek wel of de medewerkers eindeloos vragen stelden en ik hoopte maar dat mijn antwoorden een beetje goed waren. Ze zouden mij bellen zodra ze alle andere sollicitanten hadden gesproken. De volgende dag werd ik gebeld en mocht de week erna direct aan de slag voor Fanta!</p>  
