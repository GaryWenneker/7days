---
id: c4938bdc4f11479088e5f3945a9c0575
type: post
layout: post
title: "Dit is waarom ik kleinkunst leuk vind"
permalink: /blog/dit-is-waarom-ik-kleinkunst-leuk-vind/
date: 2022-05-11T19:16:41.067Z
author: 7biA1WiYB
excerpt: "Kleinkunst lijkt tegenwoordig volledig te worden ondergesneeuwd door optredens van grote artiesten, bij wie duizenden mensen zich in een arena proppen om vervolgens het hele optreden TE FILMEN... Terwijl klein ook hartstikke fijn kan zijn. Ik zal uitleggen waarom.  "
seo:
  description: "Dit is waarom ik kleinkunst leuk vind"
  title: "Dit is waarom ik kleinkunst leuk vind"
---
Kleinkunst lijkt tegenwoordig volledig te worden ondergesneeuwd door optredens van grote artiesten, bij wie duizenden mensen zich in een arena proppen om vervolgens het hele optreden TE FILMEN... Terwijl klein ook hartstikke fijn kan zijn. Ik zal uitleggen waarom.  

    <p>Weet je wat kleinkunst is? Het woord zegt het eigenlijk al: ‘kunst’ - in dit geval vooral theater, cabaret, en Nederlandstalige liedjes - in een kleine vorm. Een intieme zaal met publiek dat met aandacht luistert, lacht (niet filmt dus!) en geniet van het moment. Kleinkunst is niet populair onder jongeren, terwijl ik genoeg redenen zie om het te waarderen. Ik vind het heerlijk om een avond te worden opgezogen door de creaties van artiesten waarbij ik zowel kan lachen als aan het denken wordt gezet. Ik heb drie van mijn favoriete kleinkunstartiesten voor je op een rij gezet, zodat je snel kunt zien wat kleinkunst allemaal te bieden heeft. Wie weet ruil je jouw tickets voor Ariana Grande wel in voor kaartjes van Yentl en de Boer.</p>
<p><strong>1. Yentl en de Boer</strong><br>Yentl Schieman en Christine de Boer zijn twee cabaretiers die heel leuke en originele liedjes schrijven. De vrouwen kunnen niet alleen goed zingen, maar ook de tekst zit goed in elkaar. Luister maar eens naar dit liedje: het is vast herkenbaar. Voor mij (helaas) wel...</p>
<p><iframe allow="accelerometer; autoplay; encrypted-media; gyroscope; picture-in-picture" allowfullscreen="" frameborder="0" height="315" src="https://www.youtube.com/embed/kCvbhWVmjc4" width="560"></iframe></p>
<p><strong>2. Van der Laan en Woe</strong><br>Je kent ze misschien wel van <em>De Kwis </em>of <em>Even Tot Hier</em>. Van der Laan en Woe is een cabaretduo met onwijs scherpe humor. Dit filmpje, waarbij een beetje de spot wordt gedreven met <em>singer-songwriters</em>, is een van mijn favorieten. Naast de achterliggende gedachte is de uitvoering gewoon echt heel goed en grappig. </p>
<p><iframe allow="accelerometer; autoplay; encrypted-media; gyroscope; picture-in-picture" allowfullscreen="" frameborder="0" height="315" src="https://www.youtube.com/embed/-7khA4LhoNY" width="560"></iframe></p>
<p><strong>3. Veldhuis &amp; Kemper</strong><br>Dit duo heeft, naast hun cabaretprogramma’s, sterke liedjes met mooie diepzinnige teksten. Je merkt dat ze goed over de tekst hebben nagedacht en dat vind ik altijd erg gaaf. Kijk dit optreden in een krappe radiostudio maar. Als dit geen kleinkunst is...</p>
<p><iframe allow="accelerometer; autoplay; encrypted-media; gyroscope; picture-in-picture" allowfullscreen="" frameborder="0" height="315" src="https://www.youtube.com/embed/JZk0Nv1TLDo" width="560"></iframe></p>
<p>Dit waren slechts drie video's uit het uitgebreide scala 'Nederlandse Kleinkunst'. Als je meer wilt zien kun je een beetje verder klikken en scrollen op YouTube, maar je kunt natuurlijk ook écht naar een theater gaan. Er gaat niets boven dat.</p>  
