---
id: 5f7f1233d231434fa2cabb25b357b47d
type: post
layout: post
title: "Arjen Lubach versus de wereld"
permalink: /blog/arjen-lubach-versus-de-wereld/
date: 2022-05-11T19:16:41.067Z
author: 7biA1WiYB
excerpt: "Juichend keek ik vorige week naar de eindejaarseditie van Zondag met Lubach. Presentator Arjen Lubach maakte alles kapot wat nog kapot kon van 2015. Aan het eind van de uitzending dwarrelde er geen confetti naar beneden, maar de bloederige restanten van de imago's van Mark Rutte, Willem-Alexander en heel rechts Nederland. Het staat 1-0 voor Arjen in zijn wedstrijd tegen de wereld.   "
seo:
  description: "Arjen Lubach versus de wereld"
  title: "Arjen Lubach versus de wereld"
---
Juichend keek ik vorige week naar de eindejaarseditie van Zondag met Lubach. Presentator Arjen Lubach maakte alles kapot wat nog kapot kon van 2015. Aan het eind van de uitzending dwarrelde er geen confetti naar beneden, maar de bloederige restanten van de imago's van Mark Rutte, Willem-Alexander en heel rechts Nederland. Het staat 1-0 voor Arjen in zijn wedstrijd tegen de wereld.   

    <p>Met de komst van Zondag met Lubach is de Nederlandse televisie voor het eerst sinds tijden weer de juiste weg ingeslagen. Van het eerst nog redelijk ‘jonge’, ‘linkse’ en ‘activistische’ DWDD is namelijk niets meer over dan een vaag middenmaats programma met mild-geinige filmpjes en op niets uitlopende gesprekken. </p>
<p><strong>Zelf de touwtjes in handen</strong><br>Maar ja, verder is er nu eenmaal weinig ‘talkshow’ voor de wat linkseren onder ons: de milieufanaten, de vegetariërs, de mensenrechtenactivisten. </p>
<p>Daarom nam Arjen Lubach - die wel eens bij DWDD te zien was, maar zwaar wegviel in (vaste gast) Paulien Cornelisses Schaduw van Extreme Hilariteit, het idee van de Amerikaanse desk-show over en nam hij zelf maar de touwtjes in handen. Dat is uitstekend gelukt.</p>
<p><strong>Een stomp in de maag</strong><br>Na drie seizoenen Zondag met Lubach kwam dus de eerste<em> 2015 met Lubach</em>. Lubach had altijd al veel kritiek op publieke figuren, maar in deze aflevering sloeg hij met een gigantische stenen bijl door de glazen kast en haalde hij daar ten eerste koning Willem-Alexander uit, die hij vervolgens tegen de muur aandrukte, twintig keer voor luie aap uitmaakte en met een stomp in zijn maag op de knieën liet zakken.</p>
<p>Ten tweede greep hij een wild tegenstribbelende premier Rutte bij de kraag, die hij in het gezicht spuugde en op de grond wierp. 'Ga eens wat doen!' bulderde hij, met zijn spike-zolen boven het gezicht van Arme Mark bungelend. 'Denk je dat premierschap een bijbaantje is?'<br><br><strong>Imagoschade</strong><br>Natuurlijk was het allemaal wat onschuldiger dan dat. Arjen zat keurig achter zijn bureau en er vielen die avond geen fysieke gewonden. Maar de imagoschade is catastrofaal groot.</p>
<p>Ik bewonder deze man zeer, dat hij op zo’n haast aandoenlijke wijze zo ontzettend scherp kan uithalen naar dit soort mensen. Hij laat dingen zien die me nog nooit zijn opgevallen, maar die ik allang had kunnen opmerken. Hij legt verbanden die ik nooit gelegd zou hebben, maar die ineens heel logisch lijken.</p>
<p>Het is ook knap dat Lubach zo subjectief durft te blijven. Veel programma’s proberen een zo groot mogelijk publiek te bereiken en zeggen daarom heel veel dingen níet. Maar volgens mij kan het Lubach weinig deren dat zijn publiek niet gigantisch groot is.<br><br><strong>Hoop voor de Nederlandse tv</strong><br>Arjen Lubach is uiteraard niet de eerste die korte metten maakt met rechts en adellijk Nederland, maar wel een van de weinigen die zijn kritiek elke keer weer op een sympathieke en grappige manier kan brengen.</p>
<p>Hij bewijst heel goed dat er nog hoop is voor de Nederlandse televisie. You go, Arjen. 1-0 voor jou.</p>
<p><em>De eindejaarseditie van Zondag met Lubach is <a href="http://www.npo.nl/zondag-met-lubach/27-12-2015/VPWON_1243310">hier </a>terug te kijken. Meer lezen van blogger <a href="https://7dagen.netlify.app/users-lotte-schuengel">Lotte</a> (17)? Laatst schreef ze ook al <a href="https://7dagen.netlify.app/blog/journaalvlees">Journaalvlees</a> en de <a href="https://7dagen.netlify.app/blog/de-7days-winterhorrorscoop">7Days-winterhorrorscoop</a>.</em></p>  
