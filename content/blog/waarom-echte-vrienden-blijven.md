---
id: 934cbaf484864a10a479cdd78916aa68
type: post
layout: post
title: "Waarom echte vrienden blijven"
permalink: /blog/waarom-echte-vrienden-blijven/
date: 2022-05-11T19:16:41.067Z
author: 7biA1WiYB
excerpt: "Vrienden zijn een belangrijk onderdeel van mijn leven. Ik kan met ze lachen, ze steunen me in zware tijden en het is altijd gezellig om met ze te praten. Vrienden wil je daarom ook niet verliezen. En eerlijk is eerlijk, voordat ik naar mijn vervolgopleiding ging, was ik daar best een beetje bang voor.  "
seo:
  description: "Waarom echte vrienden blijven"
  title: "Waarom echte vrienden blijven"
---
Vrienden zijn een belangrijk onderdeel van mijn leven. Ik kan met ze lachen, ze steunen me in zware tijden en het is altijd gezellig om met ze te praten. Vrienden wil je daarom ook niet verliezen. En eerlijk is eerlijk, voordat ik naar mijn vervolgopleiding ging, was ik daar best een beetje bang voor.  

    <p>Want als ik ze nooit meer op school zou zien, zouden we dan nog wel contact houden? En als we elkaar zagen, zouden we nog wel gespreksonderwerpen hebben? Zou ik nog steeds over alles kunnen praten, vrolijke én nare dingen? Zouden ze mij eigenlijk nog wel willen zien?</p>
<h3>Weg bij je vrienden</h3>
<p>Iedereen heeft wel eens te maken gehad met zo’n 'breuk' in zijn of haar vriendengroep. Of je nu verhuist, van groep 8 naar de middelbare school gaat, van de derde naar de vierde (dus van klassen naar clusters), of zelfs van de middelbare school naar een vervolgopleiding: in alle gevallen worden vrienden uit elkaar gehaald. En dat is heel vervelend, want je hebt geen idee hoe het contact daarna zal zijn.</p>
<h3>Werken aan je contacten</h3>
<p>De enige oplossing hiervoor is werken aan je contacten. Want om contact te houden, moet je ook contact initiëren. Plan een avondje uit, ga ergens samen ontbijten, lunchen of een hapje eten. Ook kun je naar de bioscoop gaan of ergens bijkletsen onder het genot van een kopje thee. En als dat niet lukt, omdat jullie allebei geen tijd hebben op dezelfde momenten, dan bestaan er ook nog social media (hoera!). Appen, bellen of skypen/FaceTimen, kan eenvoudig ergens ‘s avonds na een drukke dag.</p>
<p>En vrees niet dat je geen onderwerp meer hebt om over te praten! Vanuit eigen ervaring kan ik zeggen dat je altijd wel iets vindt. Je (nieuwe) klas, bijvoorbeeld. Of een interessante huiswerkopdracht, want huiswerk hebben we allemaal, waar je ook op school zit. En dan zijn er nog hobby’s en nieuwe films, muziek en series die je hebt ontdekt. Genoeg vertelmateriaal dus!</p>
<h3>Vertrouwen</h3>
<p>En als diegene een echte vriend of vriendin van je is, zal ook het praten over moeilijke of zware dingen geen probleem zijn. Het vertrouwen blijft, hoe lang je elkaar ook niet ziet! Hoe verschillend levens ook zijn, het is mogelijk om bevriend te blijven! Heeft iemand een tijdje geen energie contact te onderhouden (in een drukke periode op school, bijvoorbeeld), vertrouw er dan op dat dit later wel weer verbetert. Is dat niet het geval, dan weet je ook genoeg. Het is natuurlijk verdrietig als een vriendschap eindigt. Maar denk dan aan de leuke tijden die jullie hebben gehad en wat je van elkaar hebt geleerd. De vriendschap is heus niet voor niets geweest als-ie niet blijft bestaan.</p>
<h3>Het geheim</h3>
<p>De twee geheime ingrediënten voor het behouden van een sterke vriendschap, zijn dus contact en vertrouwen. Hiermee kun je het lang samen volhouden! Zo heb ik zelf een vriendin die ik al ken vanaf mijn geboorte. We hebben nog samen in de box gelegen! Tijdens de achttien jaar dat we nu vriendinnen zijn, zaten we geen enkele keer bij elkaar in de klas. Zo makkelijk kom je van je vrienden dus niet af! ;)</p>  
