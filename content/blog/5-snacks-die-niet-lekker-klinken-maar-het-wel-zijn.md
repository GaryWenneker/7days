---
id: 35c012914f114bfbb2e2a0feada44df5
type: post
layout: post
title: "5 snacks die niet lekker klinken, maar het wel zijn"
permalink: /blog/5-snacks-die-niet-lekker-klinken-maar-het-wel-zijn/
date: 2022-05-11T19:16:41.067Z
author: AnnemijnGroeneveld
auteur: Annemijn Groeneveld
rubriek: blogpost
excerpt: "Twee jaar geleden had ik een voornemen: ik ging voortaan gezond eten. En dit keer zou het geen bevlieging van twee weken zijn. Dus verbood ik mijn vader om ongezonde dingen te kopen.   "
seo:
  description: "5 snacks die niet lekker klinken, maar het wel zijn"
  title: "5 snacks die niet lekker klinken, maar het wel zijn"
---
Twee jaar geleden had ik een voornemen: ik ging voortaan gezond eten. En dit keer zou het geen bevlieging van twee weken zijn. Dus verbood ik mijn vader om ongezonde dingen te kopen.   

    <p>Koekjes en patat kwamen voortaan niet meer het huis in. De ongezonde dingen verdwenen uit mijn eetpatroon, maar de trek in tussendoortjes niet. Zo begon ik te experimenteren met voedsel dat we nog wél in huis hadden en dit zijn de resultaten.</p>
<p><strong>1. Augurken met humus</strong><br>Na een lange dag school is er niets lekkerder dan op de bank neerploffen met in de ene hand een bakje grote, zoetzure (NIET de zure!) augurken en in de andere hand een bakje humus om in te dippen. Albert Heijn heeft een enorm uitgebreid assortiment aan humusvarianten. Mijn favorieten zijn de smaken zongedroogde tomaat, gegrilde groente en pompoen.</p>
<p><strong>2. Worteltjes met honing mosterd</strong><br>Een variant op het bovenstaande is de combinatie worteltjes met honing mosterd of milde mosterd van bijvoorbeeld Marne. Je kan bij de meeste supermarkten voorgeschrapte worteltjes kopen. Die zijn superlekker én gezond<b><i>. </i></b>Zéker als je ze vergelijkt met chips of koekjes, die ik anders zou eten. Wortel met humus of piccalilly is overigens ook lekker.</p>
<p><strong>3. Bevroren mango</strong><br>Ik ben een grote mangoliefhebber en een ijsliefhebber, dus nadat ik voor het eerst bevroren mangostukjes had gegeten, moest er maandelijks een nieuwe kiloverpakking aangeschaft worden. Op  deze manier kan je ook in de winter tropisch fruit eten. De mangostukjes zijn het best als je ze een half uurtje buiten de vriezer zet, zodat het buitenste laagje ontdooit is, terwijl de binnenkant nog hard is. Hmmm…</p>
<p><strong>4. Warme bosvruchten</strong><br>Uit experimenten met het ontdooien van bosvruchten uit de diepvries kwam een verrassend resultaat; als je de vruchtjes net iets te lang in de magnetron doet, krijg je een soort warme jam. Het klinkt misschien niet zo smakelijk, maar geloof me, het is verrukkelijk. Ik lepel zo een heel bakje naar binnen.</p>
<p><strong>5. Yoghurt met ontbijtkoek en stroop</strong><br>Wat doe je als er alleen nog yoghurt, ontbijtkoek en schenkstroop in de kast staan en je na een hockeytraining zin hebt in iets zoets? Dan gooi je het allemaal in een bakje! De ontbijtkoek verkruimelen, de stroop toevoegen, even roeren… en klaar.</p>
<p><strong>6. Pindakaas en komkommer op brood</strong><br>Deze tip kreeg ik van mijn zus, die veganist is en dus altijd creatief moet omgaan met de mogelijkheden. Ik heb het uitgeprobeerd en inderdaad: verassend genoeg smaakte het heel goed.</p>
<p>Op het eerste gezicht zijn het misschien rare combinaties, maar probeer het gewoon een keertje! Misschien wordt het wel jouw nieuwe favoriete snack.</p>  
