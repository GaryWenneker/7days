---
id: 84ffe6f41505445fa4391dfe3fa02e7b
type: post
layout: post
title: "Last van ochtendstress? Zo voorkom je het!"
permalink: /blog/last-van-ochtendstress-zo-voorkom-je-het!/
date: 2022-05-11T19:16:41.067Z
author: 7biA1WiYB
excerpt: "De wekker gaat, 7.15. ‘Gadverdamme, ik wil nog helemaal niet op. Oké.. nog héél eventjes dan.’ Ruim een half uur later til ik opnieuw mijn loodzware oogleden op. Véél te laat natuurlijk. Haastig spring ik onder de douche. Tijd voor een gebalanceerd ontbijt heb ik niet. In rap tempo smeer ik m’n brood, dat ik vervolgens vliegensvlug naar binnen prop. Fijn hoor. Zo’n ochtend voor school.  "
seo:
  description: "Last van ochtendstress? Zo voorkom je het!"
  title: "Last van ochtendstress? Zo voorkom je het!"
---
De wekker gaat, 7.15. ‘Gadverdamme, ik wil nog helemaal niet op. Oké.. nog héél eventjes dan.’ Ruim een half uur later til ik opnieuw mijn loodzware oogleden op. Véél te laat natuurlijk. Haastig spring ik onder de douche. Tijd voor een gebalanceerd ontbijt heb ik niet. In rap tempo smeer ik m’n brood, dat ik vervolgens vliegensvlug naar binnen prop. Fijn hoor. Zo’n ochtend voor school.  

    <p>Vaak word ik ‘s morgens voor school net te laat wakker of doe ik te lang over m’n ontbijt. Hoewel dit slechts een kleine onderschatting van tijd is, kan het toch een hele bak stress met zich meebrengen. Herkenbaar?</p>
<h3>Extra vroeg opstaan</h3>
<p>Maar hoe zorg je dan ‘s ochtends voor een laag stresslevel? Vroeg opstaan is door de kou en het donker dat de naderende winter met zich meebrengt voor de meesten best lastig. ‘s Morgens vroeg je warme nest uit, omdat er weer een drukke dag voor je klaarstaat. Niet erg motiverend natuurlijk. Toch zou je juist moeten proberen over die drempel te stappen. Sta eens als eerste op! Dan heb je uitgebreid de tijd om de nieuwe dag ongestoord op te starten, zonder last te hebben van de rest van je 'huisgenoten'.</p>
<h3>Rustig ontbijten</h3>
<p>Ook is het van belang ruim genoeg tijd voor je ontbijt te nemen, anders is er een mogelijkheid dat die maaltijd in een schranswedstrijd verandert. Doe vooral niet te veel dingen tegelijk.</p>
<p>Verder is het leuk om te variëren met ontbijtjes. Je kunt bijvoorbeeld bananenpannenkoeken of havermoutcakejes maken. Zo heb je iets lekkers om naar uit te kijken zodra je wakker wordt. Een goeie cappuccino werkt voor mij ook altijd goed.</p>
<h3>No-go</h3>
<p>Voor de slaapkoppen onder ons heb ik nog een gouden tip. Ga eens rechtop zitten zodra de wekker gaat. Dan kan de nieuwe dag even rustig op je inwerken.Wat vast geen verrassing is, is dat de avond ervoor ook effect heeft op je fitheid ‘s ochtends. Ga daarom niet elke dag op een ander tijdstip naar bed. Een goed ritme zorgt ervoor dat je fijner slaapt. En ietsje minder Netflix kijken kan ook zeker geen kwaad. Met die laatste tip ga ik de komende tijd aan de slag ;-).</p>  
