---
id: 361238b005c2436a867ae4035340ab1d
type: post
layout: post
title: "F*ck Buienradar"
permalink: /blog/fck-buienradar/
date: 2022-05-11T19:16:41.067Z
author: 7biA1WiYB
excerpt: "Het gaat regenen, vertelt de buienradar me. En niet zo’n beetje ook: een bontgekleurde wolk met donkerblauwe, gele en zelfs rode vlekken drijft precies over mijn woonplaats. Met een zucht bel ik mijn paardrijmaatje: onze buitenrit die we voor deze ochtend hebben gepland, moeten we maar een uurtje uitstellen.  "
seo:
  description: "F*ck Buienradar"
  title: "F*ck Buienradar"
---
Het gaat regenen, vertelt de buienradar me. En niet zo’n beetje ook: een bontgekleurde wolk met donkerblauwe, gele en zelfs rode vlekken drijft precies over mijn woonplaats. Met een zucht bel ik mijn paardrijmaatje: onze buitenrit die we voor deze ochtend hebben gepland, moeten we maar een uurtje uitstellen.  

    <p>Er is slechts een ding wat je in zo’n situatie kunt doen: kattenfilmpjes kijken en als een bezetene de weerapp verversen. Desalniettemin had het, negentien kattenfilmpjes en een lamme duim verder, nog steeds niet geregend. Sterker nog: alle neerslag verdween als sneeuw (of eigenlijk regen) voor de zon op Buienradar. Maar voor het komende uur werd er nog steeds regen voorspeld.</p>
<h3>Vriend en vijand</h3>
<p>Dit klinkt je vast bekend in de oren. Hoe vaak gebeurt het wel niet dat je je regenjas thuis laat omdat je weerapp geen neerslag voorspelt en je vervolgens tóch nat wordt? Of dat een activiteit, zoals mijn klassenbarbecue afgelopen jaar, verplaatst wordt en het op de oorspronkelijke datum stralend weer is, terwijl het op de nieuwe datum regent. De Buienradar is de beste vriend van het conrolfreak-gedeelte van mijn brein, maar de grootste vijand van het praktische gedeelte.</p>
<h3>Van de regen in de drup</h3>
<p>Na nog een hoop vruchteloze ververspogingen, kom ik tot de bedroevende conclusie: door Buienradar kom je slechts van de regen in de drup. Het is niet alleen wrang dat het droog is gebleven, ik heb ook nog een uur weggegooid met onzinactiviteiten. Er komt een woede in me op waarvan ik niet wist dat ik die in me had en resoluut klik ik de weerapp weg. Ik zal Buienradar wel even laten zien wie hier de baas is! Niet veel later draaf ik op mijn pony door de duinen. Regendruppels roffelen op mijn helm, maar als ik héél goed kijk, zie ik achter die grijze wolk een minuscuul stukje blauw. ‘F*ck Buienradar!’ schreeuwt mijn door kattenfilmpjes bedwelmde brein in triomf. Hoe gaat het gezegde ook al weer? Na regen komt…? Precies!</p>  
