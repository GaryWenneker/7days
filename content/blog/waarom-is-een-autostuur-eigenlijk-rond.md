---
id: 66140cffa7d54a74982232329cc85031
type: post
layout: post
title: "Waarom is een autostuur eigenlijk rond?"
permalink: /blog/waarom-is-een-autostuur-eigenlijk-rond/
date: 2022-05-11T19:16:41.067Z
author: 7biA1WiYB
excerpt: "Dat een autostuur rond is, lijkt bijna net zo gewoon als het feit dat gras groen is. Maar waarom heeft een autostuur eigenlijk deze vorm? Wat is er mis met een stuur zoals bij een fiets en waarom is in de racewereld het stuur wél langwerpig?  "
seo:
  description: "Waarom is een autostuur eigenlijk rond?"
  title: "Waarom is een autostuur eigenlijk rond?"
---
Dat een autostuur rond is, lijkt bijna net zo gewoon als het feit dat gras groen is. Maar waarom heeft een autostuur eigenlijk deze vorm? Wat is er mis met een stuur zoals bij een fiets en waarom is in de racewereld het stuur wél langwerpig?  

    <p>Bij het autorijden moet je snel kunnen ingrijpen wanneer er iets mis dreigt te gaan. Stel dat je autostuur dezelfde vorm zou hebben als een fiets, dan was het een stuk lastiger om het stuur snel te kunnen draaien. Bij een ronde vorm kan je immers overal je handen zetten en grijp je niet zo gauw mis bij het ompakken. Dat zou bij een langwerpig stuur dat je maar op twee plekken goed kunt vast pakken een stuk vaker mis gaan.</p>
<h3>Symmetrie en ruimtegebrek</h3>
<p>Een ander voordeel van een rond stuur is de symmetrie. Een langwerpige vorm zou door de zwaartekracht altijd neigen naar een verticale stand, want dan is de vorm in evenwicht. Wellicht zou dit bijgesteld kunnen worden, maar het is veel eenvoudiger om een cirkelvormig stuur te gebruiken.</p>
<h3>Formule 1</h3>
<p>Toch zie je in de racewereld vaak langwerpige sturen voorbij komen. Hoe zit dat dan? Dat is te verklaren door twee verschijnselen: Formule 1-sturen zijn zo ontworpen dat ze nooit verder dan 180 graden hoeven te draaien. Hierdoor hoef je het stuur niet hoeft over te pakken. Het lijkt me trouwens ook niet echt veilig wanneer je met de enorme snelheden waarmee geracet moet gaan overpakken. Te allen tijde je ogen op de weg houden is een stuk belangrijker in dit geval. Daarnaast moeten de sturen in een veel kleinere ruimte passen.</p>
<h3>De toekomst</h3>
<p>Afgelopen zomer kondigde BMW aan een auto te gaan produceren met een rechthoekig stuur. Het <em>AD </em>publiceerde daarop een artikel met de dramatische kop ‘<a href="https://www.ad.nl/auto/het-ronde-autostuur-gaat-verdwijnen~a0640155/" target="_blank">Het ronde autostuur gaat verdwijnen</a>’. Maar dat is helemaal niet zo. De reden dat BMW het nieuwe stuur heeft ontworpen heeft te maken met het feit dat hun nieuwste auto semi-automatisch is, waardoor het stuur minder van belang is. Met een rechthoekig stuur creëer je meer ruimte voor de bestuurder om bijvoorbeeld een kopje koffie te drinken of de krant te lezen.</p>
<p>Er wordt verwacht dat volledig autonoom rijden al vanaf 2025 mogelijk is. Of het ronde autostuur ooit echt zal verdwijnen, zoals het AD beweert? Ik denk voorlopig niet, want het zal het met zelfsturende auto's niet zo'n vaart lopen. Het zal lastig zijn om al over vijf jaar alleen maar auto's op de weg te hebben rijden die volledig zelfstandig rijden. En zelfs áls dat lukt, is het altijd nog een fijn idee dat je zelf kan ingrijpen.</p>  
