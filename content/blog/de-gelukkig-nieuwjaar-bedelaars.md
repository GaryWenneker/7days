---
id: b5c45eda13a84e20b01df87be684f2fc
type: post
layout: post
title: "De Gelukkig-Nieuwjaar-bedelaars"
permalink: /blog/de-gelukkig-nieuwjaar-bedelaars/
date: 2022-05-11T19:16:41.067Z
author: 7biA1WiYB
excerpt: "Op een - toen wel - koude decemberdag elf jaar geleden, ging de bel. Ik, een klein kindje van zes, deed de deur open. 'Prettige kerstdagen en een gelukkig nieuwjaar', zei de jongen van een jaar of achttien die voor de deur stond. 'Ehm ja, dankjewel', antwoordde ik een beetje verbaasd. Hij gaf me een foldertje en keek me vragend aan. Ik snapte niet waarom en gooide de deur dicht.
Toen ik mijn ouders vroeg waarom die jongen me een gelukkig nieuwjaar wenste, begonnen ze te lachen.  "
seo:
  description: "De Gelukkig-Nieuwjaar-bedelaars"
  title: "De Gelukkig-Nieuwjaar-bedelaars"
---
Op een - toen wel - koude decemberdag elf jaar geleden, ging de bel. Ik, een klein kindje van zes, deed de deur open. 'Prettige kerstdagen en een gelukkig nieuwjaar', zei de jongen van een jaar of achttien die voor de deur stond. 'Ehm ja, dankjewel', antwoordde ik een beetje verbaasd. Hij gaf me een foldertje en keek me vragend aan. Ik snapte niet waarom en gooide de deur dicht.
Toen ik mijn ouders vroeg waarom die jongen me een gelukkig nieuwjaar wenste, begonnen ze te lachen.  

    <p>Het is eigenlijk een hele rare traditie. De nieuwjaarsbedelaars (de krantenjongens en folderbrengers) vragen als het ware om geld, zonder dat te zeggen. Ze kijken je gewoon zo vragend aan, dat je zoiets hebt van: ‘moet ik iets doen of zo?’ Maar als je deze traditie niet kent, kom je er never nooit achter wat nou de bedoeling is. </p>
<p><strong>Gebruik een pinapparaat</strong><br>Als je de traditie wel kent, krijg je te maken met een ander probleem: je hebt geen kleingeld in huis. Eigenlijk kunnen de nieuwjaarsbedelaars beter met een pinapparaat langs de deuren. Dan snapt iedereen wat de bedoeling is en kunnen bewoners met hun pinpas meteen hun hele vermogen doneren aan de mensen die denken daar recht op te hebben.  </p>
<p>Nee, ik overdrijf natuurlijk. De meeste nieuwjaarsbedelaars hebben het hele jaar door weer en wind gefietst om stipt op tijd de <em>7Days</em> te bezorgen, dat verdient best een kleine fooi. Alhoewel, waarom zij wel, en andere arbeiders niet? </p>
<p><strong>Andere beroepen</strong><br>Ik vind dat werknemers in de <a href="https://7dagen.netlify.app/blog/mijn-doritosgrot" target="_blank">Doritos</a>-fabriek ook best een fooi verdienen. En wat dacht je van de <a href="https://7dagen.netlify.app/blog/de-vijf-klanten-die-elke-kassi%C3%A8re-tegenkomt">kassières</a> die bijna 24/7 jouw producten scannen en je elke vrijdag, zaterdag én zondag een fijn weekend toewensen?</p>
<p>Wacht eens even, is dat ‘fijn weekend’ van die kassières niet een poging om ook geld te krijgen, net zoals die Gelukkig-Nieuwjaar-bedelaars? Hoe dan ook, ik denk niet dat andere beroepen ook kunnen hopen op een decemberfooitje van de klant.</p>
<p><strong>Random mensen aan de deur</strong><br>Deze fooi is dus alleen weggelegd voor kranten- en folderbezorgers. Verklaart dat misschien waarom er niet de standaard drie mensen, maar wel zestien mensen eind december langs onze deur komen? Er komen namelijk steeds vaker  Gelukkig-Nieuwjaar-bedelaars langs ons huis die wij nog nooit gezien hebben.</p>
<p>We geven hen wel wat geld, maar achteraf blijkt dat niemand ze ooit eerder heeft gezien. Het kan dus wel gewoon: bij vreemden langs de deur, met zelfgemaakte foldertjes en doen alsof je de woensdagkrant bezorgt.</p>
<p><strong>Ik ga ook</strong><br>Nou, ik weet het wel hoor. Volgend jaar ga ík met een stapel folders door heel Nederland touren (en specifiek naar de rijkere buurten) om random mensen het beste voor 2018 te wensen. Gelukkig nieuwjaar! </p>  
