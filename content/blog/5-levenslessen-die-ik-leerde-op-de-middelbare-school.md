---
id: 20a39857e0104964be3382098c78d86f
type: post
layout: post
title: "5 levenslessen die ik leerde op de middelbare school"
permalink: /blog/5-levenslessen-die-ik-leerde-op-de-middelbare-school/
date: 2022-05-11T19:16:41.067Z
author: 7biA1WiYB
excerpt: "Na jarenlang ploeteren eindelijk mijn diploma in ontvangst mogen nemen, is het beste gevoel dat ik ooit heb gehad. Toch draaide de middelbare school niet alleen om cijfers, toetsen en stampwerk, besefte ik. Ik heb er zowaar ook vijf levenslessen geleerd.  "
seo:
  description: "5 levenslessen die ik leerde op de middelbare school"
  title: "5 levenslessen die ik leerde op de middelbare school"
---
Na jarenlang ploeteren eindelijk mijn diploma in ontvangst mogen nemen, is het beste gevoel dat ik ooit heb gehad. Toch draaide de middelbare school niet alleen om cijfers, toetsen en stampwerk, besefte ik. Ik heb er zowaar ook vijf levenslessen geleerd.  

    <p><strong>1. De meeste mensen zijn kuddedieren</strong><br>In de gangen zag ik mijn medeleerlingen vaak als kamelen achter elkaar aanlopen. 'Ga jij naar de wc? Oké, dan ga ik mee.' Ik moet toegeven dat ik me hier ook regelmatig schuldig aan heb gemaakt. Er zijn maar weinig mensen die helemaal hun eigen ding durven te doen.</p>
<p>Overal heerst een 'groepjescultuur'. Je behoort tot een groep die dezelfde interesses heeft, dezelfde muzieksmaak heeft, dezelfde kleding draagt en ja, ook op dezelfde nauwgezette tijd een bezoek brengt aan het toilet.</p>
<p><strong>2. Uitstellen is nooit een goed idee</strong><br>Niet alleen op de middelbare school is het onverstandig om dat verslag wat later in te leveren. Uitstellen is in geen enkele situatie een goed idee. Ook je toekomstige baas zal niet blij zijn als jij een deadline niet haalt, of te laat op je werk verschijnt omdat je het opstaan wat te lang hebt uitgesteld.</p>
<p>Op de korte termijn lijkt uitstellen misschien het beste, maar op de lange termijn pakt het vaak nadelig uit. Dus aanpakken die handel!</p>
<p><strong>3. Hulp vragen mag</strong><br>Wellicht ben je net als ik iemand die graag alles in zijn eentje doet. <a href="https://7dagen.netlify.app/blog/het-drama-dat-samenwerken-heet">Samen een werkstuk maken? Nee, dat is veel te ingewikkeld!</a> Uit angst dat een klasgenoot slecht werk aflevert of niet doet wat er van hem verwacht wordt, zet je zelf maar het hele werkstuk in elkaar.</p>
<p>Maar als jij niks uit handen geeft, sleept de ander gratis en voor niets 'jouw' acht binnen. Durf daarom gewoon om hulp te vragen, want zo'n zware last op je schouders zal je opbreken. <a href="/node/7390">Voor zover het dragen van een te zware rugzak dat niet al heeft gedaan.</a></p>
<p><strong>4. Soms is het leven oneerlijk</strong><br>'Ja, jij, kom je werk maar inleveren! Jij zat af te kijken.' Vol verontwaardiging kijk je om je heen. Wie, jij? Voor je het weet zie je hoe je leraar aardrijkskunde een 1 op je blaadje noteert. Kun jij er wat aan doen dat die leraar zo'n slechte dag heeft.</p>
<p>Soms is het leven oneerlijk en kom je terecht in situaties waarin je onterecht wordt gestraft of oneerlijk wordt behandeld. Ach, shit happens toch?</p>
<p><strong>5. Een diploma heb je wél nodig</strong><br>Ik heb natuurlijk makkelijk praten nu ik ben geslaagd, maar ik durf toch wel te beweren dat een diploma echt de basis vormt voor je verdere ontwikkeling. Hoewel we het allemaal weleens beu zijn om naar de les te gaan, weten we diep vanbinnen dat we nergens zijn zonder een schooldiploma. Zodra je niet meer leerplichtig bent, ben je op zich vrij om te gaan en staan waar je wilt, maar dat papiertje brengt je echt wel dichter bij een glansrijke toekomt. Nog even doorzetten dus!</p>
<p><em>Meer blogs lezen van <a href="https://7dagen.netlify.app/users/sanne-leferink">Sanne </a>(18)? Laatst schreef ze ook al <a href="https://7dagen.netlify.app/blog/de-onzingeneratie-we-praten-over-niks">De onzingeneratie: we praten over niks</a> en <a href="https://7dagen.netlify.app/blog/de-7-fases-van-het-zoeken-naar-een-bijbaantje">De 7 fases van het zoeken naar een bijbaantje</a>.</em></p>  
