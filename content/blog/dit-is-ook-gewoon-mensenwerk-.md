---
id: 03a03bf35fbf4f808c874f5741cfa613
type: post
layout: post
title: "Dit is ook gewoon mensenwerk "
permalink: /blog/dit-is-ook-gewoon-mensenwerk-/
date: 2022-05-11T19:16:41.067Z
author: 7biA1WiYB
excerpt: "Met een slaperig hoofd stap ik ’s ochtends vroeg in de trein. De eerste stop: een winderig en verlaten station. Daar staat een man van middelbare leeftijd in een blauw hesje voor een reclamebord. Zonder dat hij het doorheeft, geeft hij een inkijkje in zijn leven.  "
seo:
  description: "Dit is ook gewoon mensenwerk "
  title: "Dit is ook gewoon mensenwerk "
---
Met een slaperig hoofd stap ik ’s ochtends vroeg in de trein. De eerste stop: een winderig en verlaten station. Daar staat een man van middelbare leeftijd in een blauw hesje voor een reclamebord. Zonder dat hij het doorheeft, geeft hij een inkijkje in zijn leven.  

    <p>De man draagt rollen papier onder zijn rechterarm. Voorzichtig legt hij die op de grond en opent de glasplaat van het reclamebord. De oude gele reclameposter haalt hij eruit en rolt hij op. </p>
<h3>Nieuwe rol </h3>
<p>‘Beste reizigers, wegens een wisselstoring moeten we tien minuten wachten op een andere trein. Sorry voor het ongemak’, klinkt er intussen door de luidsprekers.</p>
<p>Ik staar naar de man, die recht voor me een nieuwe rol uitvouwt. Hij pakt het linkerhoekje en duwt hem onder de rand van het bord. Als hij het rechterhoekje wil pakken, waait het linker los. Hij probeert het nu andersom, maar tevergeefs. Na drie pogingen wijzigt hij zijn tactiek: hij strekt allebei zijn armen uit en probeert beide kanten tegelijk vast te houden. Helaas is het bord te breed en de poster valt bijna uit zijn handen. De moed zakt hem langzaam in de schoenen. Toch probeert hij het nog een keer. En nu lukt het. De poster zit vast! Voordat hij weer los kan waaien, schuift de man de glasplaat erop. Hij zet een paar stappen naar achter en knikt met een trotse lach op zijn gezicht. Hij pakt de andere rollen op en loopt tevreden naar het volgende bord.</p>
<h3>Stilstaan</h3>
<p>‘Beste reizigers, hartelijk dank voor uw geduld. We gaan weer vertrekken’, klinkt er door de luidsprekers. De trein rijdt weg en de man verdwijnt uit zicht.</p>
<p>Ik reis verder met eveneens een grijns op mijn gezicht. Eigenlijk heb ik me nog nooit gerealiseerd dat er veel beroepen zijn waar je nauwelijks iets van mee krijgen. Mensen kijken vaak neer op dat soort werk, terwijl het echt niet minder belangrijk is dan een kantoorbaan bij een grote multinational. Om maar iets te noemen. Het is goed om daar af en toe bij stil te staan. Dat heb ik vandaag gedaan. Letterlijk én figuurlijk.</p>  
