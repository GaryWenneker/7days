---
id: 077a89d90b7741f3933c80e3dbfdc59b
type: post
layout: post
title: "7 tips voor het schrijven van een gedicht "
permalink: /blog/7-tips-voor-het-schrijven-van-een-gedicht-/
date: 2022-05-11T19:16:41.067Z
author: 7biA1WiYB
excerpt: "Dichten is een kunst. Juist omdat er zo weinig regels zijn. Een gedicht hoeft niet te rijmen. Ook er is geen standaard hoeveelheid strofes. Deze week is de poëzieweek, we vieren de poëzie, maar hoe schrijf je een goed gedicht? Zeven tips!  "
seo:
  description: "7 tips voor het schrijven van een gedicht "
  title: "7 tips voor het schrijven van een gedicht "
---
Dichten is een kunst. Juist omdat er zo weinig regels zijn. Een gedicht hoeft niet te rijmen. Ook er is geen standaard hoeveelheid strofes. Deze week is de poëzieweek, we vieren de poëzie, maar hoe schrijf je een goed gedicht? Zeven tips!  

    <h3><strong>1. Kijk goed om je heen </strong></h3>
<p>Een gedicht gaat altijd ergens over. Over iemand die je mist of over wat mensen doen in de trein. Geen enkel onderwerp is uitgesloten. Het is wel zo leuk om iets te vinden dat je aanspreekt, of bij jou past. En zo kom ik bij mijn eerste tip: kijk goed om je heen. Hoe mensen kijken, wat ze zeggen of wat je denkt dat zij denken. En als je lang genoeg kijkt, zie je wellicht iets wat jou aanspreekt waarover je kunt schrijven. Zo zat ik ooit in de trein en hoorde ik iemand luidruchtig Frans spreken. De taal waarvan ik altijd dacht dat-ie vloeiend klonk, creeërde vooral ergernis bij mij. Hieronder lees je het gedicht dat ik erover schreef:<br><br><em>Frans hoort mooi te zijn<br>maar jij laat iedereen zuchten in de trein<br><br>je praat hard, verward<br>'je ne sais pas, 'ik weet het niet' betekent dat<br><br>je zegt nog meer <br>maar door al jouw woorden doen mijn oren zeer</em></p>
<p><em>plus ik weet niet meer woorden dan dat</em><br><em>'je ne sais pas'</em></p>
<h3>2. Het onderwerp</h3>
<p>Stel, je hebt uren om je heen gekeken op zoek naar een onderwerp, maar nog steeds niks gevonden. Dit kan iedereen overkomen. Wees niet getreurd, er is nog een andere mogelijkheid om een onderwerp voor je gedicht te vinden. Vraag het eens aan een ander. Zo kwam ik er ooit zelf ook niet uit. Mijn zus vertelde toen over een serie: <em>Nieuwe Buren</em>, waarover ik later dit gedicht schreef:</p>
<p><em>onbewust zoeken wij<br>naar wie wij zijn zoeken wij<br>naar hen die niet kunnen<br>wat wij nooit konden<br>en naar hen die begrijpen op wie wij kijken<br>wij zoeken en zoeken<br>en noemen het een vriend<br>als een ander dit heeft verdiend<br>of als de ander genoeg op ons lijkt<br>want in een vriendschap ben je beiden gelijk<br>en als het ons niet bevalt dan zeggen wij gedag<br>de ander leek toch niet genoeg op wie je in de spiegel zag</em></p>
<p>En als je het niet durft te vragen: Google antwoordt altijd. Als je bijvoorbeeld 'onderwerp gedichten' typt leidt-ie je naar vele sites waar je zeker een onderwerp vindt.</p>
<p>Heb je liever concrete voorbeelden? Op Instagram zijn vele dichters die je kunnen inspireren, bijvoorbeeld <a href="https://www.instagram.com/stadsdichter010/?hl=nl" target="_blank">Derek Otte</a> en <a href="https://www.instagram.com/larsvdwerf/?hl=nl" target="_blank">Lars van der Werf</a>. Of typ eens bij de tags gedichten in. Wedden dat je daar zeeeën van inspiratie door krijgt?</p>
<h3><strong>3. Begin</strong></h3>
<p>Voor mijn derde tip is niet veel uitleg nodig. Begin met schrijven, wat eerst alleen maar losse woorden zijn, kan zomaar een gedicht worden. Soms moet je door de <em>writer's block</em> heen en dat doe je door te beginnen. Schrijf alles op wat er in je hoofd opkomt. Het maakt niet uit of het losse woorden of hele zinnen zijn. Die losse krabbels vormen zich later tot een geheel en dat wordt dan misschien een prachtig gedicht. </p>
<h3><strong>4. Zoek de rust</strong></h3>
<p>Voor het schrijven van een gedicht heb ik rust nodig. En ik adviseer jou om deze ook op te zoeken. Als je in een rumoerige klas zit en je krijgt de opdracht een gedicht te schrijven, vraag dan of je dit op een rustige plek kunt doen. Zoiets mag je best aan je leraar vragen.</p>
<p>Is zo'n rumoerige klas voor jou oké, maar heb jij andere impulsen nodig om iets te kunnen bedenken? Zoek dan concentratiemuziek op of luister naar meditatie om rust te vinden. Probeer vooral een manier of methode uit die bij jou past.</p>
<h3><strong>5. Stel geen eisen</strong></h3>
<p>‘Een gedicht is alleen goed als hij rijmt’, ‘Een gedicht moet minimaal twee zinnen hebben’, ‘In een gedicht moeten moeilijke woorden voorkomen’, lees deze zinnen één keer en vergeet ze dan meteen. Een gedicht kent weinig eisen, jij bent de maker en jij bepaalt. Wel is een voorwaarde dat wat je wilt zeggen, je in zo weinig woorden probeert vangen. Een roman kent veel woorden en personages en speelt zich af op meerdere plekken. Bij een gedicht is dat er maar een. Ook is het korter, vaak slechts een klein deel van het verhaal.</p>
<h3><strong>6. Strepen en schrappen</strong></h3>
<p>Je gedicht is af. Maar juich niet te vroeg, leg het nog even naast je neer en lees het de volgende dag met een frisse blik. De kans is groot dat je nog wat gaat strepen en schrappen, dit maakt uiteindelijk jouw gedicht alleen maar mooier. Kijk bijvoorbeeld naar taalfouten en of zinnen niet lekker lopen. Lees je gedicht eens hardop voor, dan hoor je vaak of het ergens verbetering nodig heeft.</p>
<h3><strong>7. Deel jouw gedicht </strong></h3>
<p>Deel jouw gedicht met anderen. Laat het lezen aan mensen die onvoorwaardelijk trots op jou zijn en die je aanmoedigen verder te gaan. Je kunt ze meteen om tips (en complimenten) vragen. Wil je dat liever niet? Bewaar je gedicht dan zodat je het later opnieuw met jezelf kunt delen.</p>
<p>Zelf deelde ik mijn gedicht voor het eerst met mijn ouders. Het heette <em>Zwart</em> en ging over mijn toentertijd negatieve gedachten. Later zette ik mijn gedichten ook op Facebook. Ik kan me de zenuwen nog goed herinneren, maar wilde ze graag delen. Het is een drempel waar je overheen moet, maar groeit als je erover heen durft te stappen. Nu deel ik mijn gedichten ook op Instagram en mag ik soms zelfs optreden. Ook sta ik in de bundel van de honderd gedichten van <em>Doe maar, dicht maar</em>, waar ik ontzettend dankbaar voor ben. Je gedicht delen, kan je dus zomaar op een plek brengen waarvan je nooit had durven dromen! </p>  
