---
id: fddd6b9128c84ae6acb324445974c91c
type: post
layout: post
title: "Droom maar lekker verder"
permalink: /blog/droom-maar-lekker-verder/
date: 2022-05-11T19:16:41.067Z
author: 7biA1WiYB
excerpt: "Het is druk op de markt. Ik kijk naar een man in een Japans vechtpak die Gummiberen verkoopt, groter dan je hand. Ze zitten in zo’n bak waar mensen bij Lingo de ballen uit graaien. Voordat ik er een mening over heb, ben ik wakker. Oh, ik heb alles maar gedroomd dus.   "
seo:
  description: "Droom maar lekker verder"
  title: "Droom maar lekker verder"
---
Het is druk op de markt. Ik kijk naar een man in een Japans vechtpak die Gummiberen verkoopt, groter dan je hand. Ze zitten in zo’n bak waar mensen bij Lingo de ballen uit graaien. Voordat ik er een mening over heb, ben ik wakker. Oh, ik heb alles maar gedroomd dus.   

    <p>Ik pak mijn boekje en schrijf kort wat notities over de Gummiberen en het Japanse vechtpak. Wist je dat je als je droomt hartstikke creatief bezig bent? Door een bepaald proces schakelt je hersenfunctie het ‘logisch denken’ uit. Willekeurige voorwerpen, gebeurtenissen of personen kunnen zomaar heel dicht bij je zijn. Er zijn zelfs mensen die geniale ideeën verzonnen hebben in hun slaap.<br><br><strong>School vol gokautomaten</strong><br>Ik vind het verschijnsel dromen zó interessant, dat ik al een half jaar alles wat ik van mijn dromen kan onthouden, opschrijf. Dat levert bijzondere resultaten op. Wat dacht je bijvoorbeeld van een droom waarin de hele school vol stond met gokautomaten? Of de droom waarin ik pleitte geen strafblad te krijgen voor mijn zogenaamde wietplantage in een Center Parcs-huisje. Ik lach als ik alles weer teruglees.<br><br>Dromen zijn niet geheel willekeurig, ze hebben volgens wetenschappers ook enige betrekking op wat je meemaakt. Dat kan ik ook bevestigen. Na een film gekeken te hebben over een vliegtuiggijzeling, werd ik plots zelf ook gegijzeld. Toen Bill Gates in College Tour was, bezocht hij drie dagen later ook mijn school. Nou ja, in mijn droom natuurlijk.<br><br><strong>Bewust dromen</strong><br>Ook interessant: ken je het begrip 'lucide dromen'? Dat is een droom waarin je je ervan bewust bent dat je droomt. In de meeste dromen denk je eigenlijk niet na, maar reageer en handel je gewoon zoals je normaal ook zou doen. Bij een lucide droom dus niet, dan kan je dus van alles doen! Dat is écht leuk, zo kan je bijvoorbeeld eindelijk autorijden, misschien zelfs het klaslokaal binnenscheuren. Het kan ook handig zijn. Sommige mensen gebruiken lucide dromen om iets te leren, zoals spreken voor een grote groep.<br><br>Lucide dromen zijn helaas geen dagelijkse kost. Ik heb nog maar een keer, héél kort, een lucide droom gehad. Ik klom op een muurtje en vloog eraf. Toen zweefde ik even in de lucht. Het was kort, maar wel gaaf.<br><br>Kijk je nu ook al uit naar het moment waarin je in slaap valt? Klaar om in je eigen bizarre wereld deel te nemen? Veel plezier, doe waar je van droomt!</p>  
