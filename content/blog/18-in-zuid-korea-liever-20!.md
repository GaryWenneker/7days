---
id: ad4f4850dea8484493289f6349c29a3e
type: post
layout: post
title: "18 in Zuid-Korea? Liever 20!"
permalink: /blog/18-in-zuid-korea-liever-20!/
date: 2022-05-11T19:16:41.067Z
author: 7biA1WiYB
excerpt: "Ben je net volwassen in Nederland, verhuis je voor een half jaar naar Zuid-Korea en ben je plots weer minderjarig! Tja… het werkt hier net weer even anders.  "
seo:
  description: "18 in Zuid-Korea? Liever 20!"
  title: "18 in Zuid-Korea? Liever 20!"
---
Ben je net volwassen in Nederland, verhuis je voor een half jaar naar Zuid-Korea en ben je plots weer minderjarig! Tja… het werkt hier net weer even anders.  

    <p>Bij het bepalen van je leeftijd telt in Zuid-Korea de periode in de buik al mee. Je bent daardoor al negen maanden oud bij je geboorte. Verder wordt er gekeken naar het jaar waarin je geboren wordt en niet naar de exacte datum. Het maakt dus niet uit of je in april of december 2001 geboren bent, op 1 januari 2002 word je twee jaar oud. Iedereen wordt dus op nieuwjaarsdag een jaar ouder. Dit betekent niet dat de verjaardagen ook allemaal tegelijk gevierd worden: de meeste Koreanen vieren hun verjaardag gewoon op hun geboortedag.</p>
<h3>Minderjarig </h3>
<p>In Korea ben je met twintig jaar (Koreaanse leeftijd) meerderjarig. Het kan dus zijn dat je als meerderjarige uit Nederland vertrekt en als minderjarige Seoul binnenstapt. Dat gebeurde mij dus... Is dit nou heel vervelend? Ja, hartstikke vervelend en uitermate frustrerend! Ik wil de uitgaanscultuur van Seoul meemaken en dat is nu erg lastig. Bij het GSM-café, waar jongeren naartoe gaan om nieuwe mensen te ontmoeten, staat een grote bewaker ID's te controleren. Ik kwam er niet in! Bij de bar waar mijn vrienden zaten: precies hetzelfde verhaal! </p>
<h3>Praktische problemen</h3>
<p>Ook levert mijn minderjarigheid me praktische problemen op. Ik kan geen Koreaanse simkaart aanvragen - toch wel handig als je data wilt gebruiken om op te zoeken waar je moet zijn in een stad zo groot als de provincie Utrecht. De cursus Koreaans die bij mijn visum hoort, vereist meerderjarigheid en over het openen van een eigen bankrekening maak ik me inmiddels ook geen illusies meer.</p>
<p>Kortom, als je van plan bent naar Zuid-Korea te reizen, raad ik aan goed uit te zoeken wanneer je daar volwassen bent. Het leven is er namelijk een stuk makkelijker als meerderjarige!</p>  
