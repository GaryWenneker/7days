---
id: 45cf815842c24b0a8df2d77a47a0eaf6
type: post
layout: post
title: "Geen tijd om te lezen"
permalink: /blog/geen-tijd-om-te-lezen/
date: 2022-05-11T19:16:41.067Z
author: 7biA1WiYB
excerpt: "Zodra ik op de basisschool AVI-uit was, werd ik een enorme boekenwurm. Ik las heel veel en heel graag, maar in de onderbouw van de middelbare school stopte dat ineens. De reden? Ik kreeg het te druk. Tijd om daar verandering in te brengen.  "
seo:
  description: "Geen tijd om te lezen"
  title: "Geen tijd om te lezen"
---
Zodra ik op de basisschool AVI-uit was, werd ik een enorme boekenwurm. Ik las heel veel en heel graag, maar in de onderbouw van de middelbare school stopte dat ineens. De reden? Ik kreeg het te druk. Tijd om daar verandering in te brengen.  

    <p>Vol goede moed stap ik op mijn fiets. Ik ga weer een abonnement bij de bibliotheek afsluiten. Ik had altijd zoveel plezier in lezen, ik wil dat gevoel terug. Positief loop ik de bieb in en vraag ik de vrouw achter de balie naar de kosten voor een lidmaatschap. ‘Voor dertig euro kun je maximaal twintig boeken per jaar lenen. Maar als je vijftig euro betaalt, heb je geen limiet’, zegt ze.</p>
<p>Vijftig euro armer maar wel een all-you-canread- abonnement rijker, sta ik vervolgens uren in de bibliotheek. Dolenthousiast sjouw ik met een steeds groter wordende stapel boeken door de bieb. Elk boek dat ik oppak, wil ik heel graag lezen, al lijkt het me verstandiger om me per keer te beperken tot (maar) zes boeken. </p>
<p><strong>De ellende begint</strong><br>Maar eenmaal thuis begint het al: voordat ik ga lezen, moet ik nog even een schoolopdracht afmaken. Ik neem plaats achter mijn laptop, met in gedachten het waanidee dat ik daarna aan mijn eerste boek begin. Twee uur aan YouTube-filmpjes later is én mijn opdracht nog niet af én heb ik geen enkel biebboek aangeraakt. Morgen maar beginnen dan.</p>
<p>De volgende dag neem ik mijn boek mee in de trein, een Sprinter die sinds kort wifi heeft. Gevolg: ik raak verwikkeld in een interessant WhatsApp-gesprek met mijn beste vriendin. Op school lezen gaat al helemaal niet. ‘Waarom lees je nog een boek, dat is toch ouderwets?’ hoor ik continu.</p>
<p><strong>Resultaat</strong><br>Het resultaat van mijn onbeperkte bibliotheekabonnement? Ik fiets constant op en neer met stapels ongelezen boeken. Superleuk natuurlijk, al die onnodige ritjes, maar niet echt hoe ik het me had voorgesteld. Dus ik ga mezelf een doel stellen. Ik wil tijdens elke treinrit die ik maak 25 bladzijden lezen. Als je iets maar vaak genoeg doet, schijnt het een gewoonte te worden. </p>
<p>En als ik het niet haal? Dan hoef ik door al die ritjes op de fiets naar de bieb in elk geval geen abonnement op de sportschool aan te schaffen.</p>
<p><em>Meer blogs lezen van <a href="https://original.sevendays.nl/users/laura-schouten">Laura</a> (18)? Laatst schreef ze ook al <a href="https://original.sevendays.nl/blog/ieuw-iemand-naast-je-de-trein?platform=hootsuite">Ieuw, ieemand naast je in de trein</a> en <a href="https://original.sevendays.nl/blog/onbeleefd-op-whatsapp">Onbeleefd op WhatsApp</a>. </em></p>  
