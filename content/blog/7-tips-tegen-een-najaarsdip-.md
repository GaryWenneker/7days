---
id: b512b2260c5b4ceca9e7994d05f598c2
type: post
layout: post
title: "7 tips tegen een najaarsdip "
permalink: /blog/7-tips-tegen-een-najaarsdip-/
date: 2022-05-11T19:16:41.067Z
author: 7biA1WiYB
excerpt: "Heb jij in de herfst en winter ook het idee dat je een deel van jezelf verliest? Dat je zo moe en lusteloos bent dat je geen zin hebt om aan de dag te beginnen? Dan kan het zijn dat je last hebt van een najaarsdip of zelfs een -depressie. Mijn vriendin Jamila kan daarover meepraten dus ik vroeg haar om tips.   "
seo:
  description: "7 tips tegen een najaarsdip "
  title: "7 tips tegen een najaarsdip "
---
Heb jij in de herfst en winter ook het idee dat je een deel van jezelf verliest? Dat je zo moe en lusteloos bent dat je geen zin hebt om aan de dag te beginnen? Dan kan het zijn dat je last hebt van een najaarsdip of zelfs een -depressie. Mijn vriendin Jamila kan daarover meepraten dus ik vroeg haar om tips.   

    <h3>Spreek met vrienden af</h3>
<p>Als je een najaarsdip hebt dan voelt alles zwaar. Alsof je de dagen op je lichaam draagt. Je hebt nergens energie voor en zou het liefst de hele dag slapen. Dat is begrijpelijk en zeker geen luiheid. Toch is het belangrijk om jezelf te dwingen om vrienden en familie te zien. Dan herstel je sneller van je dip. Jamila: 'Ik heb ook vaak de neiging om mezelf te isoleren, maar ik zet mezelf er echt toe om met vrienden af te spreken. Het is <em>rude </em>om af te zeggen dus ik voel dan druk om te gaan. Na afloop voel ik me altijd beter.' </p>
<h3>Ga naar buiten</h3>
<p>Als de dagen korter worden en het dus langer donker is, is het belangrijk om zoveel mogelijk buiten te zijn. Ga met familie of vrienden wandelen in het bos of ren een rondje in de natuur. Je zult merken dat het helpt. ‘Ooit belde ik naar een hulplijn toen ik me slecht voelde', zegt Jamila. 'Ik kreeg het advies om naar buiten te gaan. Daar had ik toen absoluut geen zin in. Ik háátte het idee. Toch ben ik gaan fietsen en wandelen en ik voelde me steeds beter.’ </p>
<h3>Regelmaat</h3>
<p>Zorg voor regelmaat in je leven. Dus ga niet de ene keer vroeg naar bed en de andere keer tegen middernacht. En sta op tijd op. Als je last hebt van een najaarsdip is dit lastig, maar zorg dat je een reden hebt om je bed uit te komen. Als is het maar een Duolingo-les, een zonsopkomst of nou ja, het eerste uur op school. Op die manier vermijd je dat je wegzakt in een hoop openstaande deadlines, problemen met school en een gevoel van nutteloosheid. 'Zelf heb ik daar af en toe moeite mee', vertelt Jamila. 'Maar ik probeer er heel erg op te letten.'</p>
<h3>Wake-up light</h3>
<p>Een wake-up light is geïnspireerd op de zonsopkomt. Heel langzaam gaat-ie steeds feller branden. Vogelgeluiden of het geluid van kabbelend water zorgen er voor dat je op een ontspannen en natuurlijk manier wakker wordt. Jamila: 'Omdat de lamp met rood licht begint dat langzaam steeds geler en lichter wordt, is dit dé manier om dichter bij de natuurlijke vorm van wakker worden te komen. Dat lijkt me echt fijn al heb ik het zelf nog nooit geprobeerd.'</p>
<p>Ontbijt altijd en gezond </p>
<p>Ook een extra uitdaging bij een najaarsdip, maar begin de dag met een goed ontbijt. Zo breng je jezelf in de ‘dagmodus’: je lichaam heeft dan door dat het ochtend is en wordt als het ware wakker. Dan komt je metabolisme op gang en heb je ook meer energie. Daarnaast zijn gezonde vetten en gevarieerd eten heel belangrijk. Een goed ontbijt is bijvoorbeeld yoghurt (aanrader: met walnoten en cacao!), volkorenbrood met plakjes gekookt ei, of eigenlijk verschillende soorten fruit. 'Zelf eet ik veel yoghurt', zegt Jamila. 'Elke ochtend neem ik echt de tijd om te ontbijten.'</p>
<h3>Los het niet in je eentje op</h3>
<p>Hoewel deze tips kunnen helpen, hoef je niet alles zelf op te lossen. Zoek hulp, dat heeft Jamila ook gedaan. Zij praat met een psycholoog over dit onderwerp. Omdat een depressie niet zichtbaar is wordt het niet altijd serieus genomen, maar het is net zo geldig als een lichamelijke ziekte. Dus goed om er niet te lang mee rond te blijven lopen. </p>  
