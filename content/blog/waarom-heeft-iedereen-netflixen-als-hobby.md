---
id: 5f920e77b2f94fa58b323e0efadd3240
type: post
layout: post
title: "Waarom heeft iedereen Netflixen als hobby?"
permalink: /blog/waarom-heeft-iedereen-netflixen-als-hobby/
date: 2022-05-11T19:16:41.067Z
author: 7biA1WiYB
excerpt: "Als je nieuwe mensen ontmoet, wordt er vaak een voorstelrondje gehouden. Eén voor één vertelt iedereen wat over zichzelf. Naam, leeftijd, hobby's. Dat laatste levert tegenwoordig weinig persoonlijke informatie op. Iedereen lijkt namelijk maar één echte hobby te hebben: Netflixen.  "
seo:
  description: "Waarom heeft iedereen Netflixen als hobby?"
  title: "Waarom heeft iedereen Netflixen als hobby?"
---
Als je nieuwe mensen ontmoet, wordt er vaak een voorstelrondje gehouden. Eén voor één vertelt iedereen wat over zichzelf. Naam, leeftijd, hobby's. Dat laatste levert tegenwoordig weinig persoonlijke informatie op. Iedereen lijkt namelijk maar één echte hobby te hebben: Netflixen.  

    <p>Vol interesse luister ik naar het verhaal van Sanne. Ik heb net gehoord dat ze vijftien is. Nu vertelt ze over haar passie voor dwarsfluitspelen, een unieke hobby. Grappig om te horen dat ze een hele collectie blokfluiten heeft, en al zes jaar op les zit. Dan is het de beurt aan Sam. Sam is zestien. Hij ziet er wild uit, dus ik ben benieuwd naar zijn hobby. Oh, zijn hobby is series kijken op Netflix. Nu Max. Ah, Max houdt ook van Netflix. Uh, en het is toevallig óók de hobby van Lisa, en van Teun, en van Simone. AAARRRGHHHH!!! </p>
<h3>Het omkeerpunt</h3>
<p>Er is in de afgelopen jaren een bepaald punt geweest waarop iedereen massaal dacht: Vanaf nu voeg ik Netflix toe aan het lijstje met mijn hobby’s.’ Sterker nog, volgens mij dachten de meesten meteen: Laat ik alle andere hobby’s schrappen. Ik weet niet precies wanneer dat omkeerpunt heeft plaatsgevonden, vermoedelijk was <em>ik</em> toen aan het Netflixen, maar van de één op de andere dag lijkt het ‘een ding’ te zijn geworden: het is iets geworden wat je als hobby benoemt. Wanneer je een bepaalde Netflix-serie benoemt waar je 35 posters van in je kamer hebt, vind ik het nog wel interessant, dan is het wel een uniek herkenningspunt. Maar alléén 'Netflix'? Nope.</p>
<h3>Maar waarom?</h3>
<p>Ik vind dat maar vreemd. Want waarom zou je iets benoemen als hobby wat voor half Nederland een leuke ontspannings-(of wegvlucht)manier is? Normaal kan een hobby veel over iemand zeggen, 'die is uniek', 'sportief' of 'altenatief'! Maar alleen 'Netflix' als hobby? Niks unieks aan... Dat je van Netflix houdt als zestienjarige is net zo vanzelfsprekend als dat je naar TV Max kijkt op je zestigste.</p>
<p>Ik zou zeggen: vertel eens wat vaker over hobby’s die écht je uniek maken. Iedereen heeft er wel een die gek is. Ik besteed mijn tijd bijvoorbeeld het liefst aan het luisteren van de liedjes uit de musical <em>Soldaat van Oranje</em>, cola light drinken en schrijven. Door iemands hobby leer je elkaar beter kennen. Dan word je herinnerd als ‘Sanne met de blokfluit’ in plaats van ‘dat ene meisje dat ook Netflix kijkt.’</p>
<p><em>Beeld: <a href="http://www.quotecatalog.com" target="_blank">Quote Catalog</a>.</em></p>  
