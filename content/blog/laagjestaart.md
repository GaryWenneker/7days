---
id: 7186529c513742b3ae131dc488990c8f
type: post
layout: post
title: "Laagjestaart"
permalink: /blog/laagjestaart/
date: 2022-05-11T19:16:41.067Z
author: 7biA1WiYB
excerpt: "Het is een cliché, maar: aan alle leuke dingen komt een eind. In Heel Holland Bakt-taal betekent een einde echter ook dat het tijd is voor een spektakelstuk! Mijn laatste recept voor 7Days moest en zou daarom een laagjestaart zijn en dat werd deze sinaasappeltaart met chocolade- en bramenvulling. Het kost wat tijd om hem te maken, maar dan heb je ook wat!  "
seo:
  description: "Laagjestaart"
  title: "Laagjestaart"
---
Het is een cliché, maar: aan alle leuke dingen komt een eind. In Heel Holland Bakt-taal betekent een einde echter ook dat het tijd is voor een spektakelstuk! Mijn laatste recept voor 7Days moest en zou daarom een laagjestaart zijn en dat werd deze sinaasappeltaart met chocolade- en bramenvulling. Het kost wat tijd om hem te maken, maar dan heb je ook wat!  

    <p>Het fijne aan laagjestaarten is dat je er naar hartenlust mee kunt variëren. Wil je alleen de bramenvulling? Dan laat je de chocoladelaag weg. Vind je het leuk om de laagjes ook van de buitenkant te zien? Dan stop je vóór de botercrème. Zelfs de sinaasappelrasp uit de biscuit kun je weg laten, voeg er dan een theelepeltje vanille-essence aan toe. Ik geef je een aantal basisrecepten die je naar eigen inzicht kunt toepassen. Ik raad wel aan om een bakvorm van 20 of 21 cm te nemen. Goed, op naar het recept!</p>
<p><strong>Dit heb je nodig </strong>(voor zo'n 12 stukjes)<br><em>Voor het de basis (biscuit)</em><br>5 eieren<br>150 gram fijne kristalsuiker<br>125 gram bloem<br>25 gram maizena<br>1 theelepel bakpoeder<br>Schil van 2 kleine sinaasappels<br>Snufje zout</p>
<p>Bakvorm van 20 of 21 cm doorsnede<br>Beslagkom<br>Rasp<br>Mixer<br>Bakpapier<br>Boter om in te vetten</p>
<p><em>Voor de chocoladevulling</em><br>200 milliliter slagroom <br>2 eetlepels suiker<br>150 gram pure chocolade</p>
<p>Pan<br>Hittebestendige schaal<br>Andere kom<br>Mixer</p>
<p><em>Voor de bramenvulling</em><br>175 gram (diepvries)bramen (ontdooid)<br>200 milliliter slagroom<br>2 eetlepels suiker<br>1 zakje Klop-Fix (slagroomversteviger)</p>
<p>Staafmixer<br>Kommen<br>Zeef<br>Mixer</p>
<p><em>Voor de botercrème</em><br>100 gram roomboter (op kamertemperatuur)<br>250 gram poedersuiker<br>75 gram witte chocolade<br>4 eetlepels water óf sinaasappelsap (van ongeveer een halve sinaasappel)</p>
<p>Kom<br>Mixer<br>Pannetje<br>Hittebestendige schaal</p>
<p> </p>
<p><strong>Zo ga je te werk</strong></p>
<p><div class="media media-element-container media-default"><div id="file-12772" class="file file-image file-image-jpeg">

        
  
  <div class="content">
    <img alt="Laagjestaart sinaasappel" height="512" width="800" class="media-element file-default" src="https://original.sevendays.nl/sites/default/files/Taart2%20IMG_0003.JPG">  </div>

  
</div>
</div>
<p>1. Doe 5 eieren samen met 150 gram suiker in een kom en mix dit 10 tot 15 minuten. Het is echt belangrijk dat je dat zo lang doet; je zult zelf ook merken dat het mengsel zo steeds luchtiger en ‘groter’ wordt. Saai, zo lang mixen? Welnee, je kunt ondertussen gewoon een YouTube-filmpje kijken! (wel af en toe ook even een blik op de mixer werpen, natuurlijk)</p>
<p>2. Verwarm de oven voor op 175 graden Celsius. Doe bakpapier op de bodem van de taartvorm (bakpapier neerleggen, rand eromheen klikken en de rest wegknippen) en vet de randen in met boter.</p>
<p><div class="media media-element-container media-default"><div id="file-12771" class="file file-image file-image-jpeg">

        
  
  <div class="content">
    <img alt="Laagjestaart sinaasappel" height="518" width="800" style="font-size: 13.008px; line-height: 20.0063px;" class="media-element file-default" src="https://original.sevendays.nl/sites/default/files/Taart1%20IMG_9999.JPG">  </div>

  
</div>
</div>
<p>3. Rasp de schil van de 2 sinaasappels. Gebruik een rasp met kleine gaatjes!</p>
<p><div class="media media-element-container media-default"><div id="file-12773" class="file file-image file-image-jpeg">

        
  
  <div class="content">
    <img alt="Laagjestaart sinaasappel" height="524" width="800" class="media-element file-default" src="https://original.sevendays.nl/sites/default/files/Taart3%20IMG_0006.JPG">  </div>

  
</div>
</div>
<p>4. Meng de bloem, maizena, het zout en bakpoeder in een kom met de sinaasappelrasp. Roer dit vervolgens voorzichtig door het eiermengsel heen. Niet mixen dus, dan verlies je weer lucht! Als alles goed is gemengd, kun je de biscuit de oven in schuiven. Dit moet voor 35 à 40 minuten. Of hij gaar is kun je controleren door er een satéprikker in te steken. Als die er droog uit komt, is het goed!</p>
<p><div class="media media-element-container media-default"><div id="file-12776" class="file file-image file-image-jpeg">

        
  
  <div class="content">
    <img alt="Laagjestaart sinaasappel" height="547" width="800" class="media-element file-default" src="https://original.sevendays.nl/sites/default/files/Taart6%20IMG_0012.JPG">  </div>

  
</div>
</div>
<p>5. Pureer de bramen met een staafmixer en haal dit mengsel door een zeef, zodat je een bramensaus overhoudt. </p>
<p>6. Klopt 200 milliliter slagroom met 2 eetlepels suiker en 1 zakje slagroomversteviger. Roer hier het bramenmengsel doorheen en zet dit in de koelkast. Het kan wel even duren voor deze mousse goed stevig is!</p>
<p><div class="media media-element-container media-default"><div id="file-12774" class="file file-image file-image-jpeg">

        
  
  <div class="content">
    <img alt="Laagjestaart sinaasappel" height="523" width="800" class="media-element file-default" src="https://original.sevendays.nl/sites/default/files/Taart4%20IMG_0007.JPG">  </div>

  
</div>
</div>
<p>7. Breng een klein laagje water aan de kook in een steelpannetje. Draai het vuur laag, hang de hittebestendige kom boven het water en smelt hierin de pure chocolade (af en toe even doorroeren).</p>
<p><div class="media media-element-container media-default"><div id="file-12775" class="file file-image file-image-jpeg">

        
  
  <div class="content">
    <img alt="Laagjestaart sinaasappel" height="515" width="800" class="media-element file-default" src="https://original.sevendays.nl/sites/default/files/Taart5%20IMG_0010.JPG">  </div>

  
</div>
</div>
<p>8. Klop ondertussen 200 milliliter slagroom met 2 eetlepels suiker stijf. Stop ook direct zodra het stijf is, anders komen er klontjes in! (en dat wil je niet)</p>
<p>9. Als de chocolade een beetje afgekoeld is, kun je de slagroom hier langzaam doorheen roeren. Zet deze chocolademousse ook in de koelkast.</p>
<p><div class="media media-element-container media-default"><div id="file-12777" class="file file-image file-image-jpeg">

        
  
  <div class="content">
    <img alt="Laagjestaart sinaasappel" height="530" width="800" class="media-element file-default" src="https://original.sevendays.nl/sites/default/files/Taart7%20IMG_0014.JPG">  </div>

  
</div>
</div>
<p>10. Als je biscuit is afgekoeld (ik neem aan dat je geen shockvriezer à la<em> Heel Holland Bakt</em> hebt, maar gelukkig hoef je niet zo heel lang te wachten), kun je deze in drie laagjes snijden. Er bestaan speciale taartzagen, maar ik doe het zelf altijd met een broodmes en dat werkt prima. Probeer drie even dikke lagen te snijden, anders heb je kans dat er één heel dun wordt. Leg de lagen op aparte borden.</p>
<p><div class="media media-element-container media-default"><div id="file-12778" class="file file-image file-image-jpeg">

        
  
  <div class="content">
    <img alt="Laagjestaart sinaasappel" height="533" width="800" class="media-element file-default" src="https://original.sevendays.nl/sites/default/files/Taart8%20IMG_0018.JPG">  </div>

  
</div>
</div>
<p>11. Als de chocolademousse stevig is geworden, kun je die op de bodem van de taart smeren. Leg de tweede laag hier bovenop en smeer hier de bramenmousse over uit. Leg tot slot de laatste laag hier bovenop. Zet het geheel weer even in de koelkast.</p>
<p><div class="media media-element-container media-default"><div id="file-12779" class="file file-image file-image-jpeg">

        
  
  <div class="content">
    <img alt="Laagjestaart sinaasappel" height="528" width="800" class="media-element file-default" src="https://original.sevendays.nl/sites/default/files/Taart9%20IMG_0021.JPG">  </div>

  
</div>
</div>
<p>12. Mix de boter een beetje zachter en mix de poedersuiker er in delen doorheen. Niet in één keer, want dan heb je niet alleen een sneeuwstorm in je keuken, maar wordt de poedersuiker ook minder goed opgenomen. Mix hier ook het water/sinaasappelsap doorheen. </p>
<p>13. Breek de witte chocolade in blokjes en smelt hem op dezelfde manier als de pure chocolade: <em>au bain-marie</em> (in een hittebestendige kom boven kokend water, al roerend). Mix de chocolade ook door de botercrème.</p>
<p><div class="media media-element-container media-default"><div id="file-12780" class="file file-image file-image-jpeg">

        
  
  <div class="content">
    <img alt="Laagjestaart sinaasappel" height="556" width="800" class="media-element file-default" src="https://original.sevendays.nl/sites/default/files/Taart10%20IMG_0022.JPG">  </div>

  
</div>
</div>
<p>14. Smeer tot slot de botercrème aan de zijkanten en bovenkant van de taart. Je kunt hem hierna nog versieren (met chocoladestiften, <em>sprinkles</em>, vlokken, fondant…) maar dat deed ik niet.</p>
<p>En daarna kun je feest vieren! Want er is altijd wel een reden voor een feestje, toch? (Al is het maar dat je zojuist een geweldige taart hebt gebakken.)</p>
<p><div class="media media-element-container media-default"><div id="file-12770" class="file file-image file-image-jpeg">

        
  
  <div class="content">
    <img alt="Laagjestaart sinaasappel" height="579" width="800" class="media-element file-default" src="https://original.sevendays.nl/sites/default/files/Taart11%20IMG_0027.JPG">  </div>

  
</div>
</div>
<p>Dit was de allerlaatste kookblog van Maaike! Gelukkig hoef je niet lang zonder leuke recepten te zitten want de kookrubriek in de krant gaat gewoon nog even door. Vind je het leuk om zelf een keer mee te doen? Wil jij je lievelingsrecept met andere lezers delen? Stuur dan een mailtje naar <a href="mailto: nathalie@sevendays.nl">nathalie@sevendays.nl</a>!</p>  
