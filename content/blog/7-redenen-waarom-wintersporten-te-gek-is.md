---
id: 3bf553610e8f4fd3a7ab65425d3637de
type: post
layout: post
title: "7 redenen waarom wintersporten te gek is"
permalink: /blog/7-redenen-waarom-wintersporten-te-gek-is/
date: 2022-05-11T19:16:41.067Z
author: 7biA1WiYB
excerpt: "Al twaalf jaar lang trekken mijn ouders, broer en ik veel plezier naar Franse skigebieden. Ik sta dus al sinds m'n vijfde op de ski's. Dat dit niet voor iedereen is weggelegd, ben ik me van bewust. Maar mocht je een keer de kans krijgen, dan zijn dit 7 redenen om die met twee handen aan te grijpen!  "
seo:
  description: "7 redenen waarom wintersporten te gek is"
  title: "7 redenen waarom wintersporten te gek is"
---
Al twaalf jaar lang trekken mijn ouders, broer en ik veel plezier naar Franse skigebieden. Ik sta dus al sinds m'n vijfde op de ski's. Dat dit niet voor iedereen is weggelegd, ben ik me van bewust. Maar mocht je een keer de kans krijgen, dan zijn dit 7 redenen om die met twee handen aan te grijpen!  

    <h3>1. Heerlijk eten</h3>
<p>Er is geen andere plek waar eten lekkerder smaakt dan op de piste. Na een aantal afdalingen voldaan aan een bord met friet en steak haché beginnen, is het beste gevoel ooit. Dit jaar zaten we in het Franse gebied Serre Chevalier, waar ze openbare barbecues hadden op de top van de berg. Zelf worstjes braden bij een fenomenaal uitzicht. Zo mooi!</p>
<h3>2. Stralende zon (en huid)</h3>
<p>Hoe hoger het gebied is waarin je gaat wintersporten, des te groter de kans op strakblauwe luchten. Met een beetje geluk zit je hier boven de wolken en zie je de zon de hele dag. Een week lang buiten zijn met de zon op je gezicht zorgt er niet alleen voor dat je je herboren voelt, maar ook dat je er zo uitziet!</p>
<h3>3. Slapen als een roosje</h3>
<p>Na een lange dag op - in mijn geval - ski’s is het heerlijk om op de bank te ploffen met een boek. Zelf ben ik vaak doodmoe en lig ik om een uur of negen al in mijn nest. Heb je normaal gesproken moeite met in slaap vallen? Op wintersportvakantie ben je binnen een paar minuten weg.</p>
<h3>4. Knappe skileraren</h3>
<p>Kijk om je heen en overal zie je rode pakjes gevolgd door een lange slinger aan kinderen. Het zijn de skileraren die zich over het hele gebied verspreiden. De één nog knapper dan de ander, allemaal met een donkerbruine gloed op hun wangen. Zeker de moeite waard om ze vanachter je skibril te bewonderen.</p>
<h3>5. Qualitytime</h3>
<p>Ieder jaar gaan wij met ons gezin skiën: een hele fijne manier om te werken aan de familieband. In de liften naar boven heb je vaak de leukste gesprekken. Afgelopen keren kwamen we terecht in huisjes zonder wifi: we hebben eindeloos potjes <em>Rummikub </em>en <em>Kolonisten van Catan</em> gespeeld. Daar werden niet alleen papa en mama heel blij van. Ook broerlief en ik genoten er volop van!</p>
<h3>6. Apres-ski</h3>
<p>Nog een reden om op wintersport te gaan is de après-ski. Met name in Oostenrijk is het een groot ding om na het skiën een tent binnen te vallen en flink te dansen op Nederlandse en Duitse feestnummers. Met het hele gezin zie ik ons dat nog niet zo snel doen, maar met een vriendengroep is de après-ski een fijne manier om lol te trappen en helemaal los te gaan.</p>
<h3>7. Sportief bezig</h3>
<p>Natuurlijk moeten we het skiën en snowboarden zelf niet vergeten. Het geeft zo’n vrij gevoel om met de wind door je haren van een berg af te scheuren. Bovendien verbrand je er enorm veel caloriën mee. Die komen er door de lunches en kaasplankjes gewoon weer bij hoor, daar niet van. Maar goed, dat is slechts bijzaak.</p>  
