---
id: 5f2df88b9b17411b93585b7afd2d4e9a
type: post
layout: post
title: "Wanneer je altijd je wachtwoord vergeet…"
permalink: /blog/wanneer-je-altijd-je-wachtwoord-vergeet…/
date: 2022-05-11T19:16:41.067Z
author: 7biA1WiYB
excerpt: "De ergernis is van mijn lichaam af te lezen wanneer ik weer eens probeer in te loggen en mijn wachtwoord verkeerd is. Keer op keer doe ik zó mijn best om alles te onthouden, maar ik ben nou eenmaal iemand die altijd zijn wachtwoorden vergeet.  "
seo:
  description: "Wanneer je altijd je wachtwoord vergeet…"
  title: "Wanneer je altijd je wachtwoord vergeet…"
---
De ergernis is van mijn lichaam af te lezen wanneer ik weer eens probeer in te loggen en mijn wachtwoord verkeerd is. Keer op keer doe ik zó mijn best om alles te onthouden, maar ik ben nou eenmaal iemand die altijd zijn wachtwoorden vergeet.  

    <p>Met tranen in mijn ogen lees ik de zin: <em>‘Uw wachtwoord komt niet overeen met uw gebruikersnaam of emailadres’. </em>Ik probeer het nog een paar keer. In mijn hoofd heb ik een lijstje met wachtwoorden die ik voor verschillende dingen gebruik, dus ik ga ze allemaal af. Dan komt melding twee: <em>‘Uw account is vergrendeld.'</em> Met een benauwd gezicht kijk ik naar mijn scherm. Wat nu?</p>
<h3>Om gek van te worden</h3>
<p>Oh, ik moet op mijn telefoon een code invoeren. Ah, en dan moet ik via mijn Gmail een link openen. Maar wat waren de inloggegevens van mijn Gmail ook alweer? Na tien minuten heb ik EINDELIJK mijn wachtwoord veranderd en kan ik inloggen. Het is nu hetzelfde wachtwoord als mijn Twitter-account. ‘Niet vergeten!’, spreek ik mezelf snel toe.</p>
<p>Een week later probeer ik weer in te loggen. Je raadt het al: het wachtwoord is fout. <em>Rustig blijven ademen.</em> Twitter! Dát wachtwoord is ook dít wachtwoord! Maar… Wat was mijn Twitter-wachtwoord? Was dat niet die van Facebook met een vraagteken erachter? Of van mijn mail? Of één van mijn wachtwoorden voor gamesites, het online platform van de huisarts, een boekenwebsite, YouTube, mijn bank, Netflix of DigiD? IK WORD GEK.</p>
<h3>Van formule tot tatoeëren</h3>
<p>Is hier wel een oplossing voor? Ik weet dat het niet slim is om overal hetzelfde wachtwoord te gebruiken, dus dat doe ik maar niet. ‘123456’ en ‘password’ zijn de meest gebruikte (en waarschijnlijk gekraakte) wachtwoorden ter wereld, maar die van mij zijn <a href="https://original.sevendays.nl/nieuws/7-tips-voor-een-slimmer-wachtwoord" target="_blank">een stuk ingewikkelder</a>. Een wachtwoordenboekje dan? Maar wat nou als een inbreker dat boekje vindt? Dan kan hij niet alleen mijn bank plunderen maar ook ál mijn <em>social media</em>-accounts overnemen. Zijn er nog andere oplossingen? Een soort formule maken voor elke site, de wachtwoorden tatoeëren in de binnenkant van mijn oogleden, of alles in mijn hoofd stampen zoals Franse woordjes? Ik weet het niet...</p>
<p>Ik ben niet de enige met dit probleem, dat weet ik zeker. En omdat het een echt modern probleem is, moet ik misschien maar voor een écht moderne oplossing gaan: een app zoals 'LastPass' waarin je al je wachtwoorden kunt opslaan. Maar van dat account mag ik dan écht niet mijn wachtwoord vergeten...</p>  
