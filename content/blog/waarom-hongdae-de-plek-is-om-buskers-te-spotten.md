---
id: a752a38787aa40d5af702739c1fe85bf
type: post
layout: post
title: "Waarom Hongdae de plek is om buskers te spotten"
permalink: /blog/waarom-hongdae-de-plek-is-om-buskers-te-spotten/
date: 2022-05-11T19:16:41.067Z
author: 7biA1WiYB
excerpt: "De eerste keer dat ik door Hongdae liep was op een zomeravond rond een uur of acht. Door de ontelbaar vele mensen op straat koste het me erg veel moeite om me een weg door deze massa te banen.  "
seo:
  description: "Waarom Hongdae de plek is om buskers te spotten"
  title: "Waarom Hongdae de plek is om buskers te spotten"
---
De eerste keer dat ik door Hongdae liep was op een zomeravond rond een uur of acht. Door de ontelbaar vele mensen op straat koste het me erg veel moeite om me een weg door deze massa te banen.  

    <p>Overal om me heen hoorde ik muziek en op verschillende plekken stonden gigantische groepen mensen in een cirkel ergens omheen. Na wat idiote sprongen en me in verschillende bochten te hebben gewrongen, lukte het me een glimp op te vangen van een groep dansende jongens. Het aanschouwende publiek bestond grotendeels uit meiden die om vrijwel alles wat de jongens deden stonden te joelen. Ik was met stomheid geslagen. Waren dit beroemdheden? Wie waren deze mensen?</p>
<h3>Voldoende publiek</h3>
<p>Het waren geen beroemdheden, maar 'buskers'. Een ander (en vooral hipper klinkend) woord voor straatartiesten. Voor de meeste buskers is het een hobby waarmee wat extra geld wordt verdiend. Ze zijn gek op dansen en muziek maken en doen dit daarom zo veel mogelijk. Voor sommigen – zoals de groep die ik voor het eerst zag – is het zelfs hun baan waar ze van kunnen leven. In de avond, meestal tussen 20.00 en 22.00 komen de lokaal bekende buskgroepen massaal tevoorschijn. Van tevoren hebben ze al een tijd en plek gereserveerd die ze delen op hun Instagram. Voordat ze beginnen wacht er rondom de mini 'podia' in het centrum van Hongdae al een grote groep mensen op ze. De groep zet ruim voor hun optreden muziek aan en gaan op zelf meegebrachte stoelen zitten wachte tot er voldoende publiek is om voor te dansen.</p>
<h3>Sliert aan biljetten</h3>
<p>Busken gaat hier trouwens niet alleen om de dans en de zang, maar vooral om het entertainen van het publiek. Tussendoor wordt wat gepraat, maken ze grapjes en zetten de buskers zichzelf en elkaar voor schut. Iets dat zorgt voor groot plezier bij de omstanders. Er wordt in bomen geklommen en gedanst, toeschouwers worden betrokken bij het optreden en tussen dat alles spat het talent van ze af. Sommige groepen hebben vaste fans die na afloop met ze op de foto gaan en drankjes kopen voor de jongens. Was het optreden amuserend genoeg? Dan wordt er vaak genoeg 10000₩ (+/- €7,40) of meer aan ze geven. Ik heb zelfs een keer meegemaakt dat een groep een sliert aan biljetten kreeg. Dat moet bij elkaar wel bijna 1000 euro waard geweest zijn. Je moet het er maar voor over hebben …</p>
<h3>Kopen, kopen, kopen</h3>
<p>Sommige artiesten staan vrijwel iedere avond op straat. Dat doen ze in hoop dat hun optredens worden gefilmd en opgestuurd naar grote entertainmentbedrijven in Zuid-Korea, zodat ze mogen komen trainen en worden opgeleid tot K-popidool. De grotere en bekendere buskgroepen worden trouwens behandeld alsof ze al échte idolen zijn. Fans willen met ze op de foto, er bestaan Instagram-accounts die zijn opgedragen aan een bepaalde 'busker' en er wordt zelfs merchandise van ze verkocht. De bekendste buskers hebben zelfs meer dan 100k volgers op instagram! Ik moet de eerste Nederlandse straatartiest nog tegenkomen die zó geliefd is. </p>
<p>Doordat veel buskers regelmatig terug komen, kennen de artiesten elkaar ook goed. Daardoor ontstaan soms leuke interacties tussen de verschillende groepen. Vaker dan eens komt het voor dat een aantal jongens van één bepaalde buskgroep één of twee nummers meedoet met een andere groep. Om daarna weer terug te keren naar zijn eigen groep en verder te dansen.</p>
<h3>Place to be</h3>
<p>Helaas maakt de liefde die de buskers in ontvangst nemen ze niet altijd leuker. Ze weten dat ze goed zijn en dat ze er goed uitzien. Dit stralen ze dan ook aan alle kanten uit . Gelukkig zijn er ook nog groepen die goed zijn én een leuk karakter hebben. Van deze groepen krijg ik dan ook geen genoeg! Als je – net zoals ik – van muziek en dans houdt, dan is Hongdae absoluut de <em>place to be</em>!</p>  
