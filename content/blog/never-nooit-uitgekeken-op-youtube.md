---
id: e9826f71c3e84827a58892dc557675ec
type: post
layout: post
title: "Never nooit uitgekeken op YouTube"
permalink: /blog/never-nooit-uitgekeken-op-youtube/
date: 2022-05-11T19:16:41.067Z
author: 7biA1WiYB
excerpt: "Eén YouTube-video kijken begint leuk, maar eindigt anders. In slechts een paar stappen word ik door het algoritme meegesleurd naar de krochten van de videowebsite.  "
seo:
  description: "Never nooit uitgekeken op YouTube"
  title: "Never nooit uitgekeken op YouTube"
---
Eén YouTube-video kijken begint leuk, maar eindigt anders. In slechts een paar stappen word ik door het algoritme meegesleurd naar de krochten van de videowebsite.  

    <p><strong>Stap 1. De video die je echt wil kijken</strong><br>Ik ben eindelijk bezig met het schrijven van een verslag voor school. Een lijst met opdrachten: ik brabbel wat onzin, zoek wat bronnen en schrijf reflecties. Opeens verschijnt er een pop-up op mijn bureaublad. De notificatie geeft aan: <em>Gierige gasten heeft een nieuwe video geüpload</em>. Ik zie de titel: <em>Martijn bevalt in taxi voor gratis rit</em>. Deze moet ik toch echt even aanklikken.</p>
<p><strong>Stap 2. De aanbevolen video</strong><br>De video is klaar. Het was smullen, en ik zie onderaan mijn scherm dat het Word-bestand nog openstaat. Maar oeps, de autoplay staat aan en de volgende video begint al: <em>Eten bestellen bij het SLECHTSTE THUISBEZORGD RESTAURANT</em>. Oké, dat klinkt ook eigenlijk wel heel leuk.</p>
<p><strong>Stap 3. Nog meer aanbevolen video’s</strong><br>Terwijl de volgende video vanaf de autoplay me toelacht, loer ik ook nog even naar het rijtje met andere aanbevolen video’s. Daar staan ineens veel nieuwe tussen. En hoe kan het dat ik die oude video van StukTV nog nooit heb gezien? Ik bekijk ze één voor één…</p>
<p><strong>Stap 4. De krochten van YouTube</strong><br>Tweeënhalf uur later zit ik nog steeds naar het scherm te kijken. Zwetend, met een volle blaas en een lege maag, en met ogen die vierkanter zijn dan ooit. Ik kijk ineens helemaal geen filmpjes meer van youtubers die ik ken. Hoe ben ik beland bij clowns die struiken verven, mannen die zich verkleden als heksen en een video van een nagetekende vallende ster?</p>
<p><strong>Conclusie: vriend en vijand</strong><br>YouTube heeft me in zijn greep: dat is duidelijk. Door het algoritme beland ik keer op keer in een gekke aaneenschakeling van video's die ik precies op dat moment nodig denk te hebben. <em>Well done</em> YouTube, ik ben echt nooit uitgekeken. Dat is aan de ene kant leuk: er is altijd wat te zien. Maar het is natuurlijk niet altijd goed… Tot laat in de nacht werk ik door aan mijn verslag om dat op tijd af te krijgen. Met een hoopvol gevoel lees ik de laatste eis. 'Zoek een video waarbij dit duidelijk wordt'. Oh nee hè. De cylcus start van weer van voor af aan...</p>  
