---
id: 793c0d4c42f64879874e465ab1e2e0fa
type: post
layout: post
title: "Eindelijk: ik mag rijles! "
permalink: /blog/eindelijk-ik-mag-rijles!-/
date: 2022-05-11T19:16:41.067Z
author: 7biA1WiYB
excerpt: "Naar school, naar het zwembad en naar de bibliotheek: waar ik ook naartoe fiets, overal zie ik lesauto’s rijden. De laatste tijd kan ik er niet meer omheen. Ik wil ook rijles!  "
seo:
  description: "Eindelijk: ik mag rijles! "
  title: "Eindelijk: ik mag rijles! "
---
Naar school, naar het zwembad en naar de bibliotheek: waar ik ook naartoe fiets, overal zie ik lesauto’s rijden. De laatste tijd kan ik er niet meer omheen. Ik wil ook rijles!  

    <p>Zestien worden brengt niet echt grote veranderingen met zich mee. Rijles nemen bijvoorbeeld mag pas een halfjaar later. Hoe graag ik dat ook wil, lange tijd mocht het niet. In de aanloop naar mijn ‘halve’ verjaardag ben ik er toch veel mee bezig en ik ben dan ook hard op zoek naar een rijschool.</p>
<h4><strong>Overal rijscholen</strong></h4>
<p>Aangezien ik op de basisschool een klas heb overgeslagen, zijn mijn jaargenoten een jaar ouder dan ik ben. Voor mijn gevoel heeft iedereen dan ook al rijles. Sinds dat vanaf zestien-en-een-half mag, doen velen het: 2todrive is in.</p>
<p>Ik heb de ervaringsdeskundigen om me heen, dus vraag mijn klasgenoten naar hun rijschool om te weten welke wordt aangeraden. De uitslag van mijn ‘enquête’: iedereen is eigenlijk wel tevreden over zijn of haar rijschool. En bijna iedereen heeft een andere. Dat er talloze in mijn omgeving zijn, blijkt ook als ik op internet zoek. Ik zie door de auto’s… eh, de bomen, het bos niet meer!</p>
<h4><strong>Wachtlijst en proefles</strong></h4>
<p>Na lang wikken en wegen maak ik een keus. Bij deze rijschool heb ik een goed gevoel. Ik stuur een mailtje, maar krijg een dag later te horen dat er een wachtlijst van twee maanden is…</p>
<p>Het zoekproces begint dus weer opnieuw. Ik vraag verder, zoek door en mail weer. Inmiddels nadert de dag waarop ik zestien en een half word. Ik sta eigenlijk nooit stil bij dit soort verjaardagen, maar – <a href="https://original.sevendays.nl/blog/sweet-sixteen%E2%80%A6-en-dan">in tegenstelling tot bij mijn <em>sweet sixteen</em></a> – verandert er dit keer wel iets: ik mag leren autorijden!</p>
<h4><strong>Het kan beginnen!</strong></h4>
<p>En dan word ik, op de ochtend van mijn halve verjaardag, teruggebeld door de rijschool die ik had gemaild. De datum voor een proefles staat genoteerd in mijn agenda!</p>
<p>Ik ben heel benieuwd hoe het zal zijn en heb er veel zin in, maar vind het ook spannend. Zijn mijn verwachtingen niet te hoog?</p>
<p>Daar zal ik vanaf komende week achter komen. Tot die tijd fiets ik nog langs alle lesauto’s om er met een jaloerse blik naar te kijken. Gelukkig zit ik over een week ook in zo’n auto!</p>  
