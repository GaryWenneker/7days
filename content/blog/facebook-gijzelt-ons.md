---
id: 287e7b8061e947c58e8c7bf6c87b6f05
type: post
layout: post
title: "Facebook gijzelt ons"
permalink: /blog/facebook-gijzelt-ons/
date: 2022-05-11T19:16:41.067Z
author: 7biA1WiYB
excerpt: "Facebook wil graag dat mensen zo lang mogelijk in de Facebook-app (of op Facebook.com) blijven. Hiervoor moet het bedrijf alles wat ervoor zorgt dat mensen de app of site willen verlaten, proberen uit te schakelen. Maar is dat niet een beetje eng?  "
seo:
  description: "Facebook gijzelt ons"
  title: "Facebook gijzelt ons"
---
Facebook wil graag dat mensen zo lang mogelijk in de Facebook-app (of op Facebook.com) blijven. Hiervoor moet het bedrijf alles wat ervoor zorgt dat mensen de app of site willen verlaten, proberen uit te schakelen. Maar is dat niet een beetje eng?  

    <p>Het bekijken van video’s en websites en het lezen van nieuws gebeurt allemaal binnen de Facebook-app, ook al komt deze inhoud eigenlijk van andere websites. Dat is slim, want hoe langer mensen de Facebook-app gebruiken, hoe meer geld er bij het bedrijf van Mark Zuckerberg binnenstroomt. </p>
<p>Hoe ver is Facebook bereid hierin te gaan? Dat het niet wil dat gebruikers naar concurrent Google gaan, snap ik nog enigszins. Maar wat nou als Facebook ons ook gaat belemmeren in onze dagelijkse activiteiten?</p>
<p><strong>Coraline</strong><br>Dat was het eerste waar ik aan dacht toen ik las hoe <u><a href="http://nos.nl/artikel/2104439-facebooks-invloed-op-nieuws-roept-vragen-op.html">agressief Facebook is in het vasthouden van mensen in hun app</a></u>. Het deed me denken aan de film <em>Coraline</em>, waarin de nepmoeder van Coraline ook probeert om haar ‘dochter’ bij zich te houden. Wat als Facebook stiekem ook ons probeert te weerhouden van het leiden van een werkelijk sociaal leven? Gijzelt Facebook ons? </p>
<p>Het bedrijf claimt wel supersociaal te zijn, maar zeg nou zelf: hoe sociaal is een netwerk dat voor 50% bestaat uit reclame en spam en voor de andere helft uit een wirwar van vaak domme, onoprechte of beledigende reacties? Ja, er is een gedeelte met familiefoto’s en oma’s die foto’s van hondjes delen. Maar zo heeft elk crematorium ook een speelhoek voor kinderen. </p>
<p>Mijn wantrouwen jegens Facebook zorgt ervoor dat ik een stuk voorzichtiger met het medium omga. Nee, ik vul niet in waar ik woon en op school zit. Ik like geen vage pagina meer, alleen omdat daar geinige filmpjes en plaatjes worden gepost.</p>
<p><div class="media media-element-container media-default"><div id="file-19685" class="file file-image file-image-jpeg">

        
  
  <div class="content">
    <img alt="facebook Mark Zuckerberg agressief" title="Foto: AFP" height="2832" width="3886" style="height: 619px; width: 850px;" class="media-element file-default" src="https://original.sevendays.nl/sites/default/files/ANP-22122946.jpg">  </div>

  
</div>
</div>
<p><strong>Ik wil geen product zijn</strong><br>Maar zelfs als je helemaal niets invult op Facebook - ook al wordt het zo opdringerig gevraagd - weet het platform nog steeds van alles van je: wie je beste vrienden zijn, welke films je leuk vindt, waar je bent. Dat doet het door jouw surfgedrag te volgen. Het ergste is dat je dit nergens uit kunt zetten. En als Facebook al die dingen weet, weten adverteerders het ook. Doordat Facebook de gegevens van jouw gedrag doorverkoopt aan bedrijven, verdienen beide geld. Maar ik wil geen product zijn.</p>
<p>Facebook is bovendien een enorm belangrijk media-platform. Veel mensen halen bijna al hun nieuws hier vandaan. Dat is handig, maar het kan je nieuwsinname ook heel eenzijdig maken. Als je bijvoorbeeld heel veel dingen liket over René Froger, krijg je bijna alleen nog maar nieuws over René Froger te zien. En als jouw vrienden allemaal <em>de Telegraaf </em>lezen, is de kans groot dat jouw nieuwsoverzicht ook volstaat met Telegraaf-nieuws.</p>
<p><strong>Ik mijd het</strong><br>Ik vermijd Facebook zo veel mogelijk. Dat is lastig, want steeds vaker plannen bekenden daarop hun feestjes of andere evenementen. Hopelijk zorgt de steeds duidelijker wordende griezeligheid van Facebook ervoor dat mensen er kritischer over worden en het netwerk niet meer overal voor gaan gebruiken. Tot die tijd kun je me vinden op Hyves.</p>
<p><em>Meer lezen van Lotte (17)? Ze schreef ook over <a href="https://original.sevendays.nl/blog/onze-manier-van-leven-bestaat-niet">onze manier van leven</a> en <a href="https://original.sevendays.nl/blog/een-gameverslaving-echt-zo-erg">gameverslaving</a>.</em></p>  
