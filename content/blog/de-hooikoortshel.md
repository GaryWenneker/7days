---
id: 357fc55e345047a1be1505a96eeb2cd6
type: post
layout: post
title: "De hooikoortshel"
permalink: /blog/de-hooikoortshel/
date: 2022-05-11T19:16:41.067Z
author: 7biA1WiYB
excerpt: "Langere dagen, krokussen langs het fietspad en de eerste optimisten zonder jas: de lente is begonnen. De paashaas opent zijn ogen, vogels fluiten vrolijk, de winter is voorbij. Toch zijn voor mij - en veel anderen - de snotterigste maanden van het jaar van start gegaan.  "
seo:
  description: "De hooikoortshel"
  title: "De hooikoortshel"
---
Langere dagen, krokussen langs het fietspad en de eerste optimisten zonder jas: de lente is begonnen. De paashaas opent zijn ogen, vogels fluiten vrolijk, de winter is voorbij. Toch zijn voor mij - en veel anderen - de snotterigste maanden van het jaar van start gegaan.  

    <p>Halverwege de fietstocht naar school begin ik het te merken. Mijn ogen branden, de diverse pogingen mijn neus op te halen mislukken en mijn keel zwelt op.</p>
<p><strong>Opgezwollen ogen</strong><br>Eenmaal op school aangekomen lijk ik een emotioneel wrak, stromen de tranen over mijn wangen en kan ik nauwelijks praten. Na voor de vierde keer te hebben uitgelegd dat er niks ergs is gebeurd en dat ik nergens over van streek ben, begint de les. Na mijn eerste zes niezen hoor ik nog een beleefd ‘gezondheid’, wat echter al snel overgaat in geërgerd gegrom.  </p>
<p>Aan iets anders denken dan aan mijn jeukende ogen is moeilijk en concentreren lukt dan ook voor geen meter.</p>
<p><strong>Zo kan het niet langer</strong><br>Avonden lang bezoek ik fora en lees ik verhalen van lotgenoten. Door slordigheid vergeet ik mijn medicijnen in te nemen, wat de zaak niet bevordert. Radeloos omdat de ‘Oma weet raad’-website zich inmiddels ook geen raad meer weet, vertrek ik de volgende dag toch maar weer naar school.</p>
<p>Mijn gezicht verborgen achter een immense zonnebril, een sjaal voor mijn mond. De lentepret is veranderd in afschuw en door gebrek aan lammetjes in de stad blijf ik achter met enkel pollen, pollen en nog eens pollen. Toch blijkt het antwoord niet ver te zoeken.</p>
<p><strong>De oplossing</strong><br>Wat als we de rollen eens omdraaien? Wanneer alle dieren uit hun winterslaap ontwaken, duik ik gewoon mijn bed in. De deuren stevig dicht, een slaapmasker tegen de felle zonnestralen en oordopjes in om te ontsnappen aan het getjilp van de vogels. Maak mij maar wakker als het gevaar geweken is. Welterusten!</p>
<p><em>Meer blogs lezen van <a href="https://original.sevendays.nl/users/sophia-van-lil">Sophia</a> (15)? Eerder schreef ze al <a href="https://original.sevendays.nl/blog/de-5-grootste-vooroordelen-over-wonen-amsterdam">De 5 grootste vooroordelen over wonen in Amsterdam</a> en <a href="https://original.sevendays.nl/blog/was-ik-maar-bejaard">Was ik maar bejaard.</a></em></p>  
