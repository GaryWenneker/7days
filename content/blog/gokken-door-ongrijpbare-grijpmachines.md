---
id: 103056ae68d14257902cabc39a628451
type: post
layout: post
title: "Gokken door ongrijpbare grijpmachines"
permalink: /blog/gokken-door-ongrijpbare-grijpmachines/
date: 2022-05-11T19:16:41.067Z
author: 7biA1WiYB
excerpt: "Scrollend door de meest willekeurige YouTube-videos, kwam ik bij de video de GEHEIMEN van de GRIJPMACHINE. Ik was meteen getriggerd. In 2021 komt een nieuwe wet waardoor er straks misschien veel minder tot geen grijpautomaten meer op de kermis staan… Terecht?  "
seo:
  description: "Gokken door ongrijpbare grijpmachines"
  title: "Gokken door ongrijpbare grijpmachines"
---
Scrollend door de meest willekeurige YouTube-videos, kwam ik bij de video de GEHEIMEN van de GRIJPMACHINE. Ik was meteen getriggerd. In 2021 komt een nieuwe wet waardoor er straks misschien veel minder tot geen grijpautomaten meer op de kermis staan… Terecht?  

    <p>Vol concentratie stuur ik de grijper met het groene teddybeertje richting de doorgang. 'GAAT HET ME DAN EINDELIJK LUKKEN?' De grijper is bíjna bij het einde, maar dan wordt het teddybeertje ineens losgelaten. 'PARDON?' Dit overkomt mij nou élke keer. Niet dat ik het vaak probeer – zo’n twee keer per jaar – maar toch blijft het zuur…</p>
<h3>Winkans</h3>
<p>Grijpautomaten: zijn ze een kwestie van geluk, talent of iets heel anders? NOS Stories sprak met mensen uit de kermiswereld en bestudeerde handleidingen van allerlei soorten grijpautomaten, zowel van kermissen als uit speelhallen. Daaruit blijkt dat bij veel automaten de grijpkracht en vasthoudtijd van een klauw vooraf worden ingesteld. En bij sommige automaten is dat ook zo voor de winkans. Dat betekent eigenlijk dat het dus gewoon gokken is wat je staat te doen. Bij gokken is geluk (of de afstelling in dit geval) een belangrijkere factor dan behendigheid. Soms win je (en meestal niet), maar daar hoef je geen talent voor te hebben. Gokken dus. En dit is verslavend, toch?</p>
<h3>Kanswet</h3>
<p>Gokken is alleen toegestaan voor mensen boven de 18 jaar. Als de verhouding tussen behendigheid en kans niet eerlijk genoeg is, dan is grijpen met grijpmachines gewoon hardcore gokken en mag dat pas vanaf je 18e. Het kan dus zomaar zo zijn dat je vanaf 2021 geen grijpmachines meer ziet op de Tilburgse kermis. Of ze moeten alle mensen gaan controleren die bij de grijpapparaten bezig zijn.</p>
<p>Ik vind dat jammer. Waarom? Nou ik geloof niet dat de grijpmachines een groot verslavingsrisico met zich meebrengen. Kinderen kunnen zo juist leren hoe ze wel en niet moeten omgaan met geld. Als ze al hun zakgeld in zo’n spelletje stoppen en alles verliezen, zullen ze de volgende keer wel twee keer nadenken. En zo’n schietspel op de kermis kan toch net zo verslavend zijn. Moeten ze daar dan ook andere regels voor gaan instellen?</p>
<h3>Roze teddyberen</h3>
<p>Tot slot: wat moeten al die mensen van 18+ met alle leuke roze en groene teddybeertjes? Over een half jaar ga ik het trouwens weer proberen. Wie weet, dat de ‘winkans’ dan wel goed is…</p>  
