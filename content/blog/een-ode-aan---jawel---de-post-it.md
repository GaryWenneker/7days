---
id: 07567a57e42e4554860bfe20c5d668d3
type: post
layout: post
title: "Een ode aan - jawel - de post-it"
permalink: /blog/een-ode-aan---jawel---de-post-it/
date: 2022-05-11T19:16:41.067Z
author: 7biA1WiYB
excerpt: "Bij mij thuis vind je er overal wel eentje: een post-it. Sla m’n agenda open, werp een blik op m’n bureau of kijk naar de muur: grote kans dat je er een - of meerdere - ziet. Ze zijn multifunctioneel qua gebruik én heel leuk, en dit is waarom!  "
seo:
  description: "Een ode aan - jawel - de post-it"
  title: "Een ode aan - jawel - de post-it"
---
Bij mij thuis vind je er overal wel eentje: een post-it. Sla m’n agenda open, werp een blik op m’n bureau of kijk naar de muur: grote kans dat je er een - of meerdere - ziet. Ze zijn multifunctioneel qua gebruik én heel leuk, en dit is waarom!  

    <p>Eigenlijk zijn post-its een vorm van communicatie. Je kunt vlug iets neerkrabbelen, ofwel een herinnering voor je toekomstige zelf, ofwel een bericht voor een ander. Even laten weten dat je vanavond laat thuis komt bijvoorbeeld, laat je de ander weten. En dan moet je natuurlijk wel nog brood voor morgenochtend uit de vriezer halen, laat je jezelf dan weten. Dat vind ik super handig en het gaat ook zo makkelijk!</p>
<h3>Onmisbaar</h3>
<p>Vlug grijp ik naar zo'n post it, netjes hoeft het niet, als ik me bedenk wat ik vanmiddag nog moet doen of wat een vriendin zei tijdens ons laatste telefoongesprek. Voor dit soort dingen heb ik namelijk geen vast notitieboekje. Post-its zijn er voor alle mededelingen die 'te klein' zijn om meer dan een paar zinnen aan te wijden, maar die wél relevant zijn om dingen niet te vergeten. En juist daarom zijn ze onmisbaar!</p>
<p>Een gedachte-experiment: wat als ik geen post-its bij de hand heb? Dan word ik allereerst knettergek van het lijstje dat ik nu continu in mijn hoofd moet repeteren: oma bellen, boodschappen doen, mama vragen hoe laat ze thuis is, huiswerk vandaag afmaken in plaats van morgen en een nieuw blog voor <em>7Days </em>schrijven. Geheid dat ik dan ook iets vergeet – en dat is jammer.</p>
<h3>Gebruik</h3>
<p>Zelf gebruik ik post-its niet alleen voor relevante zaken, maar vooral ook voor spontane, leuke berichten. Ik plak wel eens een lieve mededeling op de fiets van een vriend (‘Hé, hoi, stonden onze fietsen vandaag de hele dag op het station nou naast elkaar? Gezellig!’). Of op die van een onbekende! Voor dit soort dingen zijn ze handig om altijd bij je te hebben, maar ook zijn ze hét item om op elk moment van de dag een spelletje <i>Wie ben ik?</i>  te kunnen spelen.</p>
<p>Dat plakrandje vind ik vooral handig zijn als ik ergens iets wil noteren waar ik niet kan of mag schrijven, bijvoorbeeld in een schoolboek. En toen ik afgelopen weekend hard moest leren bijvoorbeeld, plakte ik een post-it bij de deurklink van mijn kamerdeur: 'Je mag er pas uit als je hoofdstuk 11 hebt samengevat!'</p>
<h3>De keerzijde</h3>
<p>Wanneer je agenda een bundeling is van plakbriefjes, en je door de post-its je bureau niet meer ziet, zorgt het eerder voor chaos dan orde. Iets waar ze juist niet voor bedoeld zijn. Om niet te verzuipen in de post-its, raad ik je aan een keer in de week een momentje te nemen om te ordenen. Zodat je alle notities en berichten kunt verwerken, en je van deze krabbels overzichtelijke lijstjes kunt maken door bijvoorbeeld overzichtelijke taken uit te voeren, en de langetermijnzaken apart te noteren.</p>
<p>Het is niet noodzakelijk om hiervoor een vast moment te prikken, als je het maar regelmatig doet. Voor je het weet verzuip je in de post-its. En zó leuk zijn ze nou ook weer niet ;-)</p>  
