---
id: 1c5b57ace06947c58fb6c61a3e8783a3
type: post
layout: post
title: "Is dít een pushbericht waard?"
permalink: /blog/is-dít-een-pushbericht-waard/
date: 2022-05-11T19:16:41.067Z
author: 7biA1WiYB
excerpt: "Bzzzzt! Geen fantoomvibratie dit keer, maar een pushbericht van de NOS-app. Belangrijk nieuws! Weg met dat huiswerk. Welke ramp of welk superbelangrijk sterfgeval zou het nu weer zijn?   "
seo:
  description: "Is dít een pushbericht waard?"
  title: "Is dít een pushbericht waard?"
---
Bzzzzt! Geen fantoomvibratie dit keer, maar een pushbericht van de NOS-app. Belangrijk nieuws! Weg met dat huiswerk. Welke ramp of welk superbelangrijk sterfgeval zou het nu weer zijn?   

    <p>In de paar seconden die ik nodig heb om de melding te openen, spelen er al een paar doemscenario's door mijn hoofd. Goed nieuws is zeldzaam en vaak lang niet zo interessant als verschrikkelijk nieuws, dus vaak is dat terecht. Mijn duim racet over het scherm om mijn pincode in te toetsen, en één moment later lees ik het: 'PSV opnieuw kampioen'. </p>
<p><strong>Belangrijk nieuws?</strong><br>Nou ben ik nooit een groot voetbalfan geweest ('Ben ik eindelijk bij de bal, trapt iemand anders hem weg, stom spel!' - ik, toen ik klein was), maar zelfs als ik dat wel was geweest zou ik alsnog niet de moeite nemen mijn duim naar alle hoeken van mijn telefoonscherm te slepen voor zulk nieuws. Als deze specifieke wedstrijd me zou interesseren, en ik zo snel mogelijk de uitslag zou willen weten, dan had ik hem wel gekeken.</p>
<p>Bij 'belangrijk nieuws' hoef ik geen voetbaluitslagen. Op dezelfde manier vind ik 'NS-topman Huges stapt op' toch van net een haar minder interessant dan '<a href="https://original.sevendays.nl/nieuws/explosie-havenstad-china">700 gewonden bij explosies China</a>'. Niet alleen de NOS maakt zich schuldig aan dit soort geintjes, ook de NU.nl-app en vele andere nieuwsapps hebben een zeer andere definitie van 'belangrijk nieuws' dan ik. <br><br><strong>Zeur ik?</strong><br>Misschien stel ik me een beetje aan. Ik heb immers zelf de notificaties aangezet. Daarbij zijn er natuurlijk ook mensen die niet de kans hebben om een wedstrijd te kijken, maar wel heel graag zo snel mogelijk de uitslag willen weten. Verschillende mensen vinden verschillende dingen belangrijk, dus er zullen ongetwijfeld nog andere klagers zijn. </p>
<p>Eigenlijk zou er een tussencategorie moeten zijn voor nieuws dat een béétje belangrijk is, waar je apart de notificaties voor aan en uit kunt zetten. Ideaal voor mensen zoals ik, die opgave 12f van hoofdstuk 3 van Wiskunde voor Supernerds (a.k.a. Getal &amp; Ruimte vwo deel 4) alleen willen uitstellen voor dingen als bijna-maar-toch-net-niet-ontploffende kernreactoren, rampen met honderd of meer gewonden en ander wereldnieuws. Misschien ook nog wel voor het WK voetbal. </p>
<p><strong>Moeilijkdoenerij</strong><br>Wat vind jij? Is de uitslag van de eredivisie net zo belangrijk als <a href="https://original.sevendays.nl/nepal">een aardbeving in Nepal</a>? Zijn aparte notificaties voor half-belangrijk nieuws een goed idee, of alleen maar moeilijkdoenerij?</p>  
