---
id: 3a7b082fc6344504ac34f3a136c9e67b
type: post
layout: post
title: "Adrenaline-nieuws"
permalink: /blog/adrenaline-nieuws/
date: 2022-05-11T19:16:41.067Z
author: 7biA1WiYB
excerpt: "Een vrijwel lege redactie, weinig serieus nieuws en een constante honger naar het weekend. Na vijf weken stage bij 7Days ben ik er wel achter gekomen dat de laatste dag van de werkweek vaak ook de minst actieve is. Maar vorige week was dat ineens heel anders.  "
seo:
  description: "Adrenaline-nieuws"
  title: "Adrenaline-nieuws"
---
Een vrijwel lege redactie, weinig serieus nieuws en een constante honger naar het weekend. Na vijf weken stage bij 7Days ben ik er wel achter gekomen dat de laatste dag van de werkweek vaak ook de minst actieve is. Maar vorige week was dat ineens heel anders.  

    <p>Rond elf uur 's ochtends worden eindredacteur online Kim, hoofdredacteur Lotte en ik wakker geschud door de <a href="https://7dagen.netlify.app/aanslagen">aanslag</a> in Frankrijk. Daarna volgen Koeweit en Tunesië. Terwijl ik er een artikel over probeer te schrijven voor Sevendays.nl, komt persalarm na persalarm binnen. Alles wat ik geschreven heb, kan ik meteen weer weggooien omdat het nieuws stééds erger blijkt. De gevechten tussen IS en de Koerden in de stad Kobani (zeker tweehonderd doden) slaan we over, want daar hebben we het simpelweg te druk voor. Ondertussen krijgen we nog een telefoontje over het wereldrecord ‘veganistische cupcake bakken’: of we daar een artikel willen schrijven. Nee, dit is geen gewone vrijdag. We hebben even geen tijd voor luchtig onzinnieuws: nu is het menens.  </p>
<p><strong>Polijsten en verbeteren</strong><br>Het nieuws over de aanslagen wordt met de minuut concreter en we zijn continu bezig met het polijsten en verbeteren van de site-artikelen. Alles moet gecontroleerd worden, maar dat is best lastig als je niet ter plaatse bent. De ene krant zegt dat de dader vermoord is, maar de andere dat-ie voortvluchtig is. Het klinkt misschien naar, maar ik kom erachter dat een ramp goud is voor een journalist. De constante stroom van nieuwtjes geeft een heuse adrenalinekick.</p>
<p><strong>Nieuws is relatief</strong><br>Zo zie je maar: nieuws is relatief, maar oh zo boeiend. Een grappige YouTube-video is de ene dag zeker een site-artikel waard, maar op ‘rampdagen’ duidelijk van minder belang. Maar toch, na een dag lang ellende, onthoofdingen en aanslagen snak ik naar een portie cupcake-nieuws.</p>  
