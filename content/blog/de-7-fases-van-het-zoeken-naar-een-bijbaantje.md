---
id: 2258f20b8a1942afb7af93658dd16c84
type: post
layout: post
title: "De 7 fases van het zoeken naar een bijbaantje"
permalink: /blog/de-7-fases-van-het-zoeken-naar-een-bijbaantje/
date: 2022-05-11T19:16:41.067Z
author: 7biA1WiYB
excerpt: "Je hebt de dagen afgeteld tot de zomervakantie en nu is het bijna zover. Dat wordt feesten, luieren en genieten van zon, zee en strand. Althans, voor eventjes. Als het geld op is en je ouders jouw portemonnee niet meer willen spekken, wordt het tijd om een vakantiebaantje te zoeken. Ben jij al op zoek (gegaan) naar een bijbaan? Dan herken je deze 7 fases ongetwijfeld!  "
seo:
  description: "De 7 fases van het zoeken naar een bijbaantje"
  title: "De 7 fases van het zoeken naar een bijbaantje"
---
Je hebt de dagen afgeteld tot de zomervakantie en nu is het bijna zover. Dat wordt feesten, luieren en genieten van zon, zee en strand. Althans, voor eventjes. Als het geld op is en je ouders jouw portemonnee niet meer willen spekken, wordt het tijd om een vakantiebaantje te zoeken. Ben jij al op zoek (gegaan) naar een bijbaan? Dan herken je deze 7 fases ongetwijfeld!  

    <p><strong>Fase 1: Uitstelgedrag</strong><br>Wanneer is nou het beste moment om je zoektocht te beginnen? Voor jou geldt wellicht, net als voor mij: lukt het vandaag niet, dan wel morgen. Kortom: net als je huiswerk wordt ook het zoeken van een baantje op de lange baan geschoven. In de tussentijd loop jij je stierlijk te vervelen en daar leidt het hele gezin (met name je kleine broertje) onder.</p>
<p><strong>Fase 2: Voorbereidingen</strong><br>Vanaf de bank tref je alvast het één en ander aan voorbereidingen. Goed bezig! Een goede voorbereiding begint met het opstellen van een indrukwekkend cv. En die heb jij, met weinig tot geen werkervaring en alleen een middelbareschoolcarrière. Ahem.</p>
<p><strong>Fase 3: Gaan met die banaan!</strong><br>Vol goede moed sleep je jezelf van de bank en verspreid je je grandioze cv door de hele buurt. Naar iedere supermarkt, elk cafeetje, elk heitje voor een karweitje binnen een straal van 5 kilometer. Iedereen mag weten dat jij op zoek bent naar een baantje.</p>
<p><strong>Fase 4: De zware zoektocht</strong><br>Inmiddels is het alweer een uur of acht geleden dat je je cv bij die ene supermarkt hebt afgeleverd en nog altijd heb je nog niks gehoord. De drie winkels in de stad hebben al aangegeven jou te jong te vinden. Dit is het moment om te beseffen dat het vinden van een bijbaantje toch nog wel eens wat moeilijker kan zijn dan je had verwacht.  </p>
<p><div class="media media-element-container media-default"><div id="file-19485" class="file file-image file-image-png">

        
  
  <div class="content">
    <img height="2848" width="2744" style="width: 578px; height: 600px;" class="media-element file-default" src="https://7dagen.netlify.app/sites/default/files/IMG_2344b_1.png" alt="">  </div>

  
</div>
</div>
<p><strong>Fase 5: Afwijzingen</strong><br>Na twaalf uur wachten gaat eindelijk de telefoon. Het restaurant op de hoek kan nog wat mensen gebruiken. 'Heb je ook horeca-ervaring?' Hoewel je dacht dat je jouw gebrek daaraan toch duidelijk op je cv had gezet, vertel je nogmaals over je minimale werkervaring. In dat geval gaat het restaurant toch liever op zoek naar iemand anders. Er zijn immers nog een stuk of vijftig andere wanhopige werkzoekenden. Nogmaals: het vinden van een baantje blijkt zo makkelijk nog niet!</p>
<p><strong>Fase 6. Je redder in nood doet zijn intrede</strong><br>Net op het moment dat je de moed hebt opgegeven, krijg je opnieuw een telefoontje. De snackbar is bereid om je een dagje mee te laten draaien, ondanks je gebrek aan werkervaring. Het is niet helemaal het baantje waar je op had gehoopt, maar je doet toch ongelooflijk je best om jezelf zo goed mogelijk te presenteren op je eerste werkdag. Hierbij neem je voor het eerst in je leven de adviezen van je moeder ter harte. Nu alleen nog hopen dat je niks laat vallen of omstoot en je gelijk weer kunt vertrekken.</p>
<p><strong>Fase 7: Je bent aangenomen</strong><br>Tot je grote opluchting ging alles beter dan verwacht en is het helemaal geen probleem dat je drie klanten omver liep en een vermogen aan frietjes op de grond hebt laten vallen. Je doorzettingsvermogen heeft eindelijk zijn vruchten afgeworpen. Jij kunt de hele zomer lekker aan het werk!</p>
<p><em>Meer blogs lezen van Sanne (19)? Laatst schreef ze ook al <a href="/node/7393">Plannen voor beginners</a> en <a href="/node/7870">Nee, ik hóef geen feestje</a>.</em></p>  
