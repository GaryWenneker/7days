---
id: 8f149576d2524ce7b271ed6a5f3ad1c5
type: post
layout: post
title: "Hoe vind ik een stageplek die leuk is en bij me past?"
permalink: /blog/hoe-vind-ik-een-stageplek-die-leuk-is-en-bij-me-past/
date: 2022-05-11T19:16:41.067Z
author: 7biA1WiYB
excerpt: "‘Volgende week maandag ga ik echt beginnen met zoeken!’ Hoor je het jezelf al zeggen? We doen het allemaal: uitstellen. Die maandag was ik dus mooi niet begonnen met zoeken naar een stagebedrijf, en vertelde ik mezelf dat de deadline toch pas over twee maanden was. Maar hoe vind je die perfecte stage dan wel? Een paar tips.  "
seo:
  description: "Hoe vind ik een stageplek die leuk is en bij me past?"
  title: "Hoe vind ik een stageplek die leuk is en bij me past?"
---
‘Volgende week maandag ga ik echt beginnen met zoeken!’ Hoor je het jezelf al zeggen? We doen het allemaal: uitstellen. Die maandag was ik dus mooi niet begonnen met zoeken naar een stagebedrijf, en vertelde ik mezelf dat de deadline toch pas over twee maanden was. Maar hoe vind je die perfecte stage dan wel? Een paar tips.  

    <h3>1. Begin op tijd</h3>
<p>De meeste scholen stellen een deadline voor het vinden van een stage. Het klinkt allemaal zo cliché. Begin op tijd, maar wat is op tijd? Bedrijven ontvangen elke week duizenden e-mails, dus reken maar dat jouw cv onderop de stapel wordt gegooid.</p>
<p>Het is slim om te beginnen met uitzoeken of je stage wil lopen in Nederland of in het buitenland. In Nederland moet je uiterlijk drie tot vijf maanden van te voren beginnen met zoeken. Voor het buitenland gelden andere regels. Verdiep je in het land waar je naartoe wil. Wist je dat als je volgend jaar naar Amerika wil, je nu al moet beginnen met zoeken? Voor een stage in het buitenland moet meer geregeld worden dan dat je denkt. Denk bijvoorbeeld aan een huis, een bankrekening en een visum. Amerika doet er een stapje bovenop en stuurt je zoveel formulieren dat je ze niet eens meer kan zien. Laat je hiermee bijvoorbeeld helpen door een stagebedrijf die gespecialiseerd is in buitenlandstages om te voorkomen dat je per ongeluk het verkeerde invult.</p>
<h3>2. Gebruik het internet</h3>
<p>Ik had geen idee waar ik stage wilde lopen en daarom zei mijn mentor dat ik een beroepskeuzetest moest doen. Het resultaat van deze test heb ik met mijn mentor besproken en die kwam uit op online marketing. En zo zocht ik naar alle websites die zich richten op stages in online marketingbedrijven. Wat bij mij ook hielp, was social media. Veel bedrijven laten via hun social media-kanalen weten dat ze op zoek zijn naar een stagiair.</p>
<h3>3. Uitdaging</h3>
<p>Zoek een leerzame stage, een stage waar je dus ook wat aan hebt en iets leert. Dit zegt elke docent en ze hebben nog gelijk ook! Het klinkt misschien fijn als je stage loopt bij een bedrijf waar je de hele dag koffie haalt en ze je uren blindelings aftekenen. Maar uiteindelijk heb je alleen jezelf ermee, want dan weet je nog steeds niet of het beroep bij je past of niet.</p>
<p>Stage lopen bij een bedrijf dat games ontwikkelt, klinkt misschien fantastisch. Maar als je van te voren al weet dat je zelf geen games wil maken en alleen maar wil spelen, kun je beter een andere stage zoeken. Naast dat je nog niet weet wat voor beroep bij je past, wil iedere mentor een mooi <a href="https://www.stage.nl/stage-lopen/stageverslag" target="_blank">stageverslag </a>zien. Als je er niet of weinig bent geweest, kun je die ook niet goed schrijven. Op zoek naar een uitdaging, dus!</p>
<h3>4. Via via</h3>
<p>School moet je stageplek goedkeuren. Als je mazzel hebt, heeft de docent een lijst met stageplekken waar iedereen uit kan kiezen. Die mazzel had ik niet, dus vertelde ik aan mijn vrienden, familie en kennissen dat ik op zoek was naar een stage. Toevallig raakte ik aan de praat met de buurman en had hem nog nooit zo enthousiast gezien. De volgende dag kwam hij met allerlei ideeën. En raad eens? Mijn stage op een social media afdeling was zo geregeld!</p>  
