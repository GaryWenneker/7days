---
id: 0eca68d1a49b49afbc45fd6f0e73824d
type: post
layout: post
title: "Waarom 'Het gouden ei' een goed boek is voor de lijst"
permalink: /blog/waarom-het-gouden-ei-een-goed-boek-is-voor-de-lijst/
date: 2022-05-11T19:16:41.067Z
author: 7biA1WiYB
excerpt: "Ik houd al van lezen zolang ik me kan herinneren. Niets is beter dan met een goed boek op schoot eventjes aan de wereld ontsnappen. Een boek kiezen voor de lijst is alleen een heel ander verhaal. Want hoe weet je of je gekozen boek wel iets voor jou is? Hopelijk heb je iets aan mijn boekentips. Dit keer een bekende optie: Het gouden ei van Tim Krabbé.  "
seo:
  description: "Waarom 'Het gouden ei' een goed boek is voor de lijst"
  title: "Waarom 'Het gouden ei' een goed boek is voor de lijst"
---
Ik houd al van lezen zolang ik me kan herinneren. Niets is beter dan met een goed boek op schoot eventjes aan de wereld ontsnappen. Een boek kiezen voor de lijst is alleen een heel ander verhaal. Want hoe weet je of je gekozen boek wel iets voor jou is? Hopelijk heb je iets aan mijn boekentips. Dit keer een bekende optie: Het gouden ei van Tim Krabbé.  

    <p>Ik ga natuurlijk geen uitgebreid boekverslag voor je schrijven want dat moet je zelf doen. Wat je wel kunt verwachten? Een korte omschrijving van de inhoud waarin ik niet te veel verklap natuurlijk. En een paar statistieken bij elkaar, want die mogen van school natuurlijk niet ontbreken. Als laatste vertel ik je waarom ik het boek zo'n aanrader vind en geef ik je een extra tip! Hopelijk heb je er wat aan voor jouw boekverslag(en)!</p>
<h3>De inhoud in enkele zinnen</h3>
<p>Rex Hofman, wiens vriendin verdwijnt bij een benzinestation, moet zijn leven weer op de rails zien te krijgen. Maar niet voordat hij probeert te achterhalen wat er is gebeurd op die beslissende avond.</p>
<h3>Statistieken</h3>
<p><strong>Titel</strong>: Het gouden ei, genoemd naar een metafoor die centraal staat in het hele boek.<br><strong>Schrijver</strong>: Tim Krabbé<br><strong>Niveau</strong>: 3<br><strong>Aantal pagina’s</strong>: 97<br><strong>Genre</strong>: psychologische roman en avonturenroman, het boek focust namelijk op de mentale gevolgen van Saskia's verdwijning, maar ook op Rex' spannende avontuur dat erop volgt.</p>
<h3>Het is een aanrader omdat...</h3>
<p>Laat ik eerlijk zijn: wat mij goed beviel toen ik dit boek koos, was het aantal pagina’s. Met 97 pagina’s is <em>Het gouden ei </em>een van de dunste boeken op de lijst. Daarom is het ook zo populair! Een klein onderzoekje op Wikipedia vertelde mij zelfs dat het het meest gelezen boek is in de bovenbouw van havo en vwo. Toch wilde ik het nog een keer apart benoemen in dit blog.</p>
<p>Behalve dat het dun is, is <em>Het gouden ei</em> namelijk ook een van de beste thrillers die ik ooit heb gelezen. Als dat je favoriete genre is, dan zit je met dit boek zeker weten goed. En ben je iemand die bij drie pagina's aan decor-omschrijving in slaapt? Ook dan zit je met dit boek geramd. Het verhaal ontvouwt zich in een rap tempo, en bevat weinig onnzinnige details. De enige personen die <em>Het gouden ei</em> misschien niet moeten lezen, zijn degenen die geen fan zijn van eng en luguber. Want dat is een belangrijk onderdeel van het verhaal.</p>
<p>Terug naar iedereen die daar wel van houdt, want wat is dit boek spannend! Ik kan me goed herinneren hoe ik in één ruk heb uitgelezen (ik was ziek en had niets anders te doen... maar toch!). Het blijft spannend door de slimme vertelwijze: een niet-chronologische volgorde met perspectiefwisselingen. Soms zorgt dit misschien voor wat verwarring, maar ik weet zeker dat iedereen dat gauw genoeg door heeft (het is mij ook gelukt). Een analyse van Krabbé's keuze voor niet-chonologische vertelwijze maakt vast weer indruk op je verslag. En da's pas één van de redenen waarom het boek zich zo goed leent voor een opdracht voor school: er zitten ook namelijk flink wat verborgen motieven, metaforen en symbolen in. De titel geeft er al eentje weg, maar als je er nog een paar uit het verhaal kunt halen, dan maak je je leraar zeker blij.</p>
<p>Rest mij nog één kleine waarschuwing: het einde blijft je bij voor de rest van je leven...</p>
<h3>Extra: informatie op internet!</h3>
<p>Juist omdat <em>Het gouden ei</em> zo’n immens populair boek is, is er veel informatie op internet te vinden! Begrijp je een passage uit het boek niet? Lijkt de symboliek over je hoofd te gaan? Of heb je toestemming van je leraar om internet te gebruiken tijdens het maken van je verslag? Dan is er meer dan genoeg informatie beschikbaar. Dat is aan de ene kant extra voordelig, maar het maakt het ook weer lastiger. Want hoe en wat kies je uit zo'n boel informatie? Maar als je juist filtert, dan heb je er vast wel wat aan! </p>  
