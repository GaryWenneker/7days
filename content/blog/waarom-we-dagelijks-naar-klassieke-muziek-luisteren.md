---
id: 112f08ab04904242a1c3dc551e22f619
type: post
layout: post
title: "Waarom we dagelijks naar klassieke muziek luisteren"
permalink: /blog/waarom-we-dagelijks-naar-klassieke-muziek-luisteren/
date: 2022-05-11T19:16:41.067Z
author: 7biA1WiYB
excerpt: "Ik heb een vraag voor je: luister jij vaak naar klassieke muziek? De kans is groot dat jouw antwoord ‘nee’ is en dat je bij klassieke muziek denkt aan bejaarden of enorme nerds. In ieder geval niet de gemiddelde muziekluisteraar zoals jijzelf. Snap ik wel. De meeste beluisterde klassieke muziek is hartstikke oud. Maar wist jij, dat je bijna dagelijks naar klassieke muziek luistert?  "
seo:
  description: "Waarom we dagelijks naar klassieke muziek luisteren"
  title: "Waarom we dagelijks naar klassieke muziek luisteren"
---
Ik heb een vraag voor je: luister jij vaak naar klassieke muziek? De kans is groot dat jouw antwoord ‘nee’ is en dat je bij klassieke muziek denkt aan bejaarden of enorme nerds. In ieder geval niet de gemiddelde muziekluisteraar zoals jijzelf. Snap ik wel. De meeste beluisterde klassieke muziek is hartstikke oud. Maar wist jij, dat je bijna dagelijks naar klassieke muziek luistert?  

    <p>Het nummer <em>Memories</em> van de Amerikaanse band Maroon 5 ken je vast wel. Het was vaak op de radio en zo nu en dan draaien ze ‘em. Misschien vind je het wel heel erg mooi, ik wel namelijk! Deze hit heeft niet alleen een mooie tekst, maar bovenal een herkenbare melodie. En wie is daar verantwoordelijk voor? De componist Johann Pachelbel die werd geboren in 1653!</p>
<h3>Leuk melodietje</h3>
<p>De componist uit de 17e eeuw is vooral bekend door zijn werk ‘Canon in D’. En de melodie in <em>Memories</em> is overgenomen van Pachelbel’s Canon. En daarom klinkt het nummer je zo bekend in de oren. Nu denk je misschien: ‘Leuk, zo’n klassiek melodietje in een modern nummer, maar wat heeft dit met de rest van de mainstream muziek te maken?’. Tijd voor een spoedcursusje muziektheorie.</p>
<p>Elk nummer maakt gebruik van akkoorden die zorgen voor de basis van een nummer. Zie het zo: als de melodie een huis is, zouden de akkoorden het fundament zijn van dat huis. De melodie is dus als het ware op de akkoorden ‘gebouwd’.</p>
<h3>55 akkoorden</h3>
<p>Het ene nummer heeft weer meer akkoorden dan de ander. <em>Shape</em> of you van Ed Sheeran telt bijvoorbeeld vier akkoorden, dat is best gebruikelijk. <em>Bohemian Rhapsody </em>daarentegen van Queen telt een aantal van zo’n 55 akkoorden. Best verbluffend vind je niet?</p>
<p>Wat Canon in D zo interessant maakt, is dat de vijf akkoorden in dit stuk, ongelooflijk vaak zijn gebruikt in popnummers. Het is een vast akkoordenschema geworden onder de muzikanten. En tot op de dag van vandaag maken muzikanten hier gretig gebruik van. Dan wel de vijf akkoorden, of zelfs de melodie, zoals Maroon 5!</p>
<h3>Playlist</h3>
<p>En die akkoorden worden dus heel veel gebruikt. Wat te denken van <em>WOKE</em>, van Arjen Lubach, <em>Don’t Stop Believin’</em> van Journey, <em>Don't Look Back in Anger</em> van Oasis en <em>Basket Case </em>van Green Day, om er maar een paar te noemen? Via deze <a href="https://open.spotify.com/playlist/7AXeyVujYnWlWTtIKsdU1n?si=QPuyVsUDRPuvSR5RjP2gYw" target="_blank">Spotify-playlist</a> kun je ze allemaal luisteren!</p>
<p>Hoor je binnenkort weer een lekker nummer op de radio, bedenk dan dat de kans groot is dat je eigenlijk een beetje naar klassieke muziek luistert! Best leuk toch? </p>  
