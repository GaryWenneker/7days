---
id: 64666d0b553c40a9af3834ed06ed2ad0
type: post
layout: post
title: "De 7 struggles van een koukleum in de zomer"
permalink: /blog/de-7-struggles-van-een-koukleum-in-de-zomer/
date: 2022-05-11T19:16:41.067Z
author: 7biA1WiYB
excerpt: "Als je dacht dat koukleumen alleen ijsblokjes-voeten en armen vol kippenvel hebben in de winter, dan heb je het mis! Ik ben zo'n koukleum en ook in de zomer word ik geconfronteerd met mijn koudbloedigheid. Van zwemmen in de zee tot te hoge airconditioner: ik trek mijn winterjas wel weer aan… Omdat ik vast niet de enige ben zeven struggles van een koukleum op een rij!  "
seo:
  description: "De 7 struggles van een koukleum in de zomer"
  title: "De 7 struggles van een koukleum in de zomer"
---
Als je dacht dat koukleumen alleen ijsblokjes-voeten en armen vol kippenvel hebben in de winter, dan heb je het mis! Ik ben zo'n koukleum en ook in de zomer word ik geconfronteerd met mijn koudbloedigheid. Van zwemmen in de zee tot te hoge airconditioner: ik trek mijn winterjas wel weer aan… Omdat ik vast niet de enige ben zeven struggles van een koukleum op een rij!  

    <h3>1. Wennen aan water in het buitenzwembad</h3>
<p>Mensen zwemmen in het water alsof het niets is. Ze springen er in één keer in, zonder geschreeuw of gekrijs. Hoe dan? Terwijl iedereen vrolijk spettert in het water, ga ik vechtend tegen mijn bevroren lichaam centimeter voor centimeter iets dieper het water in. Gaat dit OOIT wennen?</p>
<p><iframe allowfullscreen="" class="giphy-embed" frameborder="0" height="270" src="https://giphy.com/embed/1nPbuudoyfumU5TnvC" width="480"></iframe></p>
<h3>2. IJskoude nachten tijdens kamperen</h3>
<p>De zwoele zomeravonden zijn nog wel te overleven in een dikke slaapzak, maar ’s nachts koelt het altijd af. Ook in de zomer. De bittere kou verspreidt zich als een olievlek en wanneer ik wakker word, lijkt het wel één grote vriescel in de tent.</p>
<h3>3. VEEL TE KOUDE AIRCO (in bus of klaslokaal)</h3>
<p>Thuis kan ik zelf bepalen hoe hard of zacht ik die airco aanzet, maar buiten de deur verandert de docent of de buschauffeur in mijn grootste vijand. Misschien moet ik voortaan maar mijn winterjas, handschoenen en sjaal meenemen onderweg naar school… Ja, ook in de zomer!</p>
<p><iframe allowfullscreen="" class="giphy-embed" frameborder="0" height="270" src="https://giphy.com/embed/MofD6FusyLKzktNYPp" width="480"></iframe></p>
<h3>4. Voeten van -10 graden</h3>
<p>Vraag me niet HOE het kan, maar op de een of andere manier is de temperatuur van mijn – dan ook al bijna gevoelloze- voeten op sommige momenten 47 graden kouder dan de rest van mijn lichaam… Thermosokken in de zomer is niet eens zo’n slecht idee.</p>
<h3>5. Wel of geen korte broek?</h3>
<p>Een korte of een lange broek: tijdens Nederlandse zomers weet je het nooit. Voor een koukleum is het zeker een struggle, want in de ochtend en avond is het vaak veel te koud voor een korte broek, terwijl het in de middag wel chill is. Een afritsbroek dan maar?</p>
<h3>6. Zwemmen in het noordpoolwater, eh de zee</h3>
<p>Mijn nachtmerrie: zwemmen in de onverwarmde woeste zee, met water dat regelrecht van de Noordpool lijkt af te komen. De laatste jaren probéér ik het niet eens meer. Ik hou het bij pootjebaden, mijn voeten zijn toch al bevroren. De rest houd ik liever enigszins op temperatuur.</p>
<p><iframe allowfullscreen="" class="giphy-embed" frameborder="0" height="360" src="https://giphy.com/embed/9qcsd1sP7eIxO" width="480"></iframe></p>
<h3>7. De verschrikking van fietsen zonder jas</h3>
<p>In de zomer kun je je jas vaak thuis laten wanneer je de deur uitgaat. Heerlijk, het voelt bevrijdend. Toch is het vaak kouder dan ik verwacht. Wanneer het net iets teveel waait op dat zomerse fietstochtje, verandert het regelrecht in de Hel van ’63.</p>
<p><em>Nou, dit waren de 7 struggles. Krijg jij het hier niet warm of koud van? Geluksvogel: dan ben je waarschijnlijk géén koukleum!</em></p>  
