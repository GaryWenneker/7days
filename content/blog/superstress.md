---
id: 984d5cac998e4259bb27f0af04b76907
type: post
layout: post
title: "Superstress"
permalink: /blog/superstress/
date: 2022-05-11T19:16:41.067Z
author: 7biA1WiYB
excerpt: "Supermarkten zijn er niet alleen om jouw maag en - als je er werkt - portemonnee te vullen. De eigenaren willen er ook nog rijker van worden. Lukt dat niet, dan wordt je supermarkt overgenomen door een andere super. En ik? Ik zit bij de prijs inbegrepen.   "
seo:
  description: "Superstress"
  title: "Superstress"
---
Supermarkten zijn er niet alleen om jouw maag en - als je er werkt - portemonnee te vullen. De eigenaren willen er ook nog rijker van worden. Lukt dat niet, dan wordt je supermarkt overgenomen door een andere super. En ik? Ik zit bij de prijs inbegrepen.   

    <p>Het kostte me twee jaar en aardig wat moeite om ingeburgerd te raken in de wereld van de vakkenvuller. Oude appels eruit, nieuwe erin, oude erbovenop, de helft laten vallen, alles oprapen en er alsnog bovenop gooien, ‘BEN JE NOU NOG NIET KLAAR CAS!?’, de vloer poetsen, tomaten niet in de koelcel (in tegenstelling tot mijn baas, die moest regelmatig even afkoelen) en ga zo maar door.</p>
<p><strong>Babysitter</strong><br>Nu verandert de supermarkt van eigenaar. En daarmee verandert ook een deel van de wereld waaraan ik eindelijk gewend was geraakt. We moeten kleine kindjes voortaan een banaan of mandarijn geven, alle klanten binnen een straal van een meter groeten en nog veel meer. Dat klinkt erg gezellig, maar is moeilijker dan het lijkt. Wat als een klant je niet ziet? Ik heb geen zin om genegeerd te worden als ik uiterst opgetogen goedemorgen zeg. En wat doe je met huilende kinderen? Moet ik me daar niet mee bemoeien en ze overlaten aan hun ouders, of juist troosten? Ik weet wel wat mijn baas zou willen, maar help! Ik ben toch geen babysitter?</p>
<p><div class="media media-element-container media-default"><div id="file-4554" class="file file-image file-image-jpeg">

        
  
  <div class="content">
    <img alt="supermarkt,bijbaan,bananen" height="3456" width="4608" style="font-size: 13.0080003738403px; line-height: 20.0063037872314px; width: 851px; height: 638px;" class="media-element file-default" src="https://original.sevendays.nl/sites/default/files/DSCN0681%5B1%5D.JPG">  </div>

  
</div>
</div>
<p><strong>Slaaptherapieën voor slakken</strong><br>De supermarkt is nu een paar weken dicht voor de verbouwing. In die tijd moet ik oefenen met online lesmateriaal dat zo saai is dat ik de nieuwe eigenaren ervan verdenk zich te hebben laten inspireren door slaaptherapieën voor slakken. Misschien is het wel expres zo saai zodat we onze energie sparen om straks extra enthousiast te doen tegen klanten en hun schattige jengebengels. </p>
<p>Ik ga me de eerste dagen denk ik verstoppen achter een barricade van pakken luiers, bewapend met een heleboel bananen en mandarijnen. Roep me maar als het speelkwartier voorbij is!</p>  
