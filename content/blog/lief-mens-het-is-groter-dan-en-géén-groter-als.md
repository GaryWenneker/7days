---
id: 0525a8710f30435a9497e8232eaf2bec
type: post
layout: post
title: "Lief mens: het is 'groter DAN' en géén 'groter ALS'"
permalink: /blog/lief-mens-het-is-groter-dan-en-géén-groter-als/
date: 2022-05-11T19:16:41.067Z
author: 7biA1WiYB
excerpt: "Hartstikke gezellig hoor, zo’n gesprek in een verjaardagskring over koetjes en kalfjes. Oom Jaap schept op over zijn werk, terwijl er een pasgeboren baby rondgaat en er 2342 foto’s van haar worden gemaakt. Ik zit relax op een bank met mijn schoteltje vol taart op schoot. Maar dan wordt de rust ruw verstoord. Kippenvel verspreidt zich over mijn armen en mijn haren gaan recht overeind staan. Oom Jaap zegt iets ergs. Iets héél ergs: “Groter als.”  "
seo:
  description: "Lief mens: het is 'groter DAN' en géén 'groter ALS'"
  title: "Lief mens: het is 'groter DAN' en géén 'groter ALS'"
---
Hartstikke gezellig hoor, zo’n gesprek in een verjaardagskring over koetjes en kalfjes. Oom Jaap schept op over zijn werk, terwijl er een pasgeboren baby rondgaat en er 2342 foto’s van haar worden gemaakt. Ik zit relax op een bank met mijn schoteltje vol taart op schoot. Maar dan wordt de rust ruw verstoord. Kippenvel verspreidt zich over mijn armen en mijn haren gaan recht overeind staan. Oom Jaap zegt iets ergs. Iets héél ergs: “Groter als.”  

    <p>Ik verslik me in het stukje diepvriesappeltaart en probeer het hoesten met man en macht te onderdrukken. Met een rood hoofd kijk ik om mij heen: Gaat iemand deze wandaad van Oom Joop verbeteren? Gaat iemand hem straffen? Zo te zien niet. Er wordt rustig verder gepraat, terwijl ik stukken bevroren appel uit mijn huig probeer te werken. </p>
<h3><strong>Bestrijd de vloek!</strong></h3>
<p>Het lijkt wel een vloek die door de jaren heen is geïnfiltreerd in de Nederlandse taal. Van mensen die nog niet zo lang Nederlands kunnen, of mensen die moeite hebben met lezen en schrijven, snap ik het nog wel: het zit dan nog niet in je systeem. Maar tegen alle anderen zeg ik vriendelijk maar met tot spleetjes geknepen ogen: 'Lieve mensen, zo moeilijk is het niet, echt niet!' Kijk het onderstaande liedje van twee minuten (En ft. Lucas Hamming!), zing lekker mee, schakel daarna af en toe een knopje om in je hoofd en hoppa: de vloek is bestreden.</p>
<p><iframe allow="autoplay; encrypted-media" allowfullscreen="" frameborder="0" height="315" src="https://www.youtube.com/embed/r6-he3wHv_4" width="560"></iframe></p>
<p>Op de verjaardag is het nog steeds reuze gezellig. De appel is aan het ontdooien in mijn slokdarm en de baby doet haar middagdutje midden op de salontafel. In mijn hoofd zing ik het Groter Dan lied. ‘Zijn twee dingen gelijk dan zeg je als, bijvoorbeeld met sap is even nat als thee.’ Ik pink een traantje weg en zie op mijn horloge dat het al redelijk laat is. Mijn oom brengt me naar de deur. ‘Leuk dat je er was!’ zegt hij. Hij klopt op mijn schouder, ‘en we spreken de volgende keer sneller af ALS deze keer.’ Dacht het niet.</p>  
