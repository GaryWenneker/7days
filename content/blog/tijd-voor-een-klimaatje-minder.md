---
id: 0781d8a28e49494a9645559c3384b618
type: post
layout: post
title: "Tijd voor een (kli)maatje minder"
permalink: /blog/tijd-voor-een-klimaatje-minder/
date: 2022-05-11T19:16:41.067Z
author: 7biA1WiYB
excerpt: "Aan je schoenmaat kun je weinig doen. Maar wat je wél kunt veranderen is je ecologische voetafdruk. Ik leg je uit wat dat is én hoe je die van jou kunt verkleinen!  "
seo:
  description: "Tijd voor een (kli)maatje minder"
  title: "Tijd voor een (kli)maatje minder"
---
Aan je schoenmaat kun je weinig doen. Maar wat je wél kunt veranderen is je ecologische voetafdruk. Ik leg je uit wat dat is én hoe je die van jou kunt verkleinen!  

    <p>Je ecologische voetafdruk laat zien hoeveel hectare aardoppervlak jouw levensstijl in beslag neemt. Dit hangt af van je energiegebruik, woning, voeding, lifestyle en reizen. Om het wat minder vaag te maken - want tja… hoeveel is 6,3 hectare eigenlijk..? - drukken ze het ook uit in aardbollen. Hoeveel aardbollen zijn er nodig als iedereen op de wereld zou leven als jij?</p>
<h3>Leven op te grote voet(afdruk)</h3>
<p>In Nederland doen we het niet te best. De voetafdruk van de gemiddelde Nederlander was in 2016 4,83 hectare. Hectares zeggen je misschien niet zoveel (mij ook niet, oeps), maar het komt erop neer dat we 3 aardbollen nodig hebben, als iedereen op de wereld zou leven als de gemiddelde Nederlander. Best wel shocking, want we hebben er maar één…</p>
<p>Er zijn verschillende sites om jouw ecologische voetafdruk te meten. Ik heb die van <a href="http://voetafdruktest.wnf.nl/" target="_blank">het WNF </a>gebruikt. Mijn ecologische voetafdruk is 3,9 hectare, oftewel: er zijn 2,3 aardbollen nodig om iedereen te laten leven zoals ik leef. Ik doe het beter dan de gemiddelde Nederlander, maar ik kom nog steeds 1,3 aardbol tekort.</p>
<h3>Earth Overshoot Day</h3>
<p>Met zoveel aardbollen tekort, moet de aarde wel een keer op zijn. Dit wordt de <em>Earth Overshoot Day</em> genoemd: de dag waarop wereldwijd alle grondstoffen op de aarde voor de rest van het jaar al gebruikt zijn. Dit jaar was dat op 29 juli. De aarde ging daarna niet op stand-by tot 2020, maar alle grondstoffen die we na deze dag hebben gebruikt, was meer dan de aarde eigenlijk aankan.</p>
<p>Als iedereen zou leven als de gemiddelde Nederlander, zou de Earth Overshoot Day al op 4 mei vallen. Da’s net een derde van het hele jaar! Er zijn natuurlijk altijd landen die het slechter doen (zoals Qatar, daar is het 11 februari) maar geen enkel land houdt het een heel jaar vol. Indonesië doet het met 18 december het best van de wereld.</p>
<h3>Tips voor een maatje minder</h3>
<p>Om ervoor te zorgen dat de aarde niet <em>game over </em>is over honderd jaar, moeten we hard aan de slag. Gelukkig kun je zelf een hoop dingen doen. Minder of geen vlees eten, niet met het vliegtuig reizen en kort douchen ken je inmiddels vast wel. Maar met deze drie nieuwe tips verklein je jouw ecologische voetafdruk makkelijk en schuiven we Earth Overshoot Day een stukje vooruit. Doe je mee?</p>
<ul><li>Koop je jeans bewust. Het kost zo’n 10.000 liter water om één spijkerbroek te produceren. Da’s net zoveel als 200 dagen 6 minuten lang douchen. Én er komt evenveel CO₂ vrij als bij 150 kilometer autorijden. <a href="https://www.voordewereldvanmorgen.nl/duurzame-blogs/5x-duurzaam-denim" target="_blank">Hier </a>vind je een aantal Nederlandse jeansmerken die hun jeans op een minder vervuilende manier produceren.</li>
<li>Probeer zo <a href="https://original.sevendays.nl/lifestyle/zo-ga-je-voor-zero-waste" target="_blank"><em>zero waste </em></a>mogelijk te leven. Dit betekent dat je geen afval overhoudt na het gebruik. Ik kies bijvoorbeeld voor verpakkingsvrije groentes, shampoobars en – heel simpel – een herbruikbare waterfles.</li>
<li>Haal alle stekkers uit het stopcontact als je ze niet gebruikt. Het is misschien makkelijk om ze lekker te laten zitten, maar ook als er geen apparaat is aangesloten, gaat er stroom verloren: hartstikke zonde!</li>
</ul>  
