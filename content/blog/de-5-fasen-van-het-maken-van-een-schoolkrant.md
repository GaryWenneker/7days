---
id: 0ca7c3c8f3ba4aeeb8c1b8527433a828
type: post
layout: post
title: "De 5 fasen van het maken van een schoolkrant"
permalink: /blog/de-5-fasen-van-het-maken-van-een-schoolkrant/
date: 2022-05-11T19:16:41.067Z
author: 7biA1WiYB
excerpt: "Als je gek bent op schrijven en net als ik graag de touwtjes in handen hebt, is de schoolkrantredactie helemaal de place to be. Zelf werd ik als zesdeklasser zelfs gebombardeerd tot hoofdredactie. Ik had géén idee waar ik mezelf in mee liet sleuren. Want eh, hoe pak je dat aan, zo'n schoolkrant uitbrengen? Deze vijf fases herken je vast.  "
seo:
  description: "De 5 fasen van het maken van een schoolkrant"
  title: "De 5 fasen van het maken van een schoolkrant"
---
Als je gek bent op schrijven en net als ik graag de touwtjes in handen hebt, is de schoolkrantredactie helemaal de place to be. Zelf werd ik als zesdeklasser zelfs gebombardeerd tot hoofdredactie. Ik had géén idee waar ik mezelf in mee liet sleuren. Want eh, hoe pak je dat aan, zo'n schoolkrant uitbrengen? Deze vijf fases herken je vast.  

    <p><strong>Fase 1: Zieltjes werven</strong><br>Stap één: een daadwerkelijke redactie vinden. Leraren Nederlands houden voor ons de boekverslagen in de gaten om de potentiële schrijftalentjes eruit te vissen. Hoewel iedereen hard probeert een diverse groep bij elkaar te sprokkelen, blijken er in de praktijk alleen maar vwo'ers uit de bovenbouw mee te willen doen. En een handje bruggers dat het achteraf 'te druk heeft'.</p>
<p><strong>Fase 2: Het bedenken &amp; schrijven</strong><br>Als je de groep eenmaal bij elkaar hebt, kan het echte werk beginnen. Tussen de lessen door verzamel je met z’n allen in een lokaaltje ergens in de verre achterhoek van het schoolbestaan. Daar worden deadlines gesteld, artikelen verdeeld en wordt over de lege pagina’s gebrainstormd. </p>
<p>Aangezien onze schoolkrant geen al te serieuze content heeft, vullen wij ‘m op met bruggercolumns, eten bij een leraar thuis, een docent die uitlegt hoe hij zijn legendarische stropdas strikt en de fenomenale lerarenquotes die altijd voor veel ophef zorgen. Zelfs ons interview met Streetlab(!) bestaat voornamelijk uit vragen als ‘bij wie zou een snor het beste staan?’.</p>
<p><div class="media media-element-container media-default"><div id="file-17861" class="file file-image file-image-jpeg">

        
  
  <div class="content">
    <img alt="een overleg bij de schoolkrant" height="566" width="850" style="font-size: 13.008px; line-height: 20.0063px;" class="media-element file-default" src="https://original.sevendays.nl/sites/default/files/nynke.jpg">  </div>

  
</div>
</div>
<p><strong>Fase 3: De altijd gevreesde deadlines</strong><br>Dan komt die periode waarin de hoofdredactie achter bange bruggers aanrent door de aula omdat ze hun artikelen nog steeds niet ingeleverd hebben. Misschien heb je ze weleens voorbij zien stuiven.  </p>
<p><strong>Fase 4: Het eeuwige editen</strong><br>Skip een maand verder en een paar ongelukkigen zitten tot middernacht met de lay-out te spelen. De artikelen zijn ingeleverd en nu is het aan hen om er een mooi geheel van te maken. Plaatjes, teksten, leuke opmaak: het is vaak een stuk moeilijker dan je van tevoren denkt. Daar komt nog bij dat die bewerkprogramma's vaak alleen geschikt zijn voor ware ict'ers, waar de meeste redactieleden niet helemaal bestemd voor zijn.</p>
<p><div class="media media-element-container media-default"><div id="file-17862" class="file file-image file-image-png">

        
  
  <div class="content">
    <img alt="het edit programma voor de schoolkrant" title="Zo&#039;n priegelig programmaatje waar je slapeloze nachten van krijgt" height="982" width="1512" class="media-element file-default" src="https://original.sevendays.nl/sites/default/files/Screenshot%202016-04-18%2020.04.01.png">  </div>

  
</div>
</div>
<p><strong>Fase 5: Lanceren die krant!</strong><br>En dan is het tijd voor het ware spektakel: de krant uitdelen! Altijd een hele happening op onze school. De hele redactie in kostuum (natúúrlijk overeenkomend met het thema van de krant), Céline Dion en K3 op de gettoblaster en dan maar door de lokalen stormen en de krantjes door de lucht smijten. Gegarandeerd dat iedereen meteen aan het lezen slaat. </p>
<p>Het zal er op elke school wel iets anders (en hopelijk iets gestructureerder) aan toe gaan, maar ik vind het hele productieproces minstens zo leuk als het eindresultaat.</p>
<p><em>Je kunt Rosemaries schoolkrant <a href="http://www.wpkeesboeke.nl/images/wp/KEES/KEES-4.pdf" target="_blank">hier</a> in zijn geheel bekijken. Meer van haar lezen? Laatst schreef ze ook al <a href="https://original.sevendays.nl/blog/het-zijn-maar-examens" target="_blank">Het zijn maar examens</a> en <a href="https://original.sevendays.nl/blog/nederland-door-de-ogen-van-een-buitenlander" target="_blank">Door de ogen van een buitenlander</a>. </em></p>  
