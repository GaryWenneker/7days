---
id: 2ebf928ae9b44df198f850ce314a3298
type: post
layout: post
title: "7 tips voor het wachten op het verlossende telefoontje"
permalink: /blog/7-tips-voor-het-wachten-op-het-verlossende-telefoontje/
date: 2022-05-11T19:16:41.067Z
author: 7biA1WiYB
excerpt: "Of de examens echt goed gingen is lastig in te schatten, dus de spanning voor de uitslag kan nogal hoog oplopen. 7 tips om de tijd tot het telefoontje met zo min mogelijk zenuwen door te brengen!  "
seo:
  description: "7 tips voor het wachten op het verlossende telefoontje"
  title: "7 tips voor het wachten op het verlossende telefoontje"
---
Of de examens echt goed gingen is lastig in te schatten, dus de spanning voor de uitslag kan nogal hoog oplopen. 7 tips om de tijd tot het telefoontje met zo min mogelijk zenuwen door te brengen!  

    <h3><strong>1. Niet thuis wachten</strong></h3>
<p>Ga er even tussenuit! Dit kan in je eentje zijn, of met vrienden die net zo zenuwachtig zijn als jij. Het maakt niet veel uit, zolang je maar even weg bent van je kamer met daarin al je gemaakte oefenexamens en angstaanjagende schoolboeken.</p>
<h3><strong>2. Tijd om te <em>bingewatchen</em></strong></h3>
<p>Wat is er fijner dan heerlijk, hersenloos naar een serie kijken? Je kunt gewoon blijven <em>bingewatchen</em> totdat je de telefoon hoort overgaan. De perfecte overlevingsstrategie!</p>
<h3><strong>3. Zoek een hobby</strong></h3>
<p>Op YouTube kun je ontzettend veel <em>Do It Yourself</em>-filmpjes bekijken om lekker creatief bezig te zijn. Als je vloekend voor de derde keer een <em>DIY</em>-project verknalt, denk je echt niet meer aan dat examentelefoontje. </p>
<h3><strong>4. Lees een boek</strong></h3>
<p>Wanneer is de laatste keer dat je echt rustig een boek hebt kunnen lezen (dat niet voor je lijst was)? Je hebt nu eindelijk de tijd om jezelf even te verwennen, dus ga er lekker voor zitten en begin aan dat lang uitgestelde boek.</p>
<h3><strong>5. Ruim je kamer op</strong></h3>
<p>Deze klinkt misschien een beetje apart, maar je kamer ziet er misschien nog uit alsof er een tornado doorheen geraasd heeft. Boeken, schriften en examens op de grond, woordenboeken op een stapel in de hoek en geen plek meer om aan je bureau te zitten door die enorme stapel vuile kleren op je stoel. Je hebt nu eindelijk tijd om alles weer weg te zetten (of weg te gooien) en weer een fijne, nette kamer voor jezelf te hebben. Dat is ook lief voor jezelf zijn!</p>
<h3><strong>6. Blokkeer de zenuwen</strong></h3>
<p>Je kent het vast wel: goedbedoelde uitspraken van familieleden of vrienden de afgelopen weken. 'Zal vast goedkomen!' of 'Jij slaagt sowieso wel!', terwijl je net heel erg twijfelt over dat ene examen of de hele uitslag. Als je hier zenuwachtig van wordt en niet constant aan de examens herinnerd wil worden, bestaat er gelukkig nog de 'blokkeer'-functie op WhatsApp. Het is maar voor een poosje, daarna mogen ze je weer naar hartenlust appen!</p>
<h3><strong>7. Loslaten</strong></h3>
<p>Ik begrijp dat de echte zenuwen juist in deze periode komen. Het is altijd afwachten hoe je nu uiteindelijk gepresteerd hebt, maar probeer alles vanaf nu los te laten. De examens zijn allemaal al geweest en je kunt er nu toch niets meer aan doen. Geniet ervan dat het erop zit en onthoud: meer dan je best kon je niet doen.</p>  
