---
id: a1a3eb3e43b84cfb9777d796c54b1715
type: post
layout: post
title: "Italië-schoolreis: Omvergelopen door massa's toeristen"
permalink: /blog/italië-schoolreis-omvergelopen-door-massas-toeristen/
date: 2022-05-11T19:16:41.067Z
author: 7biA1WiYB
excerpt: "Deze maand ben ik met school naar Italië geweest. We hebben een aantal hele mooie plekken bezocht. Niet dat ik heel veel van die plekken heb kunnen zien... Nee, wat ik vooral ben tegengekomen, zijn hordes toeristen! Ik denk dat Italië nóg wel een bezoekje waard is...  "
seo:
  description: "Italië-schoolreis: Omvergelopen door massa's toeristen"
  title: "Italië-schoolreis: Omvergelopen door massa's toeristen"
---
Deze maand ben ik met school naar Italië geweest. We hebben een aantal hele mooie plekken bezocht. Niet dat ik heel veel van die plekken heb kunnen zien... Nee, wat ik vooral ben tegengekomen, zijn hordes toeristen! Ik denk dat Italië nóg wel een bezoekje waard is...  

    <p><strong>Julia betasten</strong><br>De eerste stad die we bezochten, was Verona. Wie naar Verona gaat, verwacht een mooie stad, lekker ijs en natuurlijk een bezoekje aan het beroemde balkon van Shakespeare's Julia. Ook wij gingen op weg naar het balkon. Vol verwachting liepen we het pleintje op en richtten we onze blikken naar boven.<br><br>Althans, dat was de bedoeling. Je kreeg niet eens de kans om te kijken, omdat je onmiddellijk werd platgedrukt door barbaarse toeristen die allemaal Julia's borsten vastgrepen en zo met haar op de foto wilden gaan. Ik stond dus pal voor dat beroemde balkon, maar ben er zo snel mogelijk weer van weggevlucht.</p>
<p><strong>Ultra-enthousiaste Chinese toeristen</strong><br>De volgende stad die we bezochten, was het wereldberoemde Venetië. De stad is prachtig met zijn kleine straatjes, grachten, gondels en eeuwenoude gebouwen. Maar verwacht niet dat je de enige bent die een glimp van de stad wilt opvangen. Venetië kampt namelijk met serieus 'overtoerisme'!</p>
<p>Voor je het weet, raak je net als ik verzeild in een kolonne ultra-enthousiaste Chinezen die één lange pendelfile vormen. Dan kun je net als ik de helft van de bezienswaardigheden weer van je lijst schrappen in verband met tijdnood.</p>
<p><strong>Op een rustiger moment teruggaan </strong><br>Hoewel het echt een fantastische reis was, weet ik zeker dat ik nog eens terug zal moeten gaan om sommige dingen echt te kunnen bekijken. Daar moet ik dan wel een geschikt tijdstip voor vinden, waarop Venetië zo goed als leeg is en Julia's standbeeld met rust wordt gelaten.</p>
<p>Hmm, dat klinkt als een droom die te mooi is om waar te zijn. Misschien wordt mijn volgende bezoekje aan Italië wel hartje winter of een onmogelijk uur midden in de nacht.</p>
<p><em>Meer blogs lezen van Ezra (15)? Laatst schreef hij ook al <a href="https://7dagen.netlify.app/blog/nintendo-nostalgie-door-asociaal-geapp">Nintendo-nostalgie door asociaal ge'app</a> en <a href="https://7dagen.netlify.app/blog/mijn-obsessie-voor-k3">Mijn obsessie voor K3</a>.</em></p>  
