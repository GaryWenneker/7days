---
id: 06ebe2d5344e41e6bd8e398f86517e4f
type: post
layout: post
title: "7 tips voor als je niet kunt slapen"
permalink: /blog/7-tips-voor-als-je-niet-kunt-slapen/
date: 2022-05-11T19:16:41.067Z
author: 7biA1WiYB
excerpt: "Het is al laat en je ligt in je favoriete bloemetjespyjama op bed. Je ligt al ruim een half uur naar de binnenkant van je oogleden te staren, maar toch val je niet in slaap. Misschien heb je daar zelfs nú, op dit moment, wel last van. Daarom zijn hier zeven dingen die je kunt doen tegen de slapeloosheid:  "
seo:
  description: "7 tips voor als je niet kunt slapen"
  title: "7 tips voor als je niet kunt slapen"
---
Het is al laat en je ligt in je favoriete bloemetjespyjama op bed. Je ligt al ruim een half uur naar de binnenkant van je oogleden te staren, maar toch val je niet in slaap. Misschien heb je daar zelfs nú, op dit moment, wel last van. Daarom zijn hier zeven dingen die je kunt doen tegen de slapeloosheid:  

    <p><strong>1. Doe helemaal niks</strong><br>Soms helpt het om te proberen helemaal 100% stil te blijven liggen. Probeer maar eens om je een kwartier lang helemaal niet te bewegen (behalve ademen natuurlijk). Grote kans dat je het eind van het kwartier niet haalt. </p>
<p><strong>2. Ga iets doen buiten je bed</strong><br>Als helemaal stilliggen niet helpt, kun je ook proberen juist het tegenovergestelde te doen. Ga weer even uit je bed, neem eventueel je deken mee en ga iets kleins van je to-do-lijstje afstrepen. Je kamer opruimen bijvoorbeeld. Of die ene woordenlijst nog even leren. Hoe minder je aan je hoofd hebt, hoe makkelijker je in slaap valt. </p>
<p><strong>3. Zet de radio aan</strong><br>Kun je niet slapen doordat je constant ligt te piekeren? Met een muziekje op de achtergrond kun je je gedachtes gemakkelijk een beetje afleiden. Als een muziekje niet genoeg is, kun je ook nog een praatprogramma aanzetten. Vooral op Radio 1 hebben ze die veel. Als je daar naar luistert, is in slaap vallen bijna net zo makkelijk als in een geschiedenisles tijdens het eerste uur. </p>
<p><strong>4. Zorg dat het echt hélemaal donker is in je kamer</strong><br>Een klein beetje licht kan al storend zijn, misschien zelfs zonder dat je het merkt. Heb je zo'n digitale klok met ledlampjes? Zorg dan dat die niet recht in je gezicht schijnt. En als je gordijnen nog een streepje licht doorlaten, kun je daar beter een handdoek voor hangen. </p>
<p><strong>5. Sta vroeger op</strong><br>Eerder naar bed gaan is natuurlijk een belachelijk idee, alleen ouders verzinnen zoiets. Wat wel kan helpen, is een (half) uurtje vroeger opstaan. Daardoor ben je wat vermoeider als je 's avonds in slaap wilt vallen.</p>
<p><strong>6. Doe een gedachtespelletje</strong><br>Probeer bijvoorbeeld in je hoofd voor elke letter van het alfabet een dier te verzinnen. Of voor elke letter een meisjesnaam. Of probeer in je hoofd rekensommen met getallen van drie cijfers op te lossen. Het is saai en vermoeiend: precies wat je nodig hebt om in slaap te vallen.</p>
<p><strong>7. Lees een boek</strong><br>Het liefst een niet al te spannend boek, anders kun je dadelijk niet meer stoppen! Het beste is een dun boekje, dat je in één keer uit kunt lezen. Of lees een stukje uit een schoolboek. Als je daar niet van in slaap valt...</p>
<p><em>Meer blogs lezen van <a href="https://original.sevendays.nl/users/cas-visser">Cas </a>(17)? Laatst schreef hij ook al <a href="https://original.sevendays.nl/node/7858/edit">Een 'hij' is nooit een slet</a><a href="https://original.sevendays.nl/blog/awkward-niet-meer"> </a>en <a href="https://original.sevendays.nl/blog/wat-te-doen-na-het-examenseizoen">Wat te doen na het examenseizoen</a>.</em></p>  
