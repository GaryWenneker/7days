---
id: b43785def0cf4fb791a7755bc9e453e9
type: post
layout: post
title: "Geld maakt mij niet gelukkig"
permalink: /blog/geld-maakt-mij-niet-gelukkig/
date: 2022-05-11T19:16:41.067Z
author: 7biA1WiYB
excerpt: "Met een hongerige maag staar ik naar de hamburgers achter een glazen raampje. Eentje dat opent als ik twee euro betaal. De verleiding is groot, haast te groot, maar ik houd me in en laat de afstand tussen mij en de burger bestaan. Ik heb namelijk geen euro meer.  "
seo:
  description: "Geld maakt mij niet gelukkig"
  title: "Geld maakt mij niet gelukkig"
---
Met een hongerige maag staar ik naar de hamburgers achter een glazen raampje. Eentje dat opent als ik twee euro betaal. De verleiding is groot, haast te groot, maar ik houd me in en laat de afstand tussen mij en de burger bestaan. Ik heb namelijk geen euro meer.  

    <p>Niet om te zielig te doen want ik had het wel, ooit. Maar doordat ik geen zaterdagbaantje heb en toch met geld strooi alsof het bladeren zijn, heb ik nu niets meer. Deze maand kan ik nog 12 cent besteden. Je zou verwachten dat ik er iets aan zou doen, dat het mij iets zou doen. Maar hoe cliché ook: geld maakt mij niet gelukkig.</p>
<h3><strong>Vijftig hamburgers</strong></h3>
<p>Want wanneer ik geld heb, is dit binnen enkele dagen weg. Bedenk ik mij wat ik allemaal van die honderd euro kan kopen: vijftig hamburgers bijvoorbeeld. Mijn moeder zei altijd: ‘Je kunt geld maar één keer uitgeven.’ En zij gaf mij hierbij de levensles dat ik goed moest nadenken waarvoor ik het uitgaf.</p>
<h3><strong>Hoe?</strong></h3>
<p>Maar dit doe ik niet. Als ik naar een concert wil, ga ik naar een concert. Als ik dorst heb, koop ik drinken. En wanneer ik die hamburger wil, koop ik die. En door deze reden heb ik nu dus nog maar 12 cent. Zit ik met een hongerige maag in de trein. Maar zelfs dat is geen ramp. Want wanneer ik thuis ben maak ik gewoon een tosti, omdat ik 'zo’n zware dag' (elke dag is een beloning waard) heb gehad. Mijn geld uitgeven aan eten is dus opgelost: ik maak het zelf. </p>
<p>Maar hoe overleef je het tienersleven zonder mooie kleren? Ook prima. Het voordeel is dat ik tweeling ben en mijn zus heeft wel degelijk mooie kleding, dus desnoods leen ik van haar. En tegenwoordig is de kringloopwinkel helemaal hip, komt dat mooi uit.</p>
<h3><strong>Nadeel</strong></h3>
<p>Het enige nadeel zijn de uitjes die ik moet missen. De concerten, het uit eten gaan met vrienden. Maar zelfs dat is voor mij geen probleem, dan sla ik toch een keertje over. In gedachten ben ik er wel bij.</p>
<h3><strong>Geluk</strong></h3>
<p>Waar het voor mij echt om gaat is dat ik gelukkig ben. En dit komt niet door een grote hoeveelheid geld. Leuke activiteiten kunnen ook gratis zijn. Ik kan een heerlijke dag op het strand liggen, zelf broodjes meenemen en alsnog een mooie dag hebben. Ik kan redelijk mooie kleding kopen bij de kringloop en mensen kunnen vol ontzag vragen waar ik dat leuke shirtje hebt gekocht. Geld maakt mij niet gelukkig. Geluk maakt mij gelukkig.</p>  
