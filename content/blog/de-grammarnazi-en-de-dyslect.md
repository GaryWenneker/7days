---
id: dad29ed4eb304ae19075563a4734e5ce
type: post
layout: post
title: "De grammarnazi en de dyslect"
permalink: /blog/de-grammarnazi-en-de-dyslect/
date: 2022-05-11T19:16:41.067Z
author: 7biA1WiYB
excerpt: "Het klinkt als het begin van een slechte grap. “Wat gebeurt er als je grammarnazi en een dyslect samen in een kamer zet?” Vijf jaar geleden ging mijn school het experiment aan, met als resultaat dat twee hopeloze spellers nu mijn beste vriendinnen zijn.   "
seo:
  description: "De grammarnazi en de dyslect"
  title: "De grammarnazi en de dyslect"
---
Het klinkt als het begin van een slechte grap. “Wat gebeurt er als je grammarnazi en een dyslect samen in een kamer zet?” Vijf jaar geleden ging mijn school het experiment aan, met als resultaat dat twee hopeloze spellers nu mijn beste vriendinnen zijn.   

    <p>Er zijn maar een paar dingen in de wereld waar ik een echte hekel aan heb. De kleur paars is er één van, net als kakkerlakken en foundation. Maar spellingsfouten staan bovenaan dat lijstje. Van verkeerde d’s en t’s krijg ik de kriebels en oh, waar zou ik toch zijn zonder mijn geliefde Onze Taal-app.</p>
<p><strong>Ik, de neurotische spellingsfreak</strong><br>Ik ben het meisje dat je appjes corrigeert. Het meisje dat je verslagen probleemloos nakijkt, elk jaar meeschrijft met het Nationaal Dictee en zelfs in schoolboeken en televisiereclames dagelijks schrijffouten terugvindt.</p>
<p><strong>Zij, de hopeloze foutenmakers</strong><br>De D van Dyslexie staat elke keer weer prominent bovenop hun testblaadje. Om woordenboeken geven ze niet, de spellingscheck ruimt de zooi achter hun kont op. Ik kan me niet voorstellen hoe moeilijk het moet zijn om een dyslect te zijn, en toch zijn zij er ogenschijnlijk oké mee. Alhoewel… hun eindexamen lijkt nu een stuk verder weg dankzij de <a href="https://original.sevendays.nl/spelling">nieuwe regelgeving</a>. </p>
<p><strong>Twee puzzelstukjes maken een geheel </strong>  <br>Je zou denken dat onze vriendschap ten dode opgeschreven is. In mijn hoofd doemen scenario's op waarin ik uit frustratie mijn WhatsApp verwijder, zij mij blokkeren op facebook vanwege het delen van ’S WERELDS GROOTSTE GRAMMATICAFOUTEN DUDE WTF’ of iets in die trant. Maar niets is minder waar. </p>
<p>Voor ons beider bestwil verbeter ik hun verslagen regelmatig, wat zij uiteraard gewillig laten gebeuren. Zij negeren mijn opgefokte verhalen over fouten in de nieuwste NPO1-reclame, waardoor ik na enkele minuten ietwat gekalmeerd weer aan het gesprek kan deelnemen. Ondertussen kan ik niet meer leven in een wereld zonder dyslecten. Dat Nederlands niet hun goedste vak is, neem ik maar voor lief. </p>
<p><em>Meer columns lezen van Rosemarie? Laatst schreef ze ook al <a href="https://original.sevendays.nl/blog/mollotenmail">Mollotenmail</a> en <a href="https://original.sevendays.nl/blog/de-grote-nieuwjaarsschoonmaak">de grote nieuwjaarsschoonmaak</a>.</em></p>  
