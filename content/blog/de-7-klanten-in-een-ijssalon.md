---
id: 6df50fef821c45d1a677870ce10bdedc
type: post
layout: post
title: "De 7 klanten in een ijssalon"
permalink: /blog/de-7-klanten-in-een-ijssalon/
date: 2022-05-11T19:16:41.067Z
author: 7biA1WiYB
excerpt: "De zomer is bijna voorbij, en mijn tijd van werken in een ijssalon komt tot een einde. Goed moment om het seizoen mooi af te sluiten met de 7 typen klanten in een ijssalon.  "
seo:
  description: "De 7 klanten in een ijssalon"
  title: "De 7 klanten in een ijssalon"
---
De zomer is bijna voorbij, en mijn tijd van werken in een ijssalon komt tot een einde. Goed moment om het seizoen mooi af te sluiten met de 7 typen klanten in een ijssalon.  

    <h3>1. De interviewer</h3>
<p>Mijn ijskennis wordt elke seconde op de proef gesteld met deze klant. Een stroom van vragen komt uit zijn mond: 'Wat is die smaak?', 'Hebben jullie ijs op waterbasis?', 'Hebben jullie softijs?', 'En slagroom?' en 'Tot hoelaat zijn jullie open?'. Na de bestelling (meestal gewoon twee bolletjes vanille ijs) komt een vraag die toch wel echt het toppunt is. De interviewer kijkt mij, die naast een stapel hoorntjes staat, recht aan en vraagt: 'Kan dat in een hoorntje?'</p>
<iframe allowfullscreen="" class="giphy-embed" frameborder="0" height="348" src="https://giphy.com/embed/l0HlRnAWXxn0MhKLK" width="480"></iframe>
<h3><strong>2. De Verwar(ren)de</strong></h3>
Soms weten klanten niet wat ze willen. En, dat is prima. Toch lijken er mensen te zijn die mij expres in de war willen brengen. Wat zachter praten, een accent en onduidelijke zinnen erbij en voilá: ik heb geen flauw idee wat ze besteld hebben. Twee bolletjes chocolade-ijs waarna ze nog vragen voor een bolletje vanille, wat blijkbaar erop moest, en niet in een ander bakje. Dan vragen ze om slagroom, maar dan breekt een chaos van protest uit. Met een zucht zet ik het bakje weer neer. Dit gaat wel nog even duren…

<iframe allowfullscreen="" class="giphy-embed" frameborder="0" height="268" src="https://giphy.com/embed/3o7btPCcdNniyf0ArS" width="480"></iframe>
<h3><strong>3. Het Kind</strong></h3>
<p>Laat de naam je niet misleiden, het Kind kan van elke leeftijd zijn. Zodra dit type een ijssalon binnenloopt stuiteren ze zowat naar het ijs toe en hebben ze een gigantische glimlach op hun gezicht. Ze doen er even over om te kiezen (want er zijn toch zoveel lekkere smaken!) en als ze dan uiteindelijk het ijs krijgen zijn ze zo blij dat ze vergeten bedankt te zeggen. Meestal doet iemand anders dat dan voor ze...</p>
<iframe allowfullscreen="" class="giphy-embed" frameborder="0" height="270" src="https://giphy.com/embed/AGGz7y0rCYxdS" width="480"></iframe>
<h3><strong>4. De Ouder</strong></h3>
<p>En dan is er de Ouder. Opnieuw, de leeftijd maakt hier niet zoveel uit. Deze loopt voorop en zorgt ervoor dat alle bestellingen op een rijtje staan, voordat er echt besteld wordt. De vragen 'hoorntje of bakje', 'krijg je dat zeker weten op?' en 'Welke smaken dan' vliegen op en neer totdat de hele groep klaar is. Ze betalen voor de hele groep en pakken wat servetjes op hun weg naar buiten: er zal vast wel iemand gaan knoeien.</p>
<iframe allowfullscreen="" class="giphy-embed" frameborder="0" height="258" src="https://giphy.com/embed/vBJllUBSvZ0uQ" width="480"></iframe>
<h3><strong>5. De Grapjas</strong></h3>
<p>De Grapjas heeft zich compleet voorbereid op zijn bezoek: gewapend met een volle beurs en een tiental slechte grappen loopt hij met een opgeheven hoofd de zaak binnen. 'Hebben jullie ook ijs?' Als een boer met kiespijn lach ik om de grap, wetend wat gaat komen. Hij staat voor de vitrine. 'Oh, jullie hebben echt veel ijs he?' Daarom is het een ijssalon en geen kapperszaak denk ik, maar ik houd mijn mond. Nadat het ijs betaald is komt er nog een laatste grap aan. Nooit een Grapjas smakelijk wensen nadat hij zijn ijs heeft, anders 'Kom ik terug hoor!'</p>
<iframe allowfullscreen="" class="giphy-embed" frameborder="0" height="366" src="https://giphy.com/embed/3pDwzu7sYmF4k" width="480"></iframe>
<h3><strong>6. De Toerist</strong></h3>
Na een paar jaar Duits en Frans zou je denken dat ik een bestelling kan verstaan. Dat dacht ik ook, maar niet voor lang. Toeristen komen uiteraard uit het deel van het land met het dikste, minst verstaanbare accent dat er te vinden is, en oh wee als je ijssmaken niet in die taal kent, want dan begint het wijzen. Na veel wijzen, ja-knikken en handgebaren is de toerist weg. Eén voordeel: die zie ik nooit meer.
<iframe allowfullscreen="" class="giphy-embed" frameborder="0" height="358" src="https://giphy.com/embed/uLda64US3sb16" width="480"></iframe>
<h3><strong>7. De Perfecte</strong></h3>
Deze klant komt binnen en weet wat-ie wil. Hij staat voor de vitrine, kijkt naar het ijs, stelt misschien een vraag of twee, en bestelt: 'Een bakje voor drie bollen: oreo, kokos en karamel.' Na elk bolletje dat ik opschep herhaalt hij de volgende smaak even, zodat ik het niet nog eens hoef te vragen. Betalen gaat gepast, en in no-time is hij de ijssalon uit. Die mag dus altijd terug komen!
<iframe allowfullscreen="" class="giphy-embed" frameborder="0" height="288" src="https://giphy.com/embed/U2O50cAkpmTjG" width="480"></iframe>
<p>Gifs <a href="https://giphy.com/gifs/perfect-sigourney-weaver-U2O50cAkpmTjG">via GIPHY</a></p>
<p><em>Sanne is een grote Engeland-fan (15) die historische gebouwen en verhalen geweldig vindt, maar tijdens haar les geschiedenis wel in slaap kan vallen. 'Toch maar goed dat ik de bètavakken heb gekozen.' Wil het allerliefst later schrijfster worden. Maar medisch onderzoeker lijkt haar ook wel wat. </em><a href="https://original.sevendays.nl/users/sanne-van-der-sterren"><em>Lees meer blogs van Sanne</em></a><em>.</em></p>  
