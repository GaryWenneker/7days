---
id: f23c55a3f5894d7c91e9a277faecaabb
type: post
layout: post
title: "Deze 7 types zitten in elk restaurant"
permalink: /blog/deze-7-types-zitten-in-elk-restaurant/
date: 2022-05-11T19:16:41.067Z
author: 7biA1WiYB
excerpt: "Als je uit eten gaat, doe je dat meestal om een gezellige avond te hebben en lekker te eten (en oké, omdat je zelf niet hoeft te koken). Maar een leuke bijkomstigheid is dat je onopvallend de gasten aan andere tafeltjes kunt bestuderen. De kieskeurigen, de slomeriken, de snackbarfans... Deze 7 types zul je in ieder geval altijd tegenkomen!  "
seo:
  description: "Deze 7 types zitten in elk restaurant"
  title: "Deze 7 types zitten in elk restaurant"
---
Als je uit eten gaat, doe je dat meestal om een gezellige avond te hebben en lekker te eten (en oké, omdat je zelf niet hoeft te koken). Maar een leuke bijkomstigheid is dat je onopvallend de gasten aan andere tafeltjes kunt bestuderen. De kieskeurigen, de slomeriken, de snackbarfans... Deze 7 types zul je in ieder geval altijd tegenkomen!  

    <p><strong>1. De slome kiezer</strong><br>Zal hij of zij dit nemen? Of toch dat? O wacht, dat is misschien ook wel heel lekker... Als de slome kiezer uitgebreid de kaart heeft bestudeerd, meldt-ie dat hij er nog even over na moet denken, maar een kwartier weet deze gast het nog steeds niet. En als hij eindelijk iets heeft gekozen, wordt dat meestal vervolgd door een spijtig ‘o, had ik nou toch maar dat andere besteld!’ zodra de ober zijn hielen heeft gelicht.</p>
<p><strong>2. Het stelletje op eerste date</strong><br>Ze zitten in een hoekje van een restaurant aan een tweepersoonstafeltje. Soms lachen ze verlegen, soms is de ongemakkelijke stilte al van ver te zien. Aan het eind van de avond lopen ze óf hand in hand het restaurant uit, óf een ruime meter van elkaar verwijderd. </p>
<p><strong>3. De verdwaalde snackbarfans</strong><br>Dit groepje jonge mannen komt luidruchtig binnen en is verbaasd als de heren horen dat grote tafels altijd gereserveerd moeten worden. Ze roepen van de ene naar de andere kant van de tafel terwijl ze genieten van hun grote stuk vlees met extra portie friet. Deze mensen zie je meestal niet op avonden waarop belangrijke voetbalwedstrijden worden gespeeld (tenzij er een tv in het restaurant is).</p>
<p><strong>4. Het zeurende kind</strong><br>Voor volwassenen is het (meestal) leuk om uren bij te kletsen, maar voor kinderen niet zo. In het begin krast deze allerjongste gast nog rustig zijn kleurplaat vol, maar niet lang daarna zeurt kleine Daan of Sophie over van alles en nog wat. En als er dan ook nog eens geen pannenkoeken en friet op de kaart staan, barst de kleine etter uit in gehuil dat de hele avond doorgaat.</p>
<p><strong>5. De mobielverslaafde</strong><br>Deze gast heeft ongetwijfeld een gezellige avond, alleen niet met z'n tafelgenoten. Zijn (of haar) mobieltje ligt naast zijn bord, en iedere keer dat het schermpje oplicht, moet het berichtje meteen beantwoord worden. Uit beleefdheid doet de mobielverslaafde dat wel onder de tafel, want ‘dan valt het niet zo op’.</p>
<p><strong>6. De kieskeurige eter</strong><br>Als de ober heel lang bij één tafeltje blijft staan, weet je al wat voor type daaraan zit. De kieskeurige eter vraagt uitleg bij 90% van de gerechten op de kaart, omdat hij of zij precies wil weten wat er in het eten zit. Deze pietlut bestelt niet gewoon nummer 24, maar ‘nummer 24, zonder champignons en ui, en kan daar nog extra salade bij?’ om vervolgens boos te worden als de kok niet precies aan z'n wensen heeft voldaan.</p>
<p><strong>7. De jarige</strong><br>Om te vieren dat hij een jaartje ouder is geworden, nodigen de familie of vrienden van de jarige hem uit om een hapje te gaan eten. De jarige zit in het midden van het gezelschap, soms prijkt er (niet geheel vrijwillig) een opzichtige sjerp op zijn schouders. Iedereen moet immers weten dat hij jarig is! Zijn tafelgenoten barsten dan ook verscheidene keren uit in een ‘lang zal hij leven’. En als ze geluk hebben, doet de rest van het restaurant nog spontaan mee ook.</p>
<p><em>Mist er een restauranttype in deze lijst? Deel 'm hieronder in de reacties! </em></p>  
