---
id: d6f7c3accfc14b07b9edc186b3a98c5a
type: post
layout: post
title: "Wie wil er nog naar Groningen?"
permalink: /blog/wie-wil-er-nog-naar-groningen/
date: 2022-05-11T19:16:41.067Z
author: 7biA1WiYB
excerpt: "Groningen is 'me stadje'. Ik ben er geboren en getogen en woon nog steeds in het hoge noorden. Toch wil ik over anderhalf jaar, na mijn eindexamen, weg uit mijn vertrouwde provincie. Ik merk dat ik niet de enige ben die plannen heeft om de rust te verruilen voor de drukte in de Randstad. Maar hoe doods zien de stad en provincie er dan over een paar jaar uit?  "
seo:
  description: "Wie wil er nog naar Groningen?"
  title: "Wie wil er nog naar Groningen?"
---
Groningen is 'me stadje'. Ik ben er geboren en getogen en woon nog steeds in het hoge noorden. Toch wil ik over anderhalf jaar, na mijn eindexamen, weg uit mijn vertrouwde provincie. Ik merk dat ik niet de enige ben die plannen heeft om de rust te verruilen voor de drukte in de Randstad. Maar hoe doods zien de stad en provincie er dan over een paar jaar uit?  

    <p>Mijn plannen om weg te gaan uit Groningen speelden anderhalf jaar geleden op. Toen ik voor de eerste keer in mijn leven het perron van Utrecht Centraal op stapte, ging er een <a href="https://original.sevendays.nl/blog/er-gaat-niets-boven-groningen-toch-wel">wereld voor me open</a> en in die wereld wil ik eigenlijk wel wonen. Je kent het hele riedeltje wel: studeren en dan huisje, boompje, beestje. Maar wat nou als ik niet de enige ben? Veel van mijn vrienden hebben ook een studie of job in Amsterdam, Utrecht of Rotjeknor voor ogen en daarmee lijkt de vaste kern van geboren en getogen Groningers steeds kleiner te worden.</p>
<p><strong>Schudden</strong><br>En het grote probleem is: daar komt niemand voor terug. Waar vroeger gepensioneerden uit de Randstad droomden over de rust van het noorden, gruwelen ze er nu van. De nachtmerrie van scheuren in huizen vanwege de <a href="https://original.sevendays.nl/nieuws/bewijzen-bevingsschade-makkelijker">aardbevingen</a> hier is niet echt aantrekkelijk. Randstedelingen zullen zich nog wel twee keer bedenken voordat ze verhuizen naar het noorden. </p>
<p><div class="media media-element-container media-default"><div id="file-3085" class="file file-image file-image-jpeg">

        
  
  <div class="content">
    <img title="Foto: ANP" height="350" width="850" class="media-element file-default" src="https://original.sevendays.nl/sites/default/files/7D%20groningen.jpg" alt="">  </div>

  
</div>
</div>
<p>Groningen staat gewoon in een enorm kwaad daglicht door de constante stroom van negatief nieuws. Zelfs de stad Groningen wordt in de sleur van de aardbevingen en hoge werkloosheid in de rest van de provincie meegetrokken. Verder is er volgens velen geen bal te doen (natuurlijk niet, vandaar die rust!) en wordt er gevreesd voor hordes asielzoekers die naar het dorp Ter Apel komen voor de <a href="https://original.sevendays.nl/nieuws/bed-bad-brood-deal">bed-, bad- en brood-regeling</a>.  Als het zo doorgaat, zal er over vijf jaar niemand meer in Groningen willen wonen, vrees ik.</p>
<p>En dat terwijl de stad Groningen eigenlijk bar weinig met de gedoetjes in de rest van de provincie te maken heeft. In een poging om het tij te keren doe ik hierbij een oproep. Kom naar Groningen! Aanschouw onze prachtige Martinitoren, ervaar het fantastische studentenleven en ontdek de prachtige natuurrijke omgeving die in de Randstad zeldzaam is. Er gaat immers niets boven Groningen.</p>  
