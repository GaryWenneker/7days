---
id: 2deb46995e3943238f0aa2378f84b829
type: post
layout: post
title: "De 7 types aan elk kerstdiner"
permalink: /blog/de-7-types-aan-elk-kerstdiner/
date: 2022-05-11T19:16:41.067Z
author: 7biA1WiYB
excerpt: "Er is geen ontkomen aan: het jaarlijkse kerstdiner. Met de complete familie en allerlei (onbekende) kennissen plaatsnemen aan een grote gedekte tafel en het feest kan beginnen. Deze 7 types mensen schuiven ongetwijfeld ook bij jóuw kerstdiner aan.  "
seo:
  description: "De 7 types aan elk kerstdiner"
  title: "De 7 types aan elk kerstdiner"
---
Er is geen ontkomen aan: het jaarlijkse kerstdiner. Met de complete familie en allerlei (onbekende) kennissen plaatsnemen aan een grote gedekte tafel en het feest kan beginnen. Deze 7 types mensen schuiven ongetwijfeld ook bij jóuw kerstdiner aan.  

    <p><strong>1. De graaier</strong><br>Met zijn gluiperige ogen kijkt de graaier om zich heen. Zodra het op tafel staat, graait de graaier naar de stokbroodjes met kruidenkaas. Hij pakt wat hij pakken kan. De vrienden van de grijper negeren zijn gedrag en proberen door te praten.</p>
<p>Een half uurtje later komt de serveerster met twee schalen naar de tafel. Voordat ze kan vertellen welke kruiden er op de kalkoen zitten, heeft de graaier al een been te pakken. </p>
<p><strong>2. De Mmm’er</strong><br>Als het voorgerecht wordt opgediend, tast iedereen toe. Het geluid van smakkende mensen wordt onderbroken: ‘Mmmmmmm, lekker hé?!’ Nog nietsvermoedend knikt en lacht iedereen naar de Mmm’er. De Mmm’er staart met pretoogjes naar het hoofdgerecht dat wordt opgediend: ‘Mmmmm.’</p>
<p>Het volgende kwartier klinkt er nog zo’n dertig keer ‘Mmmmm’ vanuit de linkerhoek, gevolgd door het zuchten van anderen.</p>
<p><strong>3. De ultra-healthy-superfood-freak</strong><br>Terwijl iedereen kippensoep of carpaccio bestelt, roept de ultra-healthy-superfood-freak met het zweet op haar voorhoofd de kok. ‘Ik vroeg me af of jullie hier ook rauwe aardappelen uit Zimbabwe hebben. En die kippensoep, die is toch wel vegetarisch?! Kan ik van alle gerechten een voedingswaarde-lijst krijgen met niet alleen het aantal calorieën en het aantal verzadigde vetten? En hebben jullie ook biologische quinoa-toetjes?’ <em>De familieleden van de freak zijn inmiddels vertrokken. </em></p>
<p><strong>4. De patat-eter</strong><br>Gezellig: met de hele familie bij het all-you-can-eat-buffet. De één haalt een stukje zalm, de ander smult van een Griekse salade. Maar daar komt de patat-eter met zijn bord friet. Iemand maakt er een grapje over. Bij de tweede ronde komt de patat-eter weer met een bord patat.</p>
<p>Opa vraagt voor de grap: ‘hoe lang ga je dat nog volhouden?’ De patat-eter grijnst en haalt nog zeven borden friet.</p>
<p><strong>5. De etiquette-gek</strong><br>Gelukkig is het in het pannenkoekenhuis allemaal niet zo chique. Helaas denkt de etiquette-gek daar anders over. Tijdens het eten ontploft ze bijna als ze ziet dat iemand de pannenkoek met zijn handen eet. En als de serveerster vraagt 'of het lekker was', wordt ze woedend.</p>
<p>Na afloop legt ze haar bestek, servet, bord en beker op een mysterieuze manier neer en pakt ze een liniaal om te meten of alles goed ligt.</p>
<p><strong>6. De eigen-hapjes-meenemer</strong><br>Alle gasten kijken enthousiast op als de scones, sandwiches en brownies op tafel worden gezet. Iedereen, behalve de eigen-hapjes-meenemer. Die haalt stilletjes een broodtrommeltje uit zijn tas. De inhoud daarvan (crackers, naturelcakejes en Milka-chocolade) legt hij op tafel. Terwijl iedereen hapjes van de schotels haalt, eet de meenemer zijn eigen maaltijd. ‘Hé hoe kom jij aan die cakejes?’ vraagt een nieuwsgierige vriendin. De meenemer kijkt boos de andere kant op en verdedigt haar 'precious'. </p>
<p><strong>7. De smartphone-junk</strong><br>Terwijl de andere gasten met elkaar praten, is de smartphone-freak constant verbonden met zijn virtuele vrienden. Hij post fotootjes van de braadworst en heel Twitter mag meegenieten van dit ‘gezellige’ avondje. Zijn telefoon blijft maar trillen, zingen en schreeuwen, tot ergernis van de reallifevrienden aan de tafel.</p>
<p>Als de apper een groepsapp aanmaakt voor iedereen aan de tafel, slaan de stoppen door. De apper wordt ontvriend op Facebook en Twitter, geblokkeerd op WhatsApp en blijft alleen achter in het restaurant…</p>  
