---
id: c5ea40da77e843cabb432887da04b97c
type: post
layout: post
title: "De 5 fases waar elke katteneigenaar doorheen gaat"
permalink: /blog/de-5-fases-waar-elke-katteneigenaar-doorheen-gaat/
date: 2022-05-11T19:16:41.067Z
author: 7biA1WiYB
excerpt: "Het begon allemaal als een leuk sprookje: een kat hebben. Maar twee levensgrote krabpalen, drie nieuwe eetstoelen en een paar stofzuigerzakken vol met haar verder weten we wel beter.  "
seo:
  description: "De 5 fases waar elke katteneigenaar doorheen gaat"
  title: "De 5 fases waar elke katteneigenaar doorheen gaat"
---
Het begon allemaal als een leuk sprookje: een kat hebben. Maar twee levensgrote krabpalen, drie nieuwe eetstoelen en een paar stofzuigerzakken vol met haar verder weten we wel beter.  

    <p><strong>1. De 'Oh wat een schatje!'-fase</strong></p>
<p>De eerste ontmoeting met je kat is een ervaring die je van je leven niet meer zult vergeten. Het onschuldige bolletje vacht dat zachter is dan je pas gewassen was. De kleine kraaloogjes die al je bewegingen volgen. En de connectie die je meteen voelt groeien tussen jou en je kat. Je ziet spontaan een toekomst voor je als kattenvrouw (m/v).</p>
<p><strong>2. De 'Ik wil haar het eerst vasthouden'-fase</strong></p>
<p>Als het onschuldige bolletje vacht eindelijk voor het eerst bij jullie in huis komt te wonen, is het een gevecht tussen jou en je zussen of broers wie de kitten als eerst mag vasthouden. De woonkamer verandert langzaam in een arena waarbij het gaat om leven of dood.</p>
<p><strong>3. De 'Ze heeft nu ook een achternaam'-fase</strong></p>
<p>Nadat iedereen eindelijk gewend is aan het beestje wordt ze officieel ingewij in de familie. Oma’s komen 'spontaan' op bezoek om maar even een glimp op te kunnen vangen van hun grootste idool.</p>
<p><strong>4. </strong><strong>De 'Waar is ze eigenlijk?'-fase</strong></p>
<p>Je kat kent eindelijk de buurt en heeft besloten om naar buiten te gaan, zonder ook maar een afspraak te maken hoelaat ze weer thuis is. Je begint steeds ongeruster te worden totdat je besluit haar te gaan zoeken. Om haar vervolgens terug te vinden in de tuin.</p>
<p><strong>5. De 'Jij mag hem ook wel hebben'-fase</strong></p>
<p>Vrienden die langskomen zijn meteen dol op het beest, terwijl je zelf wel beter weet. Ze raken niet uitgepraat over het feit dat ze dit schepsel nog nooit eerder hebben gezien en je kat krijgt een minifotoshoot voor Facebook. Zelf zit je er aan te denken om je kat gratis mee te geven. Anders zullen ze nooit weten wat je allemaal doormaakt.</p>
<p>Sprookjes zullen altijd goed eindigen, zo ook deze. Al zullen mijn handen voor eeuwig gedoemd zijn door de littekens.</p>
<p><em>Meer lezen van Maaike(16)? Laatst schreef ze <a href="https://7dagen.netlify.app/blog/de-5-voordelen-van-gescheiden-ouders-hebben">De 5 voordelen van gescheiden ouders hebben</a>  en <a href="https://7dagen.netlify.app/blog/verslaafd-aan-een-hels-apparaat">Verslaafd aan een hels apparaat</a>.</em></p>  
