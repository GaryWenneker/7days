---
id: c32ee055da3d444c911058a3587d5dbe
type: post
layout: post
title: "Dit is waarom in Seoul iedereen een paraplu heeft"
permalink: /blog/dit-is-waarom-in-seoul-iedereen-een-paraplu-heeft/
date: 2022-05-11T19:16:41.067Z
author: 7biA1WiYB
excerpt: "Ja hoor, ook in Seoul is de herfst aangebroken. Regen, regen en nog eens regen. Ze zijn het hier gewend. De hele stad is ingericht op paraplu’s.  "
seo:
  description: "Dit is waarom in Seoul iedereen een paraplu heeft"
  title: "Dit is waarom in Seoul iedereen een paraplu heeft"
---
Ja hoor, ook in Seoul is de herfst aangebroken. Regen, regen en nog eens regen. Ze zijn het hier gewend. De hele stad is ingericht op paraplu’s.  

    <p>Bij het eerste druppeltje dat valt, steken alle Koreanen direct hun paraplu op. Terwijl ik als Nederlander vrolijk door het gemiezer loop, word ik van alle kanten raar aangekeken. Wat is dát nou? Ze wordt nát?!</p>
<h3>Zure regen</h3>
<p>Natuurlijk is er een reden voor dit angstige gedrag: de lucht in Zuid-Korea is lang niet zo schoon als die in Nederland! De regen in Nederland smaakt fris, maar toen er per ongeluk een beetje Seoulse regen in mijn mond terecht kwam, trok ik zo’n vies gezicht dat mijn vrienden in lachen uitbarstten. Wat was dat zuur en vies! Gadver!</p>
<h3>Paraplu-afdroogrek</h3>
<p>Omdat iedereen in Seoul een paraplu bij zich draagt, is er een complete paraplucultuur waar ik de eerste paar dagen toch een beetje raar van opkeek. Bij metrostations staat een paraplu-afdroogrek. Het lijkt een beetje op een autowasserette. Je trekt de paraplu door een gang met aan weerszijden borstels die hem voor je afdrogen. Bij de ingang van iedere winkel staat óf een grote bak om alle paraplu’s in te stoppen óf een ander gek apparaat waar je je paraplu in steekt om die weer aan de andere kant omhuld in een plastic zak eruit te trekken. Stel je toch eens voor dat die vieze nattigheid binnenkomt.</p>
<h3>Matching </h3>
<p>Ook haalt niemand het hier in z'n hoofd om met een rode paraplu de deur uit te gaan als-ie een roze outfit draagt. Want dat vloekt! De paraplu is een modeaccessoire en moet passen bij de rest van je outfit. Daarom zijn doorzichtige paraplu's hier enorm populair: die matchen immers bij iedere outfit! En ze zijn zó leuk dat toeristen ze zelfs in hun koffer weten te proppen om ze mee terug te nemen naar huis. Ik ben inmiddels ook de trotse eigenaar van een doorzichtige exemplaar met zwarte details. </p>
<h3>Inburgeren</h3>
<p>In het begin vond ik het maar overdreven gedoe, die paraplu. Toch betrap ik mezelf er steeds vaker op dat ik toch mijn paraplu erbij pak, ik daadwerkelijk in de rij ga staan om 'm een plastic zakje te geven, het weer en dus mijn eventuele paraplu meeneem in mijn kledingkeuze en de paraplu steeds vaker toch maar in mijn tas stop – gewoon voor de zekerheid. Begin ik hier dan toch echt in te burgeren?</p>  
