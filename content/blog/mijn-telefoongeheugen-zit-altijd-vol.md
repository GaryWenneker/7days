---
id: 04861c443d32433d899e74e96e82487b
type: post
layout: post
title: "Mijn telefoongeheugen zit ALTIJD vol"
permalink: /blog/mijn-telefoongeheugen-zit-altijd-vol/
date: 2022-05-11T19:16:41.067Z
author: 7biA1WiYB
excerpt: "Een nieuwe app downloaden? Er verschijnt direct een melding op mijn telefoonscherm: ‘Opslagruimte vol.’ Dan maar zes andere apps verwijderen… Of zelfs tijdelijk Whatsapp even weggooien? Waarom is mijn opslagruimte altijd vol? The struggle is real.  "
seo:
  description: "Mijn telefoongeheugen zit ALTIJD vol"
  title: "Mijn telefoongeheugen zit ALTIJD vol"
---
Een nieuwe app downloaden? Er verschijnt direct een melding op mijn telefoonscherm: ‘Opslagruimte vol.’ Dan maar zes andere apps verwijderen… Of zelfs tijdelijk Whatsapp even weggooien? Waarom is mijn opslagruimte altijd vol? The struggle is real.  

    <p>Lees je dit artikel via de Facebookapp? Dat is haast onmogelijk. Hoe heb je nog plaats voor die app? Mijn telefoon zit daar veel te vol voor. Als ik mijn vrienden en familie moet geloven, ben ik niet de enige met dit probleem. Een klasgenoot van me kan bijvoorbeeld nooit meer e-mails ophalen op haar telefoon, mijn vader heeft Twitter moeten verwijderen wegens ruimtegebrek en niemand kan <em>Wordfeud </em>met mij spelen vanwege ‘geen ruimte' op de telefoon. Al kan dat laatste ook gewoon een goede smoes zijn. Toch heb ik het idee dat drie op de vier mensen struggelen met een telefoon waarvan het geheugen gewoon permanent vol zit.</p>
<h3>Noodzakelijk</h3>
<p>Wáár zit die telefoon dan precies mee vol? Dat vraag ik me echt af. Als ik al mijn foto’s verwijder en nog maar vijf apps bewaar (Whatsapp, Snapchat, Instagram, Wordfeud en Tikkie vind ik noodzakelijk), kan er toch niet zoveel bijzonders achterblijven in dat geheugen? Ik doe echt alles wat ik kan om dat ding zo leeg mogelijk te houden, ik stuur zelfs geen spraakopnames of GIF'jes meer. Doe ik iets gigantisch fout en is er een of andere megafilm opgeslagen in de krochten van mijn smartphone? Hmm… Ik weet het niet meer. Het vertrouwen in mijn telefoon is echt net zo laag als mijn opslagruimte.</p>
<h3>Oplossing</h3>
<p>De oplossing ligt voor het oprapen. Zou je zeggen. Een nieuwe telefoon kopen of een extra SD-kaartje aanschaffen geeft je weer nieuwe ruimte. Dit is helaas maar tijdelijk, want de nieuwe apps en foto’s gaan zich weer opstapelen. Natuurlijk is het fijn om even ‘meldingsloos’ door het leven te gaan en eindelijk de Facebookapp en Wordfeud te kunnen downloaden, maar vroeg of laat krijg je weer zo’n gezellige melding: ‘Geheugen vol'. Tijdens zo'n melding heb ik altijd zin om mijn telefoon uit het raam te gooien. Wie weet komt er ooit nog een hele goede oplossing die wel werkt, zoals een soort onverzadigbaar geheugen. Tot die tijd is het een verloren zaak… Al is ‘telefoongeheugen’ wel een goed Wordfeud-woord.</p>  
