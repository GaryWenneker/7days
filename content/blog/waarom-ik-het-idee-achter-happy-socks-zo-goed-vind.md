---
id: a8e080ab556143ec8ae7a5894daa9558
type: post
layout: post
title: "Waarom ik het idee achter happy socks zo goed vind"
permalink: /blog/waarom-ik-het-idee-achter-happy-socks-zo-goed-vind/
date: 2022-05-11T19:16:41.067Z
author: 7biA1WiYB
excerpt: "Al sinds ze bestaan zijn ze populair. BN’ers dragen ze. Bekende Amerikanen dragen ze. En ja, ook ik draag ze! ;) De wereld is in ieder geval de ban van deze trend. Happy Socks zijn niet meer weg te denken uit het modebeeld van vandaag de dag. En eigenlijk vind ik dat best gek.  "
seo:
  description: "Waarom ik het idee achter happy socks zo goed vind"
  title: "Waarom ik het idee achter happy socks zo goed vind"
---
Al sinds ze bestaan zijn ze populair. BN’ers dragen ze. Bekende Amerikanen dragen ze. En ja, ook ik draag ze! ;) De wereld is in ieder geval de ban van deze trend. Happy Socks zijn niet meer weg te denken uit het modebeeld van vandaag de dag. En eigenlijk vind ik dat best gek.  

    <p>Want buiten hun opvallende vrolijke en fleurige patronen, zijn het toch nog steeds gewoon sokken? Hoe komt het dan dat zo’n kleine stukjes stof al zoveel mensen vrolijk kunnen maken? </p>
<h3>Kleurrijke afwisseling</h3>
<p>Ook ik draag af en toe <em>Happy Socks</em> (al moet ik wel bekennen dat ik dan wel de goedkope namaakvariant draag… oeps) en om heel eerlijk te zijn, ze maken me inderdaad vaak blij. Waarom? Voornamelijk door de reacties van andere mensen. ‘Ooh, wat leuk, frietjes op je sokken!’, of ‘Hmm, ik krijg honger van die hotdogs!’, en, mijn favoriet, ‘Wow, die gele bananen matchen met je trui!’.</p>
<p>Mensen vinden de sokken verfrissend en uitdagend, maar vooral een kleurrijke afwisseling op de saaie tinten zwart, wit, beige, bruin of grijs die de meeste mensen aan hun voeten dragen. </p>
<h3>Doorbroken sleur</h3>
<p>Volgens hun officiële site, is de missie van <em>Happy Socks</em>: 'blijheid verspreiden door het omtoveren van een dagelijks item naar een kleurrijk ontworpen must-have'. En hoewel vrolijke kleuren op zichzelf inderdaad garant staan voor een goed humeur, speelt hier onbewust nog een ander aspect een rol. Sokken met kleuren en patronen wijken namelijk af van de algemene standaard in de maatschappij - de saaie, effen sokken! En zo'n doorbroken sleur, dat maakt mensen al helemaal gelukkig! </p>
<p>Nieuwe hype</p>
<p>Als je het mij vraagt, maakt het niet uit of het nu om sokken gaat of om iets anders. Het idee erachter is veel belangrijker. Dus ik stel voor om de <em>Happy Socks</em>-hype uit te breiden! Laten we er met z’n allen een <em>Happy</em>-beweging van maken, waarin niet alleen stukjes stof met patronen ons blij maken, maar in plaats daarvan alle kleine veranderingen.</p>
<p>Pak dat lekkere stuk taart als ontbijt, of als lunch of avondeten als jij daar zin in hebt. Dans op je lievelingsnummer in de winkel, zonder je iets aan te trekken van de gekke blikken van alle anderen. Want alleen zo kan iedereen zijn innerlijke rebel tevreden stemmen. En het zorgt ervoor dat - wat volgens mij het allerbelangrijkste is - dat je jezelf gelukkig maakt. Lekker doen dus!</p>  
