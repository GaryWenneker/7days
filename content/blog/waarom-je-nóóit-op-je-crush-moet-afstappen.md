---
id: e6590912fc0841f28ed373740d2dbf42
type: post
layout: post
title: "Waarom je nóóit op je crush moet afstappen"
permalink: /blog/waarom-je-nóóit-op-je-crush-moet-afstappen/
date: 2022-05-11T19:16:41.067Z
author: 7biA1WiYB
excerpt: "Stel: je vindt iemand leuk. Dat kan de beste overkomen en is op zichzelf nog niet zo'n probleem. Het gevolg kan echter dramatisch zijn. Iets wat namelijk tallozen van ons overkomt, waar jonge harten door overmoed en fantasie de mist in gaan, waardoor ik dagelijks drie vriendinnen huilend aan de telefoon heb: je besluit iets te ondernemen.  "
seo:
  description: "Waarom je nóóit op je crush moet afstappen"
  title: "Waarom je nóóit op je crush moet afstappen"
---
Stel: je vindt iemand leuk. Dat kan de beste overkomen en is op zichzelf nog niet zo'n probleem. Het gevolg kan echter dramatisch zijn. Iets wat namelijk tallozen van ons overkomt, waar jonge harten door overmoed en fantasie de mist in gaan, waardoor ik dagelijks drie vriendinnen huilend aan de telefoon heb: je besluit iets te ondernemen.  

    <p><strong>Van ondernemen komt huilen</strong><br>Ben jij wel eens je onstuimige kinderverlangens achterna gerend zonder daarbij realistisch na te denken over de eventuele gevolgen? Te enthousiast je crush begroeten, een ietwat aanhankelijk WhatsApp'je sturen: het is de misstap die ieder mens dreigt te begaan.</p>
<p>Heb jij hier ervaring mee, dan heb je daar vast en zeker van geleerd. Maar, beste lezer, mocht dit jou nog niet zijn gebeurd: een preventieve waarschuwing. Of vier, eigenlijk.</p>
<p><strong>Nooit geschoten is ook nooit finaal en publiekelijk afgegaan</strong><br>1. Zeggen dat je iemand leuk vindt, of dat überhaupt impliceren, staat praktisch gezien gelijk aan naakt door school rennen. Publieke vernedering! Schaamte! Afgang! Beeld je eens in wat er allemaal wel niet MIS kan gaan.</p>
<p>Stel toch eens dat je je <em>kwetsbaar op zou stellen</em>, of erger nog: <em>dat je iets van je innerlijke zelf laat zien!</em> Geloof me: het kan alleen maar mislukken. Gevolg: je sociale status is dood en je krijgt nooit in je leven meer een nieuwe kans, want iedereen is massaal op je uitgekeken.</p>
<p><strong>'Nee' heb je, 'een ongeneeslijk gebroken hart en zero kans op carrière' kun je krijgen</strong><br>2. Naast alles wat kan misgaan bij 'de stap' zelve, heb je altijd het al even dramatische 'antwoord' nog. Want stel je voor dat dat <em>negatief</em> is, of niet zo positief als je had gehoopt?</p>
<p>...Nou, daar kom je natuurlijk nooit meer overheen. Zo word je depressief, arbeidsongeschikt en afgeschreven voor de rest van je leven.</p>
<p>3. Stel dat alle bovennatuurlijke krachten van deze wereld het zó met je te doen hebben, dat je een <em>positief antwoord </em>krijgt. Nou, dan zijn de rapen al helemaal gaar! Je kunt het alleen nog maar fout doen! Alle volgende cruciale stappen in het proces zijn van zo'n belang dat je door paniekaanvallen en hartkloppingen totaal de weg kwijt raakt. Gevolg: <em>absolute chaos met ernstige ongelukken ten gevolg. </em></p>
<p>4. Alle hoop is toch tevergeefs, hij/zij is namelijk gewoon niet in je geïnteresseerd. Anders had hij/zij zélf natuurlijk iets ondernomen: mensen zijn nou eenmaal niet onzeker, gevoelig of menselijk. En ze kampen al helemaal niet met dezelfde twijfels en onzekerheden als jij. Niks aan te doen!</p>
<p><strong>Alles kan kapot</strong><br>Goed, er is natuurlijk een minuscule mogelijkheid dat het ondernemen van actie goed uitpakt. Voor die ene lezer die met deze onwaarschijnlijkheid getroffen is, heb ik nog een laatste tip: heb vooral niet te veel zelfvertrouwen, alles kan tenslotte kapot!</p>
<p><em>Meer blogs lezen van Merel (16)? Laatst schreef ze ook over <a href="https://7dagen.netlify.app/blog/menselijke-gebreken-niezen-van-chocola">menselijke gebreken </a>en haar escapades met <a href="https://7dagen.netlify.app/blog/het-openbaar-vervoer-en-ik-de-soap">het openbaar vervoer</a>. En even voor de duidelijkheid: bovenstaand blog is uiteraard volledig sarcastisch bedoeld.</em></p>  
