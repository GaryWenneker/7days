---
id: 58ab4f92f4814459bab6802232c760f2
type: post
layout: post
title: "Zo doe je dat: mindmappen in zeven stappen"
permalink: /blog/zo-doe-je-dat-mindmappen-in-zeven-stappen/
date: 2022-05-11T19:16:41.067Z
author: 7biA1WiYB
excerpt: "Samenvatten is saai en suf, en eigenlijk helemaal niet zo’n goede manier om moeilijke hoofdstukken te snappen en te onthouden. Mindmappen is een creatieve én slimmere manier om samenvattingen te maken. Heb jij er weleens één gemaakt? 7Days legt in zeven simpele stappen uit hoe je het doet.   "
seo:
  description: "Zo doe je dat: mindmappen in zeven stappen"
  title: "Zo doe je dat: mindmappen in zeven stappen"
---
Samenvatten is saai en suf, en eigenlijk helemaal niet zo’n goede manier om moeilijke hoofdstukken te snappen en te onthouden. Mindmappen is een creatieve én slimmere manier om samenvattingen te maken. Heb jij er weleens één gemaakt? 7Days legt in zeven simpele stappen uit hoe je het doet.   

    <h3><strong>Waarom werkt mindmappen?</strong></h3>
<p>Je hebt een linker- en een rechterhelft. Jouw linkerhersenhelft denkt praktisch, houdt van logica en orde, bedenkt strategieën en wil feitjes weten. Jouw rechterhersenhelft is juist een creatieve denker en is dol op kleur, plaatjes en overzicht. </p>
<p>Hoewel je twee hersenhelften dus heel verschillend denken, kunnen ze prima samenwerken. En als je ervoor zorgt dat ze dat ook tijdens het leren en het maken van samenvattingen doen, kun je veel betere resultaten halen. Toch gebeurt dat vaak niet. Wanneer je een samenvatting maakt door lange zinnen uit je boek over te schrijven, <em>trigger</em> je alleen de linkerhelft van je hersenen. Pas als je bijvoorbeeld belangrijke begrippen koppelt aan tekeningen, kleuren of pijltjes, wordt ook je rechterhelft wakker. En precies dát gebeurt bij het maken van een mindmap. </p>
<p>Zo maak je in zeven stappen zelf een mindmap:</p>
<h3><strong>Stap 1: Zoek een wit vel papier zonder lijntjes of ruitjes</strong></h3>
<p>Hoe groter het papiear, hoe meer ruimte je hebt om te schrijven en tekenen. Gebruik het vel altijd horizontaal, dat zorgt voor wat meer overzicht.</p>
<h3><strong>Stap 2: Zet het onderwerp van je mindmap in het midden van het papier</strong></h3>
<p>Probeer het onderwerp zo kort mogelijk op te schrijven - liefst in één of twee woorden. Vind je dat lastig? Het tekenen mag ook. Tip: in de titel van het hoofdstuk vind je vaak al een aanwijzing.</p>
<h3><strong>Stap 3: Probeer de tekst op te delen in <strong>deelonderwerpen</strong></strong></h3>
<p>Soms heeft de schrijver van het boek dat al gedaan door hoofdstukken op te delen in paragrafen, of een stuk tekst in kleinere blokjes te verdelen. Heb je uitgevogeld uit welke deelonderwerpen de tekst bestaat? Teken dan vanuit het midden een lijn naar buiten (op het plaatje is dit de roze, dikke lijn). Daarop- of onder schrijf je telkens één deelonderwerp dat samenhangt met het hoofdonderwerp.</p>
<p><div class="media media-element-container media-default"><div id="file-416482" class="file file-image file-image-jpeg">

        
  
  <div class="content">
    <img title="Foto: Instagram / mapyourmind " height="562" width="800" class="media-element file-default" data-delta="1" src="https://original.sevendays.nl/sites/default/files/17437617_290022668078081_8885730737727209472_n.jpg" alt="">  </div>

  
</div>
</div><em>Beeld: <a href="https://www.instagram.com/mapyourmind/" target="_blank">Instagram/Mapyourmind </a>en <a href="https://www.instagram.com/nephena.studies/" target="_blank">Instagram/NemphaStudies</a></em>
<h3><strong>Stap 4: Maak je deelonderwerpen nóg kleiner</strong></h3>
<p>Aan de grote lijn die je hebt getekend kun je kleinere, dunnere lijntjes toevoegen (op het plaatje zijn dat de gekrulde pijltjes). Die vertellen meer over jouw deelonderwerp. Ze geven details of voorbeelden, en ontwikkelen jouw deelonderwerp zo verder.</p>
<h3><strong>Stap 5: Gebruik woorden in plaats van hele zinnen</strong></h3>
<p>Als je een samenvatting schrijft neem je vaak hele zinnen uit je boek over. In een mindmap is er weinig ruimte voor lange stukken tekst. Vat belangrijke zinnen daarom telkens in een paar woorden samen.</p>
<h3><strong>Stap 6: Gebruik zo veel mogelijk visuele elementen</strong></h3>
<p>Simpele tekeningetjes kunnen soms tekst vervangen. Pijltjes kunnen verschillende deelonderwerpen met elkaar verbinden. Kaders of wolkjes kunnen je snel laten zien wat belangrijk is. En werk met een paar verschillende kleuren stiften of pennen. Zo prikkel je die rechterhersenhelft en creëer je meer overzicht.</p>
<h3><strong>Stap 7: </strong><strong>Niets is fout</strong></h3>
<p>Mindmappen heeft geen strenge regels. Het is een manier om overzicht te creëren, verbanden te leggen, moeilijke stof beter te onthouden en (soms) minder tijd kwijt te zijn aan het leren. Je tekeningen hoeven echt geen kunstwerkjes te zijn. Het belangrijkste is dat, als je er later opnieuw naar kijkt, je meteen weet wat je ermee probeerde te onthouden. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="https://original.sevendays.nl/whatsapp"><em>gratis WhatsApp-dienst</em></a><em>, download onze </em><a href="https://original.sevendays.nl/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
