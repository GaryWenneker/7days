---
id: 5e3b7ad0c7364d70a9390e0b31f4868c
type: post
layout: post
title: "Waarom ik helemaal corona-klaar ben"
permalink: /blog/waarom-ik-helemaal-corona-klaar-ben/
date: 2022-05-11T19:16:41.067Z
author: 7biA1WiYB
excerpt: "Het lijkt wel een poster in de Penny, waarbij ik over het brede strand galoppeer met knalblauwe lucht op de achtergrond. Een intens geluksgevoel overspoelt over me.   "
seo:
  description: "Waarom ik helemaal corona-klaar ben"
  title: "Waarom ik helemaal corona-klaar ben"
---
Het lijkt wel een poster in de Penny, waarbij ik over het brede strand galoppeer met knalblauwe lucht op de achtergrond. Een intens geluksgevoel overspoelt over me.   

    <p>De zon schijnt, ik heb een zeehond gespot, mijn verjaardag is al bijna en het allermooiste: ik heb weken geen school in het vooruitzicht. Corona-crisis? Dit is een corona-kans! Eindelijk heb ik tijd voor mijn jarenoude <em>to-read-list, </em>lange strandritten en hardlopen met mijn hond.</p>
<h3>Dgitale oplossing?</h3>
<p>Als mijn leraren zouden weten dat ik er zo over dacht, hadden ze me meteen aan mijn haren van het strand gesleept. De afgelopen achtenveertig uur kreeg ik al vijf (!) mails van het schoolbestuur met titels als: ‘Hoge prioriteit corona-update: er wordt gezocht naar een digitale lesmethode'. Mijn inbox loopt over van de studiewijzers, extra opdrachten en aankondigingen van vragenuren.</p>
<p>Ik kan je echter verzekeren dat de computerskills van de meeste docenten op mijn school niet verder gaan dan het openen van Magister. Zelfs het verzenden van een e-mail met bijlage (ontbrak bij mail één) en de goede lay-out (mislukte bij mail twee) bleek lastig. Pas bij de derde poging kreeg ik het juiste bericht. Een ‘digitale oplossing’ kwam er dus niet. Niet dat dát een probleem is, overigens.</p>
<h3>Toiletpapierfort-tutorials</h3>
<p>Inmiddels heb ik volop gelezen, paard gereden en hardgelopen. En het was geweldig! Maar nu zit ik toch in een corona-crisis. Gelukkig niet fysiek (ik hoest tot nog toe niet), maar emotioneel en misschien zelfs existentieel. Het kwam als een mokerslag binnen: wat heeft vrijheid voor zin als je er niks mee kunt? Waarom zou ik nog gaan trainen met mijn paard als mijn wedstrijd is afgezegd? Hoe motiveer ik mezelf om te gaan hardlopen als mijn <em>run </em>niet doorgaat? Ik kan zelfs mijn verjaardag niet vieren!</p>
<p>Er is geen enkele reden meer waarom ik de komende weken niet kan besteden aan het kijken van toiletpapierfort-tutorials (google maar eens, dan snap je waarom mensen wc-rollen hamsteren), terwijl ik me volstop met corona-koekjes en ik heel veel corona-kilo’s ga aankomen. Ik ben er nu al corona-klaar mee. Jij ook?</p>  
