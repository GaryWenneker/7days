---
id: 5de467d4a7de4152815f2944fc595899
type: post
layout: post
title: "In Your Face"
permalink: /blog/in-your-face/
date: 2022-05-11T19:16:41.067Z
author: 7biA1WiYB
excerpt: "Daar stond ze vorige week groot en bloot op Sevendays.nl: Kim Kardashian. De realityster had haar blootfoto op Twitter gedeeld en die maakte heel wat los bij collega-celebs.   "
seo:
  description: "In Your Face"
  title: "In Your Face"
---
Daar stond ze vorige week groot en bloot op Sevendays.nl: Kim Kardashian. De realityster had haar blootfoto op Twitter gedeeld en die maakte heel wat los bij collega-celebs.   

    <p>Waar de een het goed vindt dat Kim laat zien dat ze trots is op haar lichaam, meent een ander dat ze zo voorbijgaat aan het feit dat vrouwen meer te bieden hebben dan dat. De blootfoto stond eerst pontificaal op onze homepage. Eindredacteur online Kim (Einder, niet Kardashian) besloot later ’m toch een iets minder prominente plek te geven.</p>
<p><strong>Vrouwenlichaam taboe</strong><br>Ze vond het anders iets te veel <em>in your face</em>, schreef ze op <a href="https://www.instagram.com/p/BCxbNQHB3OG/?taken-by=7daysnl" target="_blank">Instagram</a>. Blogger Marjolijn reageerde en vond dat wij hiermee een verkeerd signaal afgeven. ‘Door moeilijk te doen over naakte vrouwen geven we jongeren mee dat het vrouwenlichaam taboe is’, schreef ze. Deden we dat inderdaad? We hadden de foto niet weggehaald,alleen minder opgedrongen. Plaatsten we ’m daarmee in de taboesfeer?</p>
<p>Nog voor we antwoord konden geven, drongen twee nieuwe borsten zich aan ons op. Die van de Amsterdamse studente Matilda (19). Zij deelde op de Hogeschool van Amsterdam studentenblad Folia uit met ontbloot bovenlijf. Dit uit protest omdat de school het blad had weggehaald, uit<br>angst dat scholieren tijdens de open dag aanstoot zouden geven aan de blote borsten die erin stonden. </p>
<p><strong>Wat moesten wij?</strong><br>Welke foto moesten wij nu bij het stuk daarover op pagina 6 van de krant van deze week plaatsen? Eentje met of eentje zonder blote borsten? Het antwoord was mét (zie de foto hierboven), omdat het nieuwswaarde heeft. En blote borsten horen geen taboe te zijn. Zijn ze daarmee te veel in jullie face? Ik weet het niet. Vertel het me maar!</p>
<p><em>Wat vind jij? Laat hieronder een reactie achter of mail <a href="mailto:maartje@sevendays.nl">maartje@sevendays.nl</a>.</em></p>  
