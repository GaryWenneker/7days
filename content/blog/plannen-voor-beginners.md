---
id: 05d4a7a2dde74806bf79ba3808b0d013
type: post
layout: post
title: "Plannen voor beginners"
permalink: /blog/plannen-voor-beginners/
date: 2022-05-11T19:16:41.067Z
author: 7biA1WiYB
excerpt: "Toen ik in de brugklas mijn huiswerk moest gaan plannen, ging dat niet van een leien dakje. Terwijl klasgenootjes alles onder controle hadden, had ik geen idee waar ik moest beginnen. Had ik met al dat huiswerk nog wel tijd om te voetballen of om af te spreken met vriendinnen? Deze tips waren mij toen goed van pas gekomen!  "
seo:
  description: "Plannen voor beginners"
  title: "Plannen voor beginners"
---
Toen ik in de brugklas mijn huiswerk moest gaan plannen, ging dat niet van een leien dakje. Terwijl klasgenootjes alles onder controle hadden, had ik geen idee waar ik moest beginnen. Had ik met al dat huiswerk nog wel tijd om te voetballen of om af te spreken met vriendinnen? Deze tips waren mij toen goed van pas gekomen!  

    <p><strong>1. Koop een goede agenda</strong><br>Alle planning begint met een schoolagenda. Laat je niet verleiden door leuke plaatjes op de buitenkant, maar kijk ook of de binnenkant overzichtelijk is.</p>
<p><strong>2. Gebruik je agenda als, nou ja, agenda</strong><br>Bovendien: gebruik je agenda waar hij voor gemaakt is, niet als kleurboek tijdens een <a href="https://7dagen.netlify.app/blog/7-tips-om-je-nooit-meer-te-vervelen-tijdens-de-les">saaie les wiskunde</a>. Of nou ja, niet te vaak. </p>
<p><strong>3. Koop een whiteboard </strong><br>Wat ook handig kan zijn, is een whiteboard voor op je slaapkamer. Zo heb je een levensgrote to-dolist, die je van boven naar beneden kunt afwerken. Nu kan het feest beginnen! </p>
<p><strong>4. Hak je huiswerk in stukken</strong><br>Verdeel je huiswerk in kleine hapjes en beslis voor ieder hapje hoeveel tijd je er aan gaat besteden. </p>
<p><strong>5. Ga voor afwisseling</strong><br>Wissel een moeilijk vak af met een makkelijk vak en doe geen Engels na Frans. Zo voorkom je dat je Engelse en Franse woordjes door elkaar gaat halen. </p>
<p><strong>6. Neem (even) pauze</strong><br>Vergeet niet om af en toe even een pauze in te lassen, maar houd geen pauzes van twee uur. Dat overkomt mij nog wel eens als ik in mijn pauze wat YouTube-filmpjes ga kijken.</p>
<p><strong>7. Probeer het weekend vrij te houden</strong><br>Nu draait natuurlijk niet alles om school. Maak zo veel mogelijk in de lessen en op vrijdag, dan heb je het hele weekend vrij. Om te voetballen of om af te spreken met vriendinnen bijvoorbeeld!</p>
<p><em>Ga je bijna naar de brugklas? Onze pagina <a href="https://7dagen.netlify.app/brugklas">Sevendays.nl/brugklas</a> staat bomvol slimme tips, interessant brugklasnieuws en grappige blogs die je klaarstomen voor de middelbare school. En misschien heb je ook wel iets aan onze speciale krant <a href="https://abonneren.sevendays.nl/abonneren/abonnementen/actiesmetderden/brugklasvoorbeginners">Brugklas voor Beginners</a>! </em></p>  
