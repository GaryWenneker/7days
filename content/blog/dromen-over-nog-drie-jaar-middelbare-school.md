---
id: b2cfd49fc9c641e8a59f7018f714fdb0
type: post
layout: post
title: "Dromen over nog drie jaar middelbare school"
permalink: /blog/dromen-over-nog-drie-jaar-middelbare-school/
date: 2022-05-11T19:16:41.067Z
author: 7biA1WiYB
excerpt: "Midden in de laatste proefwerkweek was ik op een feestje. Een feestje omdat iemand z'n diploma had gehaald. Na zes jaar lang op school te hebben gezeten, bleek dat die paar laatste toetsen voldoende waren gemaakt om zo'n belangrijk papiertje te krijgen. Is dat iets wat ik ook wilde? Mwah.  "
seo:
  description: "Dromen over nog drie jaar middelbare school"
  title: "Dromen over nog drie jaar middelbare school"
---
Midden in de laatste proefwerkweek was ik op een feestje. Een feestje omdat iemand z'n diploma had gehaald. Na zes jaar lang op school te hebben gezeten, bleek dat die paar laatste toetsen voldoende waren gemaakt om zo'n belangrijk papiertje te krijgen. Is dat iets wat ik ook wilde? Mwah.  

    <p>Terwijl dat papiertje werd binnengehaald, maakte ik mijn laatste toetsen van het jaar. Maar of het nou voldoendes of onvoldoendes zouden worden, het zou niet uitmaken.</p>
<p>Heel erg gestrest was ik er dan ook niet over. Ik liep eigenlijk geen risico meer om te blijven zitten, en dat niet alleen. Ik zou toch sowieso nog drie jaar op school blijven, waar ik in eerste instantie niet zo blij mee was.</p>
<p><strong>Nooit meer leren</strong><br>Afgelopen drie maanden, tussen alle toetsen, projecten en huiswerk door, kon ik over niks anders dromen dan vakantie en misschien zelfs wel gewoon helemaal klaar zijn met school.</p>
<p>Om gewoon urenlang series en films te kunnen kijken, zonder je ook maar een minuut  druk te maken over die 'huiswerk vergeten'-aantekening in Magister die je weleens je vrije middag zou kunnen kosten.</p>
<p><strong>Enige zorg</strong><br>Maar op dat feestje realiseerde ik me dat ik eigenlijk blij moet zijn dat ik pas in de derde zit en mijn enige zorg dat vergeten huiswerk is.</p>
<p>Want tegen de tijd dat dat diploma in zicht komt, moet je plotseling zogenaamde toekomstplannen maken, moet je weten wat je later wilt worden, welke studie je daarvoor nodig hebt en welke universiteit of hogeschool daarvoor het beste is.</p>
<p><b>Geef me toch maar school</b><br>Kortom, wel even iets erger dan een extra uurtje op school zitten voor je vergeten huiswerk. Voor één dag was ik daarom wel blij dat ik voorlopig nog lekker op de middelbare school zit. Dat ik voorlopig nog niet hoef na te denken over later, dat ik de toekomst nog even kan laten voor wat-ie is en dat ik nu nog even kan genieten van het feit dat een 'huiswerk vergeten'-aantekening mijn grootste zorg is.</p>
<p><em>Meer blogs lezen van <a href="https://original.sevendays.nl/users/jeanine-krist">Jeanine</a> (15)? Laatst schreef ze ook <a href="https://original.sevendays.nl/blog/de-verdwijn-estafette-van-mijn-spullen">De verdwijn-estafette van mijn spullen</a> en <a href="https://original.sevendays.nl/blog/een-zes-zo-slecht-nog-niet">Een zes is zo slecht nog niet</a>.</em></p>  
