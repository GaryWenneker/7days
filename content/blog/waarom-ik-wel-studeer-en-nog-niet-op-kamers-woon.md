---
id: 5d24b938ed4e4a2d8a1b5776577fb088
type: post
layout: post
title: "Waarom ik wel studeer en nog niet op kamers woon"
permalink: /blog/waarom-ik-wel-studeer-en-nog-niet-op-kamers-woon/
date: 2022-05-11T19:16:41.067Z
author: 7biA1WiYB
excerpt: "‘Maar… waar woon je dan?’ Iedere keer dat ik iemand vertel dat ik op dit moment in Nijmegen studeer, is dit hun vraag. ‘Gewoon, nog thuis,’ antwoord ik dan standaard. ‘Huh! Wil je niet zo snel mogelijk uit huis?’  "
seo:
  description: "Waarom ik wel studeer en nog niet op kamers woon"
  title: "Waarom ik wel studeer en nog niet op kamers woon"
---
‘Maar… waar woon je dan?’ Iedere keer dat ik iemand vertel dat ik op dit moment in Nijmegen studeer, is dit hun vraag. ‘Gewoon, nog thuis,’ antwoord ik dan standaard. ‘Huh! Wil je niet zo snel mogelijk uit huis?’  

    <p>Nou, nee eigenlijk! Aan thuis wonen zitten zoveel voordelen. Die wil ik echt niet zomaar opgeven, ondanks de sociale druk! Ik leg je graag uit waarom.</p>
<h3>Hobby’s, treinen en heel veel geld</h3>
<p>Ten eerste heb ik te veel hobby’s in mijn eigen dorp waar ik nog niet mee wil stoppen. Ik zit bijvoorbeeld bij de muziekvereniging en sport samen met mijn team. Op zich zou ik dit ook in Nijmegen kunnen doen, maar dan mis ik het contact met teamgenoten die ik al jaren ken en echte vrienden zijn geworden! Behoefte aan een hele nieuwe groep vrienden heb ik (nog) niet zo.</p>
<p>Ten tweede wordt de horror van treinreizen vaak zwaar overdreven. Als het niet al te druk is, kun je prima in de trein werken aan school (boek doorlezen, verslag schrijven, etc.). Of wanneer je met een vriend of vriendin reist klets je gezellig bij. Geen werk te doen of geen vriendin die meereist, dan kun je altijd nog een muziekje opzetten en je ogen dicht doen (of Netflix aanzetten als je niet zo houdt van slapen in het openbaar). Ik vind het ontspannen en uurtje in de trein gaat zo supersnel voorbij.</p>
<p>Ten derde kost op kamers wonen veel geld. Zeker in drukke studentensteden betaal je een (vind ik) een belachelijk hoge maandprijs voor een kamertje zo groot als een toilethokje op school (oké, een klein beetje groter dan). In de dure studentenstad Amsterdam betaal je bijvoorbeeld voor een kamer van 6 vierkante meter al meer dan 400 euro! En dat is exclusief de aanschaf van je meubels en wekelijkse boodschappen. Natuurlijk schets ik wel meteen het uiterste, maar feit blijft dat wanneer je op jezelf woont je flink wat geld moet neertellen.</p>
<p>Nee, zolang ik nog kan- en mag - genieten van 'hotel' papa en mama (want ik help gewoon mee in huis, en dat is ook normaal), doe ik dat graag. Begrijp me niet verkeerd: zodra ik wat ouder ben wil ik best uit huis. Alleen op dit moment ben ik nog (te) graag samen met het hele gezin. </p>
<h3>Sociale druk</h3>
<p>Er zijn meer mensen die denken zoals ik! Misschien niet altijd om dezelfde redenen, maar ze zijn er wel. En toch is er zo’n belachelijke druk van buitenaf die ons ‘thuiswoners’ vertelt dat we zo snel mogelijk een kamer moeten zoeken. Dat hoeft helemaal niet! Als jij liever nog thuis blijft wonen, dan is dat ook oké! Zorg alleen wel dat je duidelijke afspraken maakt met je ouders. Doe je een keertje boodschappen? Kook je minimaal één keer in de week of help je af en toe mee met de was. Het is wel het minste dat je kunt doen.</p>
<p>Tijdens mijn studiekeuzeproces had ik graag van iemand anders gehoord dat nog even thuis blijven wonen oké is. Het is best vervelend als je mensen continue hoort zeggen: ‘Als je niet op kamers zit, beleef je nooit het echte studentenleven!’ Belachelijk vind ik. Ik volg toch dezelfde lessen en tentamens? En als het gaat over de feestjes, dan kan ik altijd bij iemand blijven slapen die wél al op kamers woont. Alleen dan maar voor één nachtje in plaats van de hele week.</p>
<p>Toen ik mijn uiteindelijke keuze moest maken, ben ik bij mezelf nagegaan wat ik eigenlijk écht wilde. In plaats van te luisteren naar de honderden goedbedoelde tips van anderen. Natuurlijk heb ik wel overlegd met mijn ouders, maar het was mijn keuze. En dat leidde tot het besluit om thuis te blijven wonen, waar ik nog steeds erg blij mee ben!</p>
<h3>Goede raad</h3>
<p>Aan iedereen die twijfelt over de keuze ‘Op kamers: ja of nee?’, geef ik daarom graag de goede raad om niet te letten op de vervelende sociale druk. Luister naar je hart en kies datgene wat voor jou goed voelt! Betekent dit dat je op kamers wilt, dan ga op kamers! Maar betekent dit dat je nog even thuis wil blijven wonen? Dan is dat ook helemaal okee!</p>  
