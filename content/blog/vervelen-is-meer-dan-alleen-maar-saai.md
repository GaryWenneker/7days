---
id: 6935e4ae548f4112905b34ebaa99d685
type: post
layout: post
title: "Vervelen is meer dan alleen maar saai"
permalink: /blog/vervelen-is-meer-dan-alleen-maar-saai/
date: 2022-05-11T19:16:41.067Z
author: 7biA1WiYB
excerpt: "Terwijl ik mijn ogen langzaam open, vraag ik mijzelf af wat ik vandaag eens zal doen. Ik strek mijn armen uit en met wat gezucht kom ik mijn bed uit. Ik ben de dagen vergeten te tellen dat ik vakantie heb, maar als ik mijn tandenpoets realiseer ik mij dat het er een stuk of veertig moeten zijn.  "
seo:
  description: "Vervelen is meer dan alleen maar saai"
  title: "Vervelen is meer dan alleen maar saai"
---
Terwijl ik mijn ogen langzaam open, vraag ik mijzelf af wat ik vandaag eens zal doen. Ik strek mijn armen uit en met wat gezucht kom ik mijn bed uit. Ik ben de dagen vergeten te tellen dat ik vakantie heb, maar als ik mijn tandenpoets realiseer ik mij dat het er een stuk of veertig moeten zijn.  

    <p>Veertig dagen gevuld met hopeloze pogingen om een baantje te vinden (mijn conclusie is dat ik te lui ben voor een baantje) en veertig dagen gevuld met verveling. Aan het begin van deze dagen voelde ik vooral de verlossing van de examenbundels en de stress, ik genoot volop van ieder moment. Je kon mij vooral vinden bij stranden. Maar hoe meer dagen vorderen en hoe slechter het weer, hoe normaler en saaier de vakantie wordt. Hoe groter de verveling. Zelfs Netflix kan mij dan niet meer helpen.</p>
<h3><b>Research naar verveling</b></h3>
<p>Omdat ik zelf ook wel weet dat ik mij niet zo moet aanstellen en dat nú de tijd is om een wereldreis te maken, zonder geld overigens, heb ik wat research gedaan. Het begon met de vraag: 'Is verveling goed voor je?', die ik dan ook intypte op Google.<br>En wat blijkt? Je vervelen is hartstikke goed voor je. Het bevordert je creativiteit, het vermindert je stress en er is tijd om nieuwe hobby's te creëren.</p>
<h3><strong>Denkruimte</strong></h3>
<p>Ik kwam zelfs op een <a href="https://sochicken.nl/vervelen">pagina</a> terecht waarop wordt gezegd dat vervelen de eerste stap is richting spirituele verlichting. Je brein krijgt de ruimte om tot rust te komen en om veel na te denken. Op deze manier ontdek je wie je daadwerkelijk bent. Nu is het niet dat ik het gevoel heb dat ik dagelijks naar therapie ga, maar jeetje wat denk ik veel nu ik niets te doen heb.</p>
<h3>​<strong>Omarm de verveling </strong></h3>
<p>En wellicht zijn dit wel dé redenen om mijn verveling te omarmen. Om tevreden te zijn met een dagje niets doen in plaats van elke dag maar de drang te voelen om 'iets' te doen. Ik denk dat het goed zal zijn om dagen, zelfs weken met verveling te kennen. Als ik dan weer naar school moet, zal ik vol jaloezie en een fijn gevoel terugdenken aan deze zorgeloze tijd. Dan zal ik de vraag: 'Wat zal ik vandaag eens doen?' missen. Omdat ik dan geen eens tijd heb om niets te doen.</p>
<p><em>Lotte verzamelt om onverklaarbare reden haar hele leven al schildpaddenbeeldjes. En boeken over de Tweede Wereldoorlog, maar die leest ze eigenlijk nooit. Droomt er al sinds haar elfde van om schrijfster te worden. </em><em><a href="https://7dagen.netlify.app/users/lotte-rolleman">Lees meer blogs van Lotte</a>.</em></p>  
