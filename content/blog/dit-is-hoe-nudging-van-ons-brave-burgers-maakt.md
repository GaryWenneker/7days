---
id: d36d7a5a5ce742dba1dbdbad593612f0
type: post
layout: post
title: "Dit is hoe nudging van ons brave burgers maakt"
permalink: /blog/dit-is-hoe-nudging-van-ons-brave-burgers-maakt/
date: 2022-05-11T19:16:41.067Z
author: 7biA1WiYB
excerpt: "Ik kies zelf hoe hard ik rijd. Of ik de trap of de lift neem. Of ik vlees of vega eet. Ik kies zelf, daar geloofde ik altijd heilig. Tot ik hoorde van het fenomeen ‘nudging’.  "
seo:
  description: "Dit is hoe nudging van ons brave burgers maakt"
  title: "Dit is hoe nudging van ons brave burgers maakt"
---
Ik kies zelf hoe hard ik rijd. Of ik de trap of de lift neem. Of ik vlees of vega eet. Ik kies zelf, daar geloofde ik altijd heilig. Tot ik hoorde van het fenomeen ‘nudging’.  

    <p>Een <em>nudge</em> klinkt in mijn oren als een klein diertje, een broertje van de bedbug ofzo. Toch is het iets heel anders. Letterlijk betekent het namelijk een klein duwtje in de goede richting. Het is gedragsbeïnvloeding, maar dan heel subtiel. Een nudge zorgt ervoor dat je sneller de betere optie kiest. En nudges zijn overal.</p>
<h3>Nudge voorbeelden</h3>
<p>Het bekendste voorbeeld van een nudge is misschien wel de vlieg in een urinoir. Wanneer er een vlieg afgebeeld wat in de pot, bleef de grond rondom de urinoirs een stuk schoner dan zonder de vlieg. Mannen richten onbewust op de vlieg, waardoor een stuk minder geknoeid wordt.</p>
<p>De leukste nudges vind ik die mensen stimuleren om de trap te nemen. Zo zijn er bijvoorbeeld trappen in allerlei leuke printjes geverfd waardoor mensen sneller de trap nemen. Beter voor het milieu want dan hoeft de roltrap niet te rollen. Maar ook beter voor jou, want de trap is ook nog eens gezonder. Er zijn zelfs plekken met voetstapjes of lijnen op de grond geplakt als nudges, waardoor mensen ook sneller de trap nemen. Check het maar in <a href="https://www.youtube.com/watch?v=oL3tYJCZLLs" target="_blank">dit filmpje</a>!</p>
<p><div class="media media-element-container media-default"><div id="file-539766" class="file file-image file-image-png">

        
  
  <div class="content">
    <img height="514" width="945" style="font-size: 13.008px;" class="media-element file-default" data-delta="2" src="https://original.sevendays.nl/sites/default/files/Nudge%20trap.png" alt="">  </div>

  
</div>
</div>
<h3>Doel van nudgen</h3>
<p>Nudges worden ook gebruikt om mensen gezonder te laten eten. Bijvoorbeeld door in kantines fruit en groente op ooghoogte neer te leggen. </p>
<p><div class="media media-element-container media-default media-float-left"><div id="file-539765" class="file file-image file-image-png">

        
  
  <div class="content">
    <img height="539" width="408" style="font-size: 13.008px; width: 200px; height: 264px; float: left;" class="media-element file-default" data-delta="1" src="https://original.sevendays.nl/sites/default/files/Nudge%20nijntje_0.png" alt="">  </div>

  
</div>
</div>
<p>Ook in het verkeer wordt gebruik gemaakt van nudges. Borden met bijvoorbeeld Nijntje worden ingezet om automobilisten rustiger te laten rijden. Mensen associëren figuren van Dick Bruna direct met kinderen en gaan daardoor automatisch langzamer rijden. Ook gebruiken gemeentes wel eens voetstappen die naar een vuilnisbak leiden: het zorgt ervoor dat er minder zwerfafval op straat belandt. En zelfs roken gaat gepaard met een nudge van de overheid: de pakjes met afstotende afbeeldingen zijn niks minder dan een nudge.</p>
<h3>Onschuldig?</h3>
<p>Nudges beïnvloeden je dus best wel, zonder dat je het zelf in de gaten hebt. Er zijn mensen die zich afvragen of het wel ethisch verantwoord is. Is het wel oké dat je zomaar gestuurd wordt door bedrijven of overheden? Ik denk dat belangrijk is dat nudges transparant blijven: het moet duidelijk zijn waar het om gaat. Als jij een Holle Bolle Gijs 'Papier hier!' hoort tetteren, is het duidelijk met welk doel dat is en vind ik het oké. Zelf vind ik de meeste nudges dus vooral leuk. Ze brengen vaak op creatieve manieren een positieve gedragsverandering teweeg. En als ik het toch niet zelf doorheb, dan liever onbewust gezond, dan onbewust ongezond.</p>  
