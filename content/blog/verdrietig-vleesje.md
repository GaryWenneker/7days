---
id: 17f439c2a62446e8b6354c7df7ffae12
type: post
layout: post
title: "Verdrietig Vleesje"
permalink: /blog/verdrietig-vleesje/
date: 2022-05-11T19:16:41.067Z
author: 7biA1WiYB
excerpt: "Toen ik afgelopen week nietsvermoedend door mijn Facebook-tijdlijn scrolde, zag ik het volgende nieuwsbericht voorbij komen: ‘Opnieuw beelden dierenmishandeling in Vlaams slachthuis’. Ik keek naar het aanrecht, waar de hamburgers klaar lagen voor die avond.  "
seo:
  description: "Verdrietig Vleesje"
  title: "Verdrietig Vleesje"
---
Toen ik afgelopen week nietsvermoedend door mijn Facebook-tijdlijn scrolde, zag ik het volgende nieuwsbericht voorbij komen: ‘Opnieuw beelden dierenmishandeling in Vlaams slachthuis’. Ik keek naar het aanrecht, waar de hamburgers klaar lagen voor die avond.  

    <p>Met een knoop in mijn maag lees ik het artikel. Wat verdrietig. De beelden sla ik over, want daar kan ik echt niet tegen. Hoewel ik er vanuit ga dat zulke mishandeling niet de gewone gang van zaken is, weet ik heus wel dat mijn kip van plofkippen kan komen en dat mijn hamburger-koe niet aan een natuurlijke dood is gestorven.</p>
<h3><strong>Vrolijk &amp; Vega</strong></h3>
<p>Iets in mij zegt dat we lief moeten doen tegen deze onschuldige diertjes en gewoon volledig moeten stoppen met het eten van vlees. Alleen maar vrolijke dieren die rondhuppelen in de wei, en wij eten enkel vega-vlees. Geen verdrietige dieren meer die op een buffet komen te liggen, in de soep komen of op een jurk worden geplakt. ‘Verbeter de wereld, begin bij jezelf’, dat zeggen ze toch?</p>
<h3><strong>Ik eet toch vlees</strong></h3>
<p>Ja, ik ben geen vegetariër. Ik eet die geslachte dieren ook, dus ik ben medeplichtig. Hartstikke stom. Ik vind vlees eten aan de ene kant bijzonder wreed, maar aan de andere kant ook weer zo normaal. Dit is best een gewetenskwestie, <em>right</em>? Waarom ben ik geen vegetariër? Gemakzucht denk ik, net als veel andere mensen. Vlees is lekker, het zit in je systeem en je bent ermee opgegroeid.</p>
<h3><strong>Sprinkhanenburger</strong></h3>
<p>Ik heb erg veel respect voor vegetariërs. Je mening en wilskracht is dan zo sterk dat je permanent afwijkt van de norm uit je omgeving. Ik doe ze dat niet na. Toch voelt het niet goed om ‘niks’ te doen tegen de bio-industrie en alleen maar te blijven consumeren. De innerlijke strijd en de voorbij flitsende krantenkoppen komen dan toch weer naar boven. Ik koop voortaan biologisch vlees, een goede middenweg, denk ik. Verder sta ik open voor een heerlijke kweekvlees- of sprinkhanen-burger, mocht die ooit in de schappen komen.</p>
<p><em>De 18-jarige Lucas heeft een creatieve geest en houdt van schrijven, toneelspelen en tekenen. Ook bezoekt hij héél graag musicals. Hij is eerstejaarsstudent Journalistiek en wil later bij de televisie gaan werken. </em><a href="https://original.sevendays.nl/users/lucas-versteeg"><em>Lees meer blogs van Lucas.</em></a></p>  
