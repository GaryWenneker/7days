---
id: 9326f1f7c9244a4385da3fb00e7190ec
type: post
layout: post
title: "Vrienden maken met Fast Five Favorites"
permalink: /blog/vrienden-maken-met-fast-five-favorites/
date: 2022-05-11T19:16:41.067Z
author: 7biA1WiYB
excerpt: "Nieuwe mensen ontmoeten blijft spannend. Tijdens de introductieweek van de universiteit was het onthouden van de juiste namen bij al die nieuwe gezichten de grootste uitdaging. Maar zelfs nadat dat was gelukt, wist ik nog niets over mijn potentiële vrienden.  "
seo:
  description: "Vrienden maken met Fast Five Favorites"
  title: "Vrienden maken met Fast Five Favorites"
---
Nieuwe mensen ontmoeten blijft spannend. Tijdens de introductieweek van de universiteit was het onthouden van de juiste namen bij al die nieuwe gezichten de grootste uitdaging. Maar zelfs nadat dat was gelukt, wist ik nog niets over mijn potentiële vrienden.  

    <p>Wat doen ze graag in hun vrije tijd? Houden ze ook zo van pizza? Luisteren ze naar dezelfde muziek als ik? Allemaal dingen die ik mij afvroeg wanneer ik weer iemand de hand schudde. Helaas kun je diegene niet meteen onderwerpen aan een heuse ondervraging. Tenminste, niet zonder het gevaar te lopen en beetje agressief over te komen (en ik betwijfel of dat een goede eerste indruk maakt). Maar ik heb de oplossing voor dit probleem: <em>Fast Five Favorites.</em></p>
<h3>Uitleg</h3>
<p><em>Fast Five Favorites</em> is een spel dat oorspronkelijk uit het boek <em>Everything, Everything</em> van Nicola Yoon komt (in het Nederlands: <em>Alles wat je lief is</em>). Het werkt als volgt: je speelt met z’n tweeën. Je geeft je medespeler vijf categorieën, bijvoorbeeld film, eten, kleur, serie en schoolvak. Diegene moet dan zo snel mogelijk zijn vijf ‘favoriete’ antwoorden geven. Daarna ga jij hetzelfde rijtje af. Als jij klaar bent, mag de ander vijf categorieën bedenken en geef jij als eerste de antwoorden. Dat kun je herhalen zolang jullie willen!</p>
<p>Tussendoor mag je natuurlijk ook praten over jullie overeenkomende of juist verschillende antwoorden. Misschien houden jij en je medespeler van dezelfde films. Of kun je een fantastisch recept uitwisselen. Wat er ook gebeurt, na dit spelletje ken je de ander zeker een stuk beter.</p>
<h3>Andere opties</h3>
<p>Hoe fijn is dit! In essentie is het gewoon die ondervraging die zo handig zou zijn, maar dan zonder de angst de ander voor eeuwig te traumatiseren. En de categorieën zijn eindeloos. Wat dacht je van: dag(deel), bloem, snack, boek, acteur/actrice, artiest, muziekinstrument, kledingmerk, fruit, seizoen en ga zo maar door!</p>
<p>Zelf ben ik ook begonnen om het basisspel ‘uit te breiden’. Zo heb ik ontdekt dat mijn zelfverzonnen spelvariant met 'momenten' het ook altijd goed doet, met vragen als: 'Wat is je domste blunder ooit?', 'Wat was jouw mooiste vakantie?' en 'In welke situatie heb jij het gevoel dat je helemaal jezelf kunt zijn?' Het spel is trouwens ook leuk om te spelen met mensen die je al redelijk goed kent. Misschien hebben zij weleens een hilarische blunder gemaakt waarover ze jou nog nooit hebben verteld.</p>
<h3>Nieuwe vrienden</h3>
<p>Dus, bij de volgende gelegenheid waarop je iemand graag (beter) wilt leren kennen: stop iedere poging tot een <em>awkward</em> gesprek en opper gewoon om dit spelletje te gaan spelen. Het werkt echt! Want op deze manier heb ik van een goede vriendin gehoord over geweldige vakanties in ons buurland België - een plek die ik zelf nog nooit had overwogen als vakantiebestemming. Heb ik zelf een hele rits domme, maar hilarische stommiteiten opgebiecht, zoals de keer dat ik in de winter overmoedig een bocht nam met mijn fiets en daarna met een flinke klap op de grond eindigde. En ben ik er tijdens de introductie achtergekomen dat een aantal van mijn nieuwe studiegenoten óók houden van pizza, Marvel-films en Patatje Joppie-chips! Drie keer raden wat ik straks met mijn nieuwe vrienden ga doen...</p>  
