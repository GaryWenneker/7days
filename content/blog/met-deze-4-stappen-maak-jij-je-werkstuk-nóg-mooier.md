---
id: a8debaa8a7ed4d2b8bd48910b3a582f3
type: post
layout: post
title: "Met deze 4 stappen maak jij je werkstuk nóg mooier"
permalink: /blog/met-deze-4-stappen-maak-jij-je-werkstuk-nóg-mooier/
date: 2022-05-11T19:16:41.067Z
author: 7biA1WiYB
excerpt: "Na uren werk ben je dan éindelijk klaar met het schoolproject. Of toch niet… er moeten nog afbeeldingen bij. Je kopieert de eerste de beste foto van Wikipedia en plakt het onder de tekst. Klaar, toch? Mis! Met dit stappenplan maak jij je werkstuk eenvoudig en snel nóg mooier.  "
seo:
  description: "Met deze 4 stappen maak jij je werkstuk nóg mooier"
  title: "Met deze 4 stappen maak jij je werkstuk nóg mooier"
---
Na uren werk ben je dan éindelijk klaar met het schoolproject. Of toch niet… er moeten nog afbeeldingen bij. Je kopieert de eerste de beste foto van Wikipedia en plakt het onder de tekst. Klaar, toch? Mis! Met dit stappenplan maak jij je werkstuk eenvoudig en snel nóg mooier.  

    <h3>1. Kies de juiste afbeeldingen</h3>
<p>Het lijkt misschien simpel, de juiste afbeeldingen kiezen, maar als puntje bij paaltje komt, is het nog knap lastig. Zorg in ieder geval dat je foto’s van goede kwaliteit gebruikt. Wat het minimale aantal vereiste pixels is, hangt natuurlijk af van hoe groot je de afbeelding wilt, maar het is verstandig om aan te houden dat een foto minimaal rond de 877 x 1240 pixels moet hebben. Zo is 'ie in ieder geval groot genoeg voor een half A4'tje.<br><strong>-Op Google: </strong>Als je bij Google afbeeldingen op tools-&gt;grootte-&gt;groot klikt, zit je sowieso goed. Als je een goede afbeelding hebt, maar hij erg pixelig is, kan je als je op het cameraatje klikt <em>zoeken op afbeelding. </em>Google zoek dan automatisch vergelijkbare foto’s. Wellicht is jouw plaatje dan ook op groot formaat te vinden.<br><strong>-Op stockfotosites: </strong>Zijn er alleen maar lelijke foto’s? Op sites als <a href="https://pixabay.com/nl/" target="_blank">Pixabay.com</a>, <a href="https://www.freepik.com/" target="_blank">freepik.com</a> en <a href="https://unsplash.com/" target="_blank">unsplash.com </a>kan je gratis de mooiste foto’s downloaden. Het gevaar daarbij is wel dat je verleid wordt om afbeeldingen te kiezen die niet (zo) relevant voor het onderwerp zijn. Het assortiment bestaat namelijk uit nogal algemene onderwerpen. Het helpt enorm, en is vaak zelfs noodzakelijk, om Engelse zoektermen te gebruiken. Ook kan je bij de meeste sites nog een rits aan zoekfilters gebruiken, wat erg handig is als je een specifieke foto zoekt.<br><strong>-In boeken: </strong>We zijn het tegenwoordig niet meer gewend, maar je kan ook afbeeldingen scannen uit boeken. Dit is handig als je een tabel of grafiek nodig hebt die niet op internet te vinden is. Het beste kan je de plaatjes scannen, maar ik moet eerlijk zeggen dat ik zelf meestal gewoon een foto neem met de scanfunctie van mijn telefoon. Zit die functie niet automatisch op je telefoon? Gebruik dan een app zoals <em>Fotoscan </em>van Google Foto's<em> </em>of <em>Microsoft Office Lens</em>.</p>
<h3>2. Schaal &amp; plaats</h3>
<p>Je hebt nu - als het goed is - een aantal mooie foto’s, dus gebruik ze goed! Je moet rekening houden met de eisen van je docent, maar wees vooral niet bang om te grote of te veel afbeeldingen te gebruiken. Het is het best om je illustratie ín de tekst te zetten, en niet eronder. Het ziet er ten eerste mooier uit. En ten tweede benadrukt het de relatie tussen de tekst en afbeelding.<strong><em> </em></strong>Als je de instelling <em>vierkant </em>of <em>dicht opeen </em>gebruikt, die je kan vinden onder het tabblad <em>afbeeldingsindeling, </em>staat de tekst automatisch om je foto heen.</p>
<h3>3. Uitlijnen, uitlijnen &amp; uitlijnen</h3>
<p>Als de beelden ongeveer op de goede plaats staan, kan het echte werk beginnen. Ik beloof je dat je project er meteen dubbel zo mooi uit zal zien. Ga in Word bovenin je scherm naar het tabblad <em>beeld </em>en klik vervolgens het vinkje <em>rasterlijnen </em>aan. Er verschijnen dan allemaal hokjes in je scherm. Controleer of je foto’s binnen de lijntjes vallen. Het is het mooist om alle foto’s die aan de linkerkant van de pagina staan tegen het meest linkse of rechtse lijntje te zetten.</p>
<p>Je krijgt een rustig beeld als je de bovenkant of onderkant van een foto gelijkstelt met de boven- of onderkant van een alinea of kopje. Het maakt eigenlijk niet eens zoveel uit waar je de illustraties op uitlijnt, zolang je ze maar ergens op uitlijnt. Je kan er ook voor kiezen om de illustratie van de pagina af te laten lopen, zoals op de afbeelding hieronder van een van mijn brugklasprojecten. <div class="media media-element-container media-teaser"><div id="file-539371" class="file file-image file-image-jpeg">

        
  
  <div class="content">
    <a href="/files/reisgids-marokkopagina16jpg"><img height="220" width="157" class="media-element file-teaser" data-delta="2" src="https://7dagen.netlify.app/sites/default/files/styles/medium/public/Reisgids%20Marokko_Pagina_16.jpg?itok=GogstBwf" alt=""></a>  </div>

  
</div>
</div>
<h3>4. Doe iets extra’s</h3>
<p>Wil je nog een stapje verder gaan dan dit? Dan kan je leuke extra’s doen, zoals een bijzonder paginanummer. Er zijn al voorgeprogrammeerde ontwerpen (<em>invoegen-&gt;paginanummer)</em>, maar je kan ook nadat je een ‘saai’ paginanummer hebt ingesteld er bijvoorbeeld een plaatje bij zetten door op <em>invoegen-&gt;voettekst </em>te klikken.<br>Hetzelfde kan je doen met de opsommingstekens. Doe je je werkstuk over Engeland? Gebruik de Engelse vlag als vervanging van de klassieke <em>bullet point. </em>Dit doe je door op het pijltje naast de knop voor opsommingstekens te klikken en vervolgens op <em>nieuw opsommingsteken definiëren. </em></p>
<p>Wedden dat jij vanaf nu altijd die bonuspunten haalt voor lay-out voor jouw werkstuk!</p>  
