---
id: 53847c9ad8874a61bee15d2b50667b54
type: post
layout: post
title: "Qupido's verhaal: van operatietafel naar nieuw thuis"
permalink: /blog/qupidos-verhaal-van-operatietafel-naar-nieuw-thuis/
date: 2022-05-11T19:16:41.067Z
author: 7biA1WiYB
excerpt: "Bijna een jaar geleden schreef ik een blog over onze puppy Qupido. Hij zou zijn eerste levensjaar bij ons in huis wonen om daarna opgeleid te worden tot blindengeleidehond. Hoe anders is dat gelopen...  "
seo:
  description: "Qupido's verhaal: van operatietafel naar nieuw thuis"
  title: "Qupido's verhaal: van operatietafel naar nieuw thuis"
---
Bijna een jaar geleden schreef ik een blog over onze puppy Qupido. Hij zou zijn eerste levensjaar bij ons in huis wonen om daarna opgeleid te worden tot blindengeleidehond. Hoe anders is dat gelopen...  

    <p>De eerste maanden was alles koek en ei. Hoewel er heel wat schoenen, vloerkleden en snoeren zijn gesneuveld door de bijtgrage tandjes van onze kleine Qupi, verliep alles betrekkelijk soepel. Ook de trainer van KNGF Geleidenhonden, die af en toe langs kwam, was tevreden. Na een tijdje zagen wij dat hij soms een beetje mank liep. In huis rende hij nog altijd even onbesuisd rond en zijn vernieldwang was ook nog lang niet getemperd. Toch besloten we naar de dierenarts te gaan. </p>
<p>De uitslag: Qupido had last van elleboogdysplasie in beide voorpoten, een beschadiging van het kraakbeen bij het ellebooggewricht, waardoor buigen en strekken van de poot pijn doet. Het betekende niet alleen dat hij geopereerd moest worden, maar ook dat alle hoop op een carrière als blindengeleidehond was verkeken.</p>
<h3><strong>Gipsen pootje</strong></h3>
<p>Het plan was dat hij na de operatie bij ons thuis zou herstellen en vervolgens naar een nieuw baasje zou gaan. Die arme Qupido wist niet wat hij met zijn ingegipste pootje aan moest. Hij mocht niet meer door de kamer racen en zijn wandelingen waren beperkt tot de stoep voor ons huis. Hij kon nog wel als de beste spullen vernielen, maar dat werd hem bijna fataal. Op een dag sloopte hij namelijk zijn flos. Als de onverzadigbare labrador die hij was, besloot hij om de restanten op te eten. Een paar uur later moest hij met spoed naar de dierenkliniek in Utrecht, waar ze de restanten operatief uit zijn darmen peuterden. We haalden allemaal opgelucht adem toen we bericht kregen dat de ingreep was geslaagd.</p>
<h3>Vechten voor zijn leven</h3>
<p>Nog diezelfde nacht gingen de hechtingen lekken. Op een onmenselijk tijdstip heeft de dienstdoende dierenchirurg die lieve labrador nóg een keer geopereerd en een drain geplaatst om overtollig vocht af te voeren. Qupido, die op dat moment nauwelijks een half jaar oud was, moest vechten voor zijn leven. Live via de webcam konden we meekijken hoe het hem verging. Ook deze operaties slaagde en na een paar dagen voelde hij zich zelfs goed genoeg om zijn oude gewoonte van vernielen weer op te pakken. Dus beet hij zijn katheter kapot. Dat betekende opnieuw een operatie. Tot slot werd hij, voordat hij naar huis mocht, voor de laatste keer geopereerd om de drain te verwijderen.</p>
<h3><strong>Nieuwe baas</strong></h3>
<p>Nadat Qupido was hersteld, zijn we samen met KNGF Geleidehonden op zoek gegaan naar een nieuw baasje. Hoe lief we hem ook vinden: we waren het er allemaal over eens dat het beter was als hij ergens anders naar toe ging, omdat we twee honden toch echt te veel vinden. Maar wie is bereid zo’n brokkenpiloot in huis te nemen? Er was een gezin zo 'gek' en daar woont Qupido, inmiddels omgedoopt tot Pluto, al bijna een half jaar.</p>
<p>Hoewel het afscheid moeilijk was, wist ik dat hij een geweldig leven ging krijgen en bovendien op nog geen tien kilometer van ons vandaan ging wonen. Het valt me op hoe vrolijk hij is. Hij lijkt nergens last van te hebben en heeft de hele dag drie lieve kinderen om zich heen die allemaal zielsveel van hem houden. Qupido/Pluto heeft zijn plek gevonden en is gelukkiger dan ooit.</p>
<p><div class="media media-element-container media-default"><div id="file-538432" class="file file-image file-image-jpeg">

        
  
  <div class="content">
    <img height="3239" width="4642" class="media-element file-default" data-delta="1" src="https://original.sevendays.nl/sites/default/files/IMG_1756.jpg" alt="">  </div>

  
</div>
</div>  
