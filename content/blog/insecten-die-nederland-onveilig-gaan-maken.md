---
id: c73a5f474c6e4bb988913218210bf4c4
type: post
layout: post
title: "Insecten die Nederland onveilig (gaan) maken"
permalink: /blog/insecten-die-nederland-onveilig-gaan-maken/
date: 2022-05-11T19:16:41.067Z
author: 7biA1WiYB
excerpt: "Door de warme zomers en zachte winters vindt er een ware insectenvolksverhuizing plaats. Dat zegt bioloog Arnold van Vliet van de Wageningen Universiteit. Ik ben nu al panisch als ik een wesp of rups zie. Hoe gaat dat straks bij onze nieuwe 'kriebelvrienden'?  "
seo:
  description: "Insecten die Nederland onveilig (gaan) maken"
  title: "Insecten die Nederland onveilig (gaan) maken"
---
Door de warme zomers en zachte winters vindt er een ware insectenvolksverhuizing plaats. Dat zegt bioloog Arnold van Vliet van de Wageningen Universiteit. Ik ben nu al panisch als ik een wesp of rups zie. Hoe gaat dat straks bij onze nieuwe 'kriebelvrienden'?  

    <h3><strong>Tijgermug</strong></h3>
<p>Bij muggen vind ik dat geprik niet zo erg, maar hun gezoem haalt echt het bloed onder mijn nagels vandaan. Al is het bij de tijgermug misschien andersom: deze griezel komt uit Zuidoost-Azië en laat zich via fruittransport naar Europa vervoeren. De mug kan tropische infectieziekten met zich meedragen en overbrengen. Op dit moment brengt dit in Nederland gelukkig nog geen gevaar met zich mee. De mug moet namelijk eerst iemand prikken die besmet is met een tropische ziekte. Toch is het slim om alert te blijven, maar ja, waarschijnlijk was het toch al je plan om elke mug - tijger of niet - zo snel mogelijk uit je kamer te slaan. Dat doe ik in ieder geval wel!</p>
<h3><strong>Reuzenteek</strong></h3>
<p>Deze teek is twee keer zo groot als een 'normale' teek. Bah! Er is er nu voor het eerst eentje gespot in Nederland: in Drenthe om precies te zijn. Waarschijnlijk is-ie met trekvogels uit Afrika of het Middellandse Zeegebied mee naar hier gekomen. Reuzenteken kunnen een gevaarlijk virus met zich meenemen en in tegenstelling tot normale teken kunnen ze hun slachtoffer achterna rennen. Reden genoeg om je lichaam na een boswandeling goed te inspecteren, maar wat mij betreft zijn lange mouwen, hoedjes en 'hippe' kniekousen ook een oplossing. Moeten ze wel snel even uit als die Insta-foto gemaakt wordt...</p>
<h3><strong>Mediterraan draaigatje</strong></h3>
<p>Van dit beestje heb je vast nog nooit gehoord. Het mediterraan draaigatje is een soort mier die met zijn achterwerk schudt. Een soort <em>twerk</em>-mier dus. Deze insecten zijn hinderlijk omdat ze in grote kolonies van wel miljoenen mieren bij elkaar wonen en flink aan het graven slaan in tuinen en onder stoepen. Die kunnen daardoor verzakken. Tot nu toe is het plaagdierencentrum er steeds vroeg bij om de giga-nesten te bestrijden. Mocht jij er een spotten, dan kun je het centrum dus bellen.</p>
<h3><strong>Eikenprocessierups</strong></h3>
<p>De eikenprocessierups bracht dit jaar al heel wat heisa met zich mee, het was een ware plaag. De eitjes van deze rups hebben de afgelopen zachte winter overleefd, dus zitten veel eiken nu vol met de beestjes. Hun haartjes zorgen voor jeukende bulten en allergische reacties. Zelf heb ik daar gelukkig weinig last van gehad. Als ik een boom zag met een lintje eromheen waarmee werd gewaarschuwd voor de rupsen, reed ik er met een grote boog omheen. Inmiddels zijn de rupsen veranderd in vlinders, maar dikke kans dat we volgend jaar weer overspoeld worden door deze plaag. Dat wordt dus vast weer omfietsen.</p>
<h3><strong>Dennenprocessierups </strong></h3>
<p>Het broertje van de eikenprocessierups, met nog meer haren, komt ook naar Nederland. Zoals de naam al vermoedt, leeft deze rups in dennenbomen. Hij komt oorspronkelijk uit Frankrijk, maar kruipt langzaam naar Nederland. Hoewel de haren van deze plaagrups voor minder overlast zorgen, fiets ik voor de zekerheid ook maar met een grote boog om alle dennen heen.</p>  
