---
id: 01468f0c60a04ce9a33944d89df3ba5a
type: post
layout: post
title: "Waarom dragen koningen (g)een kroon?"
permalink: /blog/waarom-dragen-koningen-geen-kroon/
date: 2022-05-11T19:16:41.067Z
author: 7biA1WiYB
excerpt: "Een edele blik, een troon, cape, staf en natuurlijk… een kroon. Allemaal dingen die bij een koning horen, maar: waarom die kroon? Waar komt dat rare hoofddeksel vandaan?  "
seo:
  description: "Waarom dragen koningen (g)een kroon?"
  title: "Waarom dragen koningen (g)een kroon?"
---
Een edele blik, een troon, cape, staf en natuurlijk… een kroon. Allemaal dingen die bij een koning horen, maar: waarom die kroon? Waar komt dat rare hoofddeksel vandaan?  

    <p>De redenen om een kroon te dragen liggen voor de hand: het onderstreept de macht en rang van de vorst én laat de drager bovendien groter lijken. Het gebruik stamt al uit de oudheid en is waarschijnlijk geïnspireerd op dingen die status uitstralen in de dierenwereld, zoals woeste manen, een gewei of een mooi verenkleed. Ook zou het een stralenkrans van de zon voor kunnen stellen.</p>
<p><a href="https://www.newyorker.com/culture/culture-desk/the-worlds-oldest-crown">De oudste kroon</a> die er tot nu toe gevonden is stamt uit de kopertijd (4500-3600 v.Chr.). Het is bekend dat Perzische vorsten kronen droegen die zo groot waren dat ze aan de muur bevestigd moesten worden. De vorst ging dus onder de kroon zitten en om er dan pas zijn hoofd in te steken. Ook de oude Grieken droegen een diadeem om hun rang aan te geven. In de middeleeuwen werd dit gebruik voortgezet, maar omdat hertogen ook zo’n diadeem droegen, maakten koningen het ding koninklijker door er allerlei bogen en versieringen aan te bevestigen.</p>
<p><strong>Géén kroon?</strong></p>
<p>Tijdens mijn research stuitte ik op een opvallend feit: nergens op internet is een foto van Willem-Alexander te vinden met een kroon, zelfs niet bij zijn inhuldiging. Toch heeft Nederland er wel degelijk een. Op de inhuldiging heb je hem - enigszins nutteloos - kunnen zien glinsteren op een roodfluwelen kussen dat naast de koning lag. Er kwam dus nog een extra vraag bij: waarom dragen sommige koningen géén kroon?</p>
<h3><strong>Kroning versus inhuldiging</strong></h3>
<p>Het zit zo: onze koning is niet <em>gekroond, </em>maar <em>ingehuldigd. </em>Bij een kroning krijgt de koning een kroon op zijn hoofd en wordt de nieuwe koning volgens christelijk gebruik vaak ook gezalfd. Dan wordt er bij de nieuwe koning of koningin heilige olie op de handen, voeten en borst aangebracht. Bij een inhuldiging gebeurt dit dus niet en zijn de attributen als de scepter en kroon slechts aanwezig. Vanwege het christelijke karakter van de kroning is in Nederland besloten om het achterwege te laten: in Nederland zijn de kerk en staat namelijk gescheiden.</p>
<p>Ik vermoed zelf dat er nóg een reden is voor het weglaten van de kroon. Zo’n metalen geval lijkt me niet echt prettig zitten, bovendien is het gevaarte ook behoorlijk zwaar. Wist je dat een kroon meer dan een kilo weegt?! Ik weet zeker dat Willem-Alexander in zijn vuistje lacht als hij de arme Elizabeth met het onding op haar hoofd ziet, denk je ook niet?</p>  
