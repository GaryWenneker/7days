---
id: 305893bac23e4142bfe9beac4c3f8cc7
type: post
layout: post
title: "De 7 verschijnselen van je telefoonverslaving"
permalink: /blog/de-7-verschijnselen-van-je-telefoonverslaving/
date: 2022-05-11T19:16:41.067Z
author: 7biA1WiYB
excerpt: "In de les, op de fiets, bij je ouders aan tafel of in gezelschap van je vrienden: overal zit iedereen op z'n telefoon. Smartphones zijn zó belangrijk, dat we daardoor soms vergeten dat we misschien oprecht een verslaving aan dit apparaatje hebben. Zeven herkenbare situaties die misschien 'iets van een verslaving' kunnen betekenen.  "
seo:
  description: "De 7 verschijnselen van je telefoonverslaving"
  title: "De 7 verschijnselen van je telefoonverslaving"
---
In de les, op de fiets, bij je ouders aan tafel of in gezelschap van je vrienden: overal zit iedereen op z'n telefoon. Smartphones zijn zó belangrijk, dat we daardoor soms vergeten dat we misschien oprecht een verslaving aan dit apparaatje hebben. Zeven herkenbare situaties die misschien 'iets van een verslaving' kunnen betekenen.  

    <h3><strong>1. De fantoom-tril</strong></h3>
<p>Misschien wel het bekendste verschijnsel: het idee hebben dat je telefoon trilt of dat er een pingetje afgaat, waardoor je je telefoon pakt en teleurgesteld moet concluderen dat je niet zo populair bent als je had gedacht. Wat ben je toch gewend aan al die virtuele berichtjes...</p>
<h3><strong>2. De scheiding tussen realiteit en virtueel vergeten</strong></h3>
<p>Dan heb je al moeite gedaan om je gezicht op te richten van je telefoonscherm en mensen eindelijk in de ogen te kijken, en praat je weer eens bij met die ene vriend(in) die je zo lang niet hebt gezien... en dan neig je toch naar je telefoon te grijpen en exact diegene te appen met "hey, hoe is het?". Een beetje alsof je het praten met je mond verleerd bent - het gaat ook wel makkelijker via toetsenbord. </p>
<h3><strong>3. Reageren binnen één seconde</strong></h3>
<p>Wanneer je nog sneller op appjes reageert dan je moeder opneemt wanneer je haar belt, weet je dat er iets mis is: vooral als je te maken hebt met één van de <a href="/node/9831">zeven meest typische appers</a> die slechts twee keer per dag reageert. Het contrast kan niet groter zijn. </p>
<h3><strong>4. Non-stop meme </strong><strong>tags </strong></h3>
<p>Inmiddels is het een meme op zich: als je niet vaker dan vijf keer per dag wordt getagd in een meme door een vriend, dan is dat een <em>fake friend</em>. Gelukkig kom jij, als echte telefoonverslaafde, juist nooit onder die vijf keer per dag... </p>
<p><div class="media media-element-container media-default"><div id="file-416094" class="file file-image file-image-jpeg">

        
  
  <div class="content">
    <img alt="Telefoonverslaving verschijnselen" title="Beeld: Pixabay" height="499" width="948" class="media-element file-default" data-delta="1" src="https://7dagen.netlify.app/sites/default/files/iphone-518101_960_720.jpg">  </div>

  
</div>
</div>
<h3><strong>5. Apps openen die je net nog sloot</strong></h3>
<p>Oei, je verveelt je! Wat nu? Lekker even door Facebook heen scrollen, maar daar heb je inmiddels ook al je volledige timeline drie keer doorgespit (en al je vrienden in dezelfde meme getagd): tijd om de app af te sluiten. Hmm.. en dan verveel je je weer... en wat open je als eerste? Juist, Facebook. </p>
<h3><strong>6. Te weinig opslagruimte</strong></h3>
<p>Het komt niet vaak voor dat je te weinig opslagruimte hebt op je telefoon. En als dat wel voorkomt, komt dat altijd door een teveel van iets anders. Te veel selfies, te veel memes (daar zijn ze weer) of t eveel berichten: <em>either way,</em> het valt allemaal terug te leiden tot... te veel op je telefoon zitten!</p>
<h3><strong>7. Je beste vriend: de oplader</strong></h3>
<p>Net als ieder ander doorsnee persoon vergeet je weleens je portemonnee of je sleutels. Maar één ding vergeet je nooit (naast je telefoon natuurlijk): je oplader! Want wat nou als je telefoon je opeens in de steek laat terwijl je in de grote-mensen-wereld bent? Dat kun je toch helemaal niet aan...</p>
<p><em>Meer lezen van Tahrim? Recent schreef hij ook <a href="/node/9831">De 7 meest typische appers</a> en <a href="/node/9759">Is liefde te vinden met een app?</a>.</em></p>  
