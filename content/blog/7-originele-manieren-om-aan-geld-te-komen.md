---
id: 6a72c387031347c582ce2a6362703a0c
type: post
layout: post
title: "7 originele manieren om aan geld te komen"
permalink: /blog/7-originele-manieren-om-aan-geld-te-komen/
date: 2022-05-11T19:16:41.067Z
author: LucasVersteeg
auteur: Lucas Versteeg
rubriek: blogpost
excerpt: "Het is alweer half februari, dus de meeste goede voornemens hebben we weer diep in de kast gestopt. Die halen we begin 2018 wel weer naar boven. Een vaak genoemd voornemen was: 'ik wil meer geld gaan verdienen'. Hoewel geld niet gelukkig maakt, heb ik toch 7 tips op een rijtje gezet om op een originele manier aan geld te komen. Zo kun je dit voornemen misschien toch nog halen.   "
seo:
  description: "7 originele manieren om aan geld te komen"
  title: "7 originele manieren om aan geld te komen"
---
Het is alweer half februari, dus de meeste goede voornemens hebben we weer diep in de kast gestopt. Die halen we begin 2018 wel weer naar boven. Een vaak genoemd voornemen was: 'ik wil meer geld gaan verdienen'. Hoewel geld niet gelukkig maakt, heb ik toch 7 tips op een rijtje gezet om op een originele manier aan geld te komen. Zo kun je dit voornemen misschien toch nog halen.   

    <h3><strong>1. Speel fietstaxichauffeur</strong></h3>
<p>Je hebt twee soorten mensen: luie mensen en actieve mensen. Wat nou als jij deze verdeling gaat gebruiken om jezelf rijk te fietsen? Stop jezelf in het hokje ‘actieve mensen’ en benader de ‘luie mensen’. 'Zal ik jou voor 2 euro naar de bioscoop brengen? Ik kan je van school halen, voor maar 3,42!' (omgerekend naar kcal).</p>
<h3><strong>2. Gedraag je als geldwolf in de kringloop</strong></h3>
<p>De geur van oude spullen komt je tegemoet in jouw toekomstige geldbank. Ga naar de kringloop als een echte handelaar en koop dingen die je duurder weer zou kunnen verkopen (via Marktplaats bijvoorbeeld). Hartstikke slim!</p>
<h3><strong>3. Verkoop frikandelbroodjes op school</strong></h3>
<p>Een paar pauzes per jaar staat de hele school op zijn kop: er zijn frikandelbroodjes te koop voor het goede doel. Iedereen staat de hele pauze in de rij en uiteindelijk zijn er nooit genoeg broodjes. Wat nou als jij een (illegaal) handeltje start op school en frikandelbroodjes gaat verkopen met winst?</p>
<h3><strong>4. Ga kinderen lesgeven</strong></h3>
<p>Je hebt vast wel iets waar je redelijk goed in bent. Tekenen, zingen, gamen, dichten of articuleren. Je kunt dit vast wel een beetje leren aan kinderen. Laat vermoeide moeders hun kroost eventjes bij jou dumpen, zodat je een middagje geld kunt verdienen met eenvoudig lesgeven!</p>
<h3><strong>5. Ga rashonden fokken</strong></h3>
<p>Vraag aan je ouders of je een of twee rashonden mag. Zorg in ieder geval voor één vrouwtjeshond. Dan kan het fokken beginnen. Verkoop de puppy’s (nadat je ze heel goed hebt opgevoed natuurlijk) voor duizenden euro’s en je zult snel rijk zijn.</p>
<h3><strong>6. Maak een raar YouTube-kanaal met reclames</strong></h3>
<p>YouTuben kan iedereen, het is gewoon een kwestie van creativiteit, geluk en doorzettingsvermogen. Maak een heel raar kanaal dat meteen opvalt en zorg voor een hoop abonnees. Als je eenmaal een beetje bekend bent, overlaad je kanaal dan met reclames. Het geld zal binnenstromen, de abonnees alleen wellicht niet meer…</p>
<h3><strong>7. Maak en verkoop moderne kunst</strong></h3>
<p>Kunst is zo’n breed begrip. Kunst is een kwestie van smaak, maar eigenlijk is alles kunst. Moderne kunst is ook bijzonder. <a href="/blog/quiz-dit-kunst-een-kindertekening">Schilderijen die lijken op kindertekeningen</a> worden verkocht voor duizenden euro’s. Dat kun jij ook! Maak wat gekke schilderijen, verzin een abstract verhaal en zet ze op Marktplaats! </p>
<p><em>Meer blogs lezen van Lucas (17)? Lees ook <a href="/blog/wij-hopeloze-scholieren-zijn-gedwongen-verslaafd">Wij hopeloze scholieren zijn gedwongen verslaafd</a> of <a href="/blog/google-n%C3%B3%C3%B3it-je-pijnklachten">Google nóóit je pijnklachten!</a></em></p>
<p><em>Foto Flickr/Rob Smits</em></p>  
