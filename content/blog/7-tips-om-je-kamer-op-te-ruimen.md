---
id: c9345202918a47f6b29a2aeb0d340c35
type: post
layout: post
title: "7 tips om je kamer op te ruimen"
permalink: /blog/7-tips-om-je-kamer-op-te-ruimen/
date: 2022-05-11T19:16:41.067Z
author: 7biA1WiYB
excerpt: "Vond je de 7 tips voor sloddervossen en rommelkonten van blogger Ivana (16) een geschenk uit de hemel? Mooi, dan is het tijd voor stap 2: een grote opruimdag als startpunt voor orde in de chaos. Waar veel anderen een grote voorjaarsschoonmaak houden, ga ik altijd aan het begin van het schooljaar mijn puinhoop te lijf. Met deze 7 tips voel je je uiterst voldaan als het laatste propje in de prullenbak verdwijnt.  "
seo:
  description: "7 tips om je kamer op te ruimen"
  title: "7 tips om je kamer op te ruimen"
---
Vond je de 7 tips voor sloddervossen en rommelkonten van blogger Ivana (16) een geschenk uit de hemel? Mooi, dan is het tijd voor stap 2: een grote opruimdag als startpunt voor orde in de chaos. Waar veel anderen een grote voorjaarsschoonmaak houden, ga ik altijd aan het begin van het schooljaar mijn puinhoop te lijf. Met deze 7 tips voel je je uiterst voldaan als het laatste propje in de prullenbak verdwijnt.  

    <p><strong>1. Niet denken, maar doen</strong><br>Te lang nadenken voor je aan de opruimklus begint, is funest. Zeker in het begin, waarin het bijna onmogelijk lijkt om alles in één dag op te ruimen, moet je maar niet te veel nadenken. Ga gewoon aan de slag, zodat je straks als een speer door de vloedgolf aan rotzooi surft.</p>
<p><strong>2. Vergeten = weggooien</strong><br>Zelf heb ik bij ongeveer elk prulletje dat er in mijn kamer te vinden is, een of andere vage herinnering. En nooit wil ik iets weggooien, met als gevolg dat de rotzooi een rotzooi blijft. Daarom heb ik van mijn opa geleerd om alles waarvan ik vergeten was dat het nog in mijn bezit was, weg te gooien. Direct resultaat!</p>
<p><strong>3. Oude papieren zijn niet nodig</strong><br>Vorig jaar heeft school weer een compleet bos voor mij aan papieren uitgeprint. Maar al die papieren voor economie, boekwerken voor geschiedenis en mappen van aardrijkskunde zijn volgend jaar écht niet meer nuttig. Mocht het toch nodig handig zijn, dan kun je vrijwel altijd een kopietje krijgen van je docent.</p>
<p><strong>4. Sorteer en archiveer</strong><br>Zelf ben ik een ramp in het bewaren van belangrijke papieren. Treinkaartjes die ik nog moet indienen bij mijn werkgever slingeren overal rond en verdwenen jaarplanningen lees ik maar op internet. Dit schooljaar ga ik het anders doen. Ik heb een stapel dikke mappen gekocht om voortaan alle belangrijke papieren in te verzamelen, per vak of per doel. Want anders verdwijnen die 'belangrijke' papieren op een of andere mysterieuze manier (zie punt 3).</p>
<p><strong>5. Ga álles langs</strong><br>Sla geen hoekje over als je je kamer aan het opruimen bent. Dit jaar vond ik op een stoffig plekje naast mijn tv allerlei dingen waar ik toentertijd complete zoektochten naar gehouden heb. Je komt nog eens wat tegen! (Dus leuk!). Wel weggooien als je het was vergeten en niet meer nodig hebt hé?</p>
<p><strong>6. Maak je zusje/broertje blij</strong><br>Je hebt vast nog wel een Playstation of een knuffel die onder een berg stof zo groot als de Mount Everest ligt. Maak je broertje of zusje er blij mee. Zo bouw je credits op én blijft iets waar je toch liever niet vanaf wilde binnen de familie.</p>
<p><strong>7. Stel niet uit</strong><br>Ik ben een enorme uitsteller. Maar van uitstel komt afstel. Ook al is het 17:00 uur en begint je maag al een beetje te knorren, zet nog even door. Je bent bijna klaar. Geloof me, het voldane gevoel dat je krijgt als je hele kamer schoon is, is niet te evenaren. Gelukkig mag je volgend jaar weer...</p>
<p><em>Foto: Flickr.com / Freaktography</em></p>  
