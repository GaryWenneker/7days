---
id: 724a0b197a9041d69a665d37934853ef
type: post
layout: post
title: "Wanneer whatsapp levensgevaarlijk wordt..."
permalink: /blog/wanneer-whatsapp-levensgevaarlijk-wordt/
date: 2022-05-11T19:16:41.067Z
author: 7biA1WiYB
excerpt: "Nog snel even één appje verzenden over de wiskundetoets naar die vriend. Of je moeder vertellen dat je de voetbalwedstrijd hebt gewonnen. Whatsapp is leuk, handig en je kunt het overal gebruiken. Bijna overal dan, op de fiets is het echt een no go.   "
seo:
  description: "Wanneer whatsapp levensgevaarlijk wordt..."
  title: "Wanneer whatsapp levensgevaarlijk wordt..."
---
Nog snel even één appje verzenden over de wiskundetoets naar die vriend. Of je moeder vertellen dat je de voetbalwedstrijd hebt gewonnen. Whatsapp is leuk, handig en je kunt het overal gebruiken. Bijna overal dan, op de fiets is het echt een no go.   

    <p>Een groot deel van de lezers haakt waarschijnlijk af, wanneer blijkt dat dit een serieus blog wordt over het gevaar van appen op de fiets. Maar wacht even, want wist je dat in 2017 er 206 fietsers zijn overleden aan een ongeluk, zo <a href="https://www.cbs.nl/nl-nl/nieuws/2018/17/in-2017-meer-verkeersdoden-op-de-fiets-dan-in-de-auto">meldt het CBS</a>. Smartphone-gebruik op de fiets kan de kans op zo'n ongeluk nog eens flink verhogen. Je hebt gewoon niet je volledige aandacht bij het verkeer. Mijn advies is dan ook om eerst twee keer na te denken voordat je die telefoon uit je zak haalt tijdens het fietsen. Ik weet zeker dat familie van slachtoffers bij wie het ongeluk met smartphones te maken had, héél graag hadden gewild dat het slachtoffer twee keer had nagedacht. </p>
<h3>Verleiding</h3>
<p>Wanneer ik me verveel tijdens het fietsen, of mijn telefoon in mijn zak voel trillen, voel ik natuurlijk ook wel eens de verleiding om mijn telefoon erbij te pakken. Eééven een appje lezen, of snel een nieuw liedje aanklikken. Mijn muziek staat zacht genoeg zodat ik het verkeer goed kan horen, maar liever zou ik hem een stuk harder zetten. Zo erg kan dat toch niet zijn? Wel dus!</p>
<p>Iedereen denkt hetzelfde: ‘zo’n ongeluk overkomt mij niet.’ Toch is die kans altijd aanwezig, er komt niet voor niets een verbod op smartphonegebruik op de fiets in juni 2019. En gelijk hebben ze, want hoe erg is het om even op de stoep te gaan staan om te appen, of te wachten tot je thuis bent als je zo'n gevaar door uit de weg kan gaan?</p>
<h3>Levensreddend </h3>
<p>Laatst week las ik het verhaal van Tommy-Boy, omdat een paar klasgenoten zijn vader hebben gesproken voor een project. De 13-jarige jongen Tommy-Boy stierf in 2015 omdat hij op zijn telefoon keek terwijl hij op de fiets zat en het bos uitreed. De auto die hem raakte zag hij nooit aankomen en de bestuurder had geen tijd om te remmen. Zijn vader, Michael Kulkens, voert sindsdien actie tegen smartphones in het verkeer. <a href="https://www.volkskrant.nl/nieuws-achtergrond/-tommy-boy-werd-aangereden-in-een-voor-hem-geweldige-zomer-~bccf6a98/" target="_blank">In een interview met <em>de Volkskrant</em></a> vertelt hij dat zijn missie al geslaagd is als hij er één dodelijk ongeluk mee kan voorkomen. </p>
<p>Daar ben ik het volkomen mee eens. Hoewel een groot deel van jullie misschien dit blog niet eens heeft afgelezen - omdat het geen spanning of actie bevat - hoop ik dat er íets blijft hangen bij de mensen die ‘m wel aflezen. En dat zij hem zoveel mogelijk delen. Want je leven is meer waard dan een appje!</p>  
