---
id: a4bc7b91b5564034b4622834a3f1e85e
type: post
layout: post
title: "7 typetjes bij 30 seconds die iedereen herkent"
permalink: /blog/7-typetjes-bij-30-seconds-die-iedereen-herkent/
date: 2022-05-11T19:16:41.067Z
author: 7biA1WiYB
excerpt: "Met Netflix en telefoons zou je bijna vergeten dat er ook nog 'gewone' gezelschapsspelletjes bestaan. Offline en ouderwetse gezelligheid, ik vind het heerlijk. Mijn favoriete spelletje (by far) is 30 seconds, maar daar heb je soms gekke typetjes…  "
seo:
  description: "7 typetjes bij 30 seconds die iedereen herkent"
  title: "7 typetjes bij 30 seconds die iedereen herkent"
---
Met Netflix en telefoons zou je bijna vergeten dat er ook nog 'gewone' gezelschapsspelletjes bestaan. Offline en ouderwetse gezelligheid, ik vind het heerlijk. Mijn favoriete spelletje (by far) is 30 seconds, maar daar heb je soms gekke typetjes…  

    <p>Vijf begrippen aan je teamgenootjes duidelijk maken, terwijl de zandkorreltjes in dertig seconden langzaam (maar oh zo snel) naar beneden druppelen, een Duivelse Dobbelsteen en een bord om de scores heel precies bij te houden… Dat klinkt als een <em>recipe for desaster</em>, met lekker typische spelers. Herken jij jezelf in een van deze typetjes?</p>
<h3>1. De ‘dat-die-dinges’ omschrijver</h3>
<p>Zo zit in elk potje 30 seconds een speler die dénkt dat-ie het helemaal goed doet… Terwijl zijn omschrijvingen zo klinken: ‘Ja die dinges! Van dat dingesgedoe! OMMMMMG hoe weet je dit niet?!’ Zucht… Ik weet niet hoe de hersenen van deze mensen werken, maar waarschijnlijk worden ze aangetast door het zand uit de zandloper. Zou er voor de tijd op is nog één nuttig woord uit komen? Niet. Te. Doen.</p>
<h3>2. Het droomteam</h3>
<p>Soms zijn er van die teams die genoeg hebben aan één woord, zelfs bij 30 seconds. De ene term na de andere wordt geraden en terwijl de laatste korreltjes zand naar beneden druppelen, kijkt het droomteam elkaar tevreden aan. Fijn als jij deel van dat team bent, minder fijn als jij opgescheept zit met de incapabele dobbelaar…</p>
<h3>3. De incapabele dobbelaar</h3>
<p>Hoe goed je ook bent in woorden omschrijven of raden, die verdraaide dobbelsteen kan alles verpesten. Als je nul gooit is het feest, maar met een twee is de beurt eigenlijk al verloren. Stiekem berust het allemaal op toeval, maar er is ál-tijd iemand die ál-tijd twee gooit bij 30 seconds?! Typisch gevalletje van wel érg slechte karma.</p>
<h3>4. De OCD-kaartjesfreak</h3>
<p>Bij 30 seconds heb je een bakje met kaartjes. En elk kaartje heeft twee kanten met een eigen kleur. Het bakje heeft een ‘in-’ en een ‘uit-kant’. In elk huishouden is er wel iemand die de kaartjes flipt alsof z’n leven er vanaf hangt. Alles met de goede kleur naar de goede kant, anders zwaait er wat! Ik moet nu wel eerlijk toegeven dat ik dit 100% ben. Maar dan ook fanatieker dan fanatiek. Ik roep dan ook regelmatig 'Nee, wacht. Niet aan die kant! OMG!'</p>
<h3>5. De bordfraudeur</h3>
<p>Valsspelers heb je bij elk spel, dus ook bij 30 seconds. Nu kun je met je teammaatje wel afspreken dat jullie alle termen goed rekenen, maar de pakkans is dan groot. Iemand hoeft je kaartje maar te controleren en jullie hangen. Waar je wél je stiekeme winst kunt halen is het bord. Drie goed geraden? Dan schuift de bordfraudeur zichzelf vier plekjes vooruit. En waarschijnlijk heeft niemand het door…</p>
<h3>6. De chagrijn</h3>
<p>Op een of andere manier is er vaak een speler die eigenlijk geen zin heeft in 30 seconds. Niet omdat-ie steeds twee gooide of omdat-ie gediskwalificeerd was wegens bordfraude. Nee deze speler houdt gewoon écht niet van 30 seconds/spelletjes/algemeen levensgeluk. Tja… doe dan maar gewoon niet mee.</p>
<h3>7. De stuiterbal</h3>
<p>Naast de OCD-kaartjesfreak ben ik tijdens 30 seconds ook de stuiterbal. Op het puntje van m’n stoel vuur ik alle omschrijvingen of antwoorden op mijn teammaatje af. Naar verluid wapper ik mijn armen ook altijd op en neer als ik woorden omschrijf… Tja.. Iets te intens, bijna leveltje ‘dat-die-dinges’ omschrijver, maar wél lekker enthousiast!</p>  
