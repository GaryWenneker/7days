---
id: dd279f3fa32a47b68ed452657739b3db
type: post
layout: post
title: "Make-up is niet alles"
permalink: /blog/make-up-is-niet-alles/
date: 2022-05-11T19:16:41.067Z
author: 7biA1WiYB
excerpt: "Het is iets wat we allemaal dagelijks doen: in de spiegel kijken. Sommigen met een blik vol afgunst en anderen met een tevreden knikje. Nog even je haar goed doen of toch nog dat extra beetje mascara.   "
seo:
  description: "Make-up is niet alles"
  title: "Make-up is niet alles"
---
Het is iets wat we allemaal dagelijks doen: in de spiegel kijken. Sommigen met een blik vol afgunst en anderen met een tevreden knikje. Nog even je haar goed doen of toch nog dat extra beetje mascara.   

    <p>Ons uiterlijk is belangrijk, zo belangrijk dat we er veel geld en pijn voor over hebben. Als je haar, huid, mascara, eyeliner en wenkbrauwen maar goed zitten, toch?</p>
<h3>Vol mascara</h3>
<p>Het eerste moment waarop ik in aanraking kwam met make-up was in groep 8. Een meisje van onze groep droeg als eerste mascara en wij keken vol verbazing naar haar lange, zwarte wimpers. Hoe kon ze het doen? Samen met enkele klasgenoten zworen wij dat wij nooit zouden gebruiken. Dat wij nooit in ons lange leven make-up zouden gaan dragen. Het was nog geen jaar later toen mijn gehele oogleden onder de eyeliner zaten en mijn wimpers vol mascara zaten.</p>
<h3>​Fase</h3>
<p>Ook ik raakte (overdreven gezegd) verslaafd aan make-up. Ik kon in paniek raken als een nagel brak en zuchtend voor de spiegel staan als mijn wenkbrauwen meer op zusjes leken dan op een tweeling. Ik heb -gelukkig- mijn afschuwelijke eyeliner periode al gehad. Een fase waar veel meiden doorheen gaan. En hoewel ik nu minder make-up draag dan vroeger, toch word ik er soms nog gek van. En dan bedoel ik gek van al die make-up. Het gevoel dat je zonder minder mooi, of nog erger lelijk bent. Dat je in de media alleen maar mooie mensen ziet, met een prachtige huid en opgemaakte ogen. Ons uiterlijk lijkt het belangrijkste te zijn in onze maatschappij. Misschien is dat het altijd al geweest.</p>
<h3>​Imperfectie</h3>
<p>Misschien moet ik blij zijn met het feit dat we in een tijd leven waarin er de mogelijkheid is om dat te verbeteren. Maar dat ben ik niet. Omdat je van alles aan jezelf kúnt verbeteren wordt dit ook van je verwacht en voel je misschien de druk om dit ook te gaan doen. Om honderden euro's uit te geven aan cosmetica of zelfs aan operaties. Terwijl je altijd tegen imperfecties aan blijft lopen.</p>
<p>Soms verlang ik gewoon naar groep 8. Naar het naïeve moment dat we dachten dat mascara het enige was waarmee wij onze gezichten zouden versieren.</p>
<p><em>Lotte verzamelt om onverklaarbare reden haar hele leven al schildpaddenbeeldjes. En boeken over de Tweede Wereldoorlog, maar die leest ze eigenlijk nooit. Droomt er al sinds haar elfde van om schrijfster te worden. </em><a href="https://7dagen.netlify.app/users/lotte-rolleman"><em>Lees meer blogs van Lotte</em></a><em>.</em></p>
<p> </p>
<p> </p>
<p> </p>
<p> </p>
<p> </p>  
