---
id: 01e2ec47dc35499686855ef33447c631
type: post
layout: post
title: "Facebookjunkie probeert af te kicken"
permalink: /blog/facebookjunkie-probeert-af-te-kicken/
date: 2022-05-11T19:16:41.067Z
author: 7biA1WiYB
excerpt: "99 Days of Freedom is een onlangs gestarte actie met als doel 99 dagen niet op Facebook te kijken. Minder Facebooken levert je immers tijd op om andere, veel belangrijkere, dingen te doen.Voor mij als Facebookverslaafde is dat natuurlijk uiterst interessant om uit te proberen.   "
seo:
  description: "Facebookjunkie probeert af te kicken"
  title: "Facebookjunkie probeert af te kicken"
---
99 Days of Freedom is een onlangs gestarte actie met als doel 99 dagen niet op Facebook te kijken. Minder Facebooken levert je immers tijd op om andere, veel belangrijkere, dingen te doen.Voor mij als Facebookverslaafde is dat natuurlijk uiterst interessant om uit te proberen.   

    <p>Mijn vinger hangt twijfelend boven de rechter muisknop. Ga ik dit serieus doen? Ik haal nog een keer diep adem en ik laat mijn vinger zakken tot ik een allesbeslissende klik hoor. Zo. Uitgelogd. Vanaf nu niet meer op Facebook. Een vreemd gevoel bekruipt me.<br><br><strong>'Puh, Facebook...'</strong><br>Na mijn heldhaftige actie - die ene muisklik dus - op zondag lijkt er nog vrij weinig aan de hand. Zowel maandag als dinsdag heb ik het druk met school en eigenlijk amper tijd om überhaupt te denken aan iets ordinairs als Facebook. 'Puh, Facebook? Daar ben ik helemaal klaar mee', verkondig ik trots aan mijn vrienden, die mij allemaal heel stoer en slim vinden. Ja, de eerste dagen lijkt het er sterk op dat Facebook zich stilletjes uit mijn leven heeft teruggetrokken.<br><br>Maar niet lang daarna blijk ik te vroeg te hebben gejuicht. Woensdagochtend word ik rillend wakker. 'Mam?!', roep ik kermend. Mijn moeder komt naar mijn kamer en kijkt me bezorgd aan. 'Laura, gaat het wel? Je ligt te rillen en te zweten!' Ik doe een poging tot knikken en probeer haar smartphone te grijpen om op z'n minst een glimp op te vangen van de vertrouwde Facebook-app. 'Oh, is het om die domme actie? Ik dacht dat er iets ernstigs was.' Ik hoor haar lachend de trap aflopen. 'Mam! Dit ís ernstig!'<br><br><div class="media media-element-container media-default"><div id="file-236" class="file file-image file-image-jpeg">

        
  
  <div class="content">
    <img height="354" width="560" class="media-element file-default" src="https://7dagen.netlify.app/sites/default/files/fb2.jpeg" alt="">  </div>

  
</div>
</div><br><br><strong>Een gewoonte</strong><br>Donderdag verloopt niet veel beter. School is een goede afleiding, maar eenmaal thuis is de verleiding om dat vertrouwde woord in mijn browser in te typen enorm. Dat is het moment waarop ik me realiseer dat ik de url Facebook.com meestal niet intyp omdat ik oprecht benieuwd ben naar mijn vrienden en hun leven, maar puur uit gewoonte. Normaal gesproken ga ik namelijk, elke keer dat ik internet opstart, eerst standaard naar Facebook.<br><br><strong>Conclusie</strong><br>Het zal jullie vast niet verbazen dat ik die 99 dagen niet gehaald heb. Ik heb in totaal maar liefst 17 Facebookloze dagen beleefd. Als ik eerlijk ben, voelde het wel goed. Je krijgt niet meer constante informatie over van alles en nog wat door je strot geduwd en dat voelt in zekere zin wel bevrijdend. 
<p>Aan de andere kant ben ik erachter gekomen dat Facebook een veel te grote rol is gaan spelen in mijn leven. Niet alleen om in de gaten te houden wat mijn vrienden uitspoken, maar ook voor het promoten van mijn muziek of het delen van mijn blogs. Facebook is dus zeker niet alleen maar tijdverspilling.</p>  
