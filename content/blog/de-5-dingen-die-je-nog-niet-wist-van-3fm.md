---
id: 1f741e852f38405487aab99228288d1a
type: post
layout: post
title: "De 5 dingen die je (nog) niet wist van 3FM"
permalink: /blog/de-5-dingen-die-je-nog-niet-wist-van-3fm/
date: 2022-05-11T19:16:41.067Z
author: 7biA1WiYB
excerpt: "3FM, dat kent iedereen al van haver tot gort, toch? Laatst werd ik gebeld: of ik de volgende ochtend een liedje op de Speelplaats van 3FM wilde komen spelen. Eh, ja, dat hoefden ze mij natuurlijk geen twee keer te vragen! Het was niet alleen een geweldige leuke ervaring, maar ook iets anders van verwacht. Hier de vijf dingen die ik nog niet wist van 3FM.  "
seo:
  description: "De 5 dingen die je (nog) niet wist van 3FM"
  title: "De 5 dingen die je (nog) niet wist van 3FM"
---
3FM, dat kent iedereen al van haver tot gort, toch? Laatst werd ik gebeld: of ik de volgende ochtend een liedje op de Speelplaats van 3FM wilde komen spelen. Eh, ja, dat hoefden ze mij natuurlijk geen twee keer te vragen! Het was niet alleen een geweldige leuke ervaring, maar ook iets anders van verwacht. Hier de vijf dingen die ik nog niet wist van 3FM.  

    <p><strong>1. 3FM betekent koffie, thee en plassen</strong><br>Na binnenkomst liet een medewerker ons meteen zien waar we gratis koffie en thee konden halen. Helemaal gratis! Supertof, maar voor mij helaas niet zo nuttig, want ik moest al van de zenuwen elke vijf minuten naar het toilet.</p>
<p><strong>2. Ochtendhumeuren ontbreken</strong><br>Iedereen (althans alle medewerkers die ik heb gesproken) zijn echt superaardig! Misschien vind je het vreemd dat ik dit als verrassend zie, maar ik denk niet dat ik zo leuk zou kunnen doen als mijn werkdag elke dag om vijf uur zou beginnen... En dan heb ik het niet alleen over dj Giel Beelen zelf, maar ook over de nieuwsredactie, die continu in een deuk lag om de grappige nieuwsfeitjes die werden uitgezonden.<br><br><strong>3. Vluchten voor de uitzending is onmogelijk</strong><br>De radio is overal. De uitzending, bedoel ik. In de hoop even tot rust te komen en mezelf af te leiden, ging ik naar het toilet, om tot de schrikbarende ontdekking te komen dat er zelfs daar speakertjes hangen waarmee de uitzending te volgen is. Hoorde ik tijdens het plassen ineens dat 'Laura in de studio is om zo een liedje te spelen'. De luisteraars moesten eens weten...</p>
<p><strong>4. Lenigheid in de studio is een must</strong><br>Ik ben niet enorm lang, maar ik ben nou ook bepaald geen onderdeurtje. Toch moest ik voordat het gesprek met Giel van start ging, een strategisch plan opstellen om de kruk in de studio op te komen. Die is megahoog, namelijk! Er hangen zes camera's in de studio en ik hoop dat daarop niet te zien was hoe ik de eerste paar vragen steeds weer met één bil van die kruk afglijd.. </p>
<p><strong>5. De zon komt op</strong><br>Als je meewerkt aan het radioprogramma van Giel kun je tijdens je werkdag de zon zien opkomen, mede doordat er ontzettend veel ramen in de studio zitten. Ikzelf was misschien net te laat, maar volgens mij heeft Giel prachtig uitzicht tijdens z'n show. Logisch dat je ochtendhumeur erdoor verbleekt.</p>
<p><iframe frameborder="0" height="360" scrolling="no" src="//media-service.vara.nl/player.php?id=355756" width="850"></iframe></p>
<p><em>Benieuwd naar de zangkwaliteiten van <a href="https://7dagen.netlify.app/users/laura-schouten">Laura</a> (18)? Luister <a href="http://www.3fm.nl/video/all/show/81078">hier</a> naar haar nummer. Wil je meer blogs van Laura lezen? Laatst schreef ze ook al <a href="https://7dagen.netlify.app/blog/geen-tijd-om-te-lezen">Geen tijd om te lezen</a> en <a href="https://7dagen.netlify.app/blog/ieuw-iemand-naast-je-de-trein">Ieuw, iemand naast je in de trein</a>!</em></p>  
