---
id: e5caeaac4506418b94d2f69ccf1758a5
type: post
layout: post
title: "Homecoming: een prinsessenavond, maar dan anders"
permalink: /blog/homecoming-een-prinsessenavond-maar-dan-anders/
date: 2022-05-11T19:16:41.067Z
author: 7biA1WiYB
excerpt: "Gelakte nagels, smokey eyes, een mooie jurk en je beste vriendin. Dat zijn alle ingrediënten die je op een Amerikaanse highschool nodig hebt voor een onvergetelijke avond. Al deze ingrediënten had ik, mijn avond kon vast niet meer stuk. Ik was helemaal klaar voor homecoming: het chique, elegante schoolfeest waarop ook oud-leerlingen welkom zijn. Maar toen ik de gymzaal van mijn highschool binnenliep, was het toch even anders dan ik in gedachten had. Onvergetelijk was het zeker...  "
seo:
  description: "Homecoming: een prinsessenavond, maar dan anders"
  title: "Homecoming: een prinsessenavond, maar dan anders"
---
Gelakte nagels, smokey eyes, een mooie jurk en je beste vriendin. Dat zijn alle ingrediënten die je op een Amerikaanse highschool nodig hebt voor een onvergetelijke avond. Al deze ingrediënten had ik, mijn avond kon vast niet meer stuk. Ik was helemaal klaar voor homecoming: het chique, elegante schoolfeest waarop ook oud-leerlingen welkom zijn. Maar toen ik de gymzaal van mijn highschool binnenliep, was het toch even anders dan ik in gedachten had. Onvergetelijk was het zeker...  

    <p><em>Chinouk (18) heeft haar Nederlandse middelbare school verruild voor een Amerikaanse. Op Sevendays.nl <a href="https://original.sevendays.nl/users/chinouk-lindt">blogt ze over haar highschoolyear in Arizona</a>.</em></p>
<h3>In de rij voor school</h3>
<p>Helemaal opgemaakt en netjes aangekleed staan we daar dan. In de rij om naar binnen te mogen. Dit is een van de weinige keren dat je dit ziet: leerlingen die in een rij staan om zo snel mogelijk de school binnen te komen. Met mijn ticket in mijn hand tik ik wat ongeduldig met mijn hak op de grond. We staan hier nu al best lang en het kaartje was niet héél goedkoop.</p>
<p>Ik wil (weer) mijn mond opentrekken om te klagen over hoe lang de rij wel niet is, als er een meisje in een wel héél kort jurkje langsloopt. Echt wel héél kort. Snel werp ik een blik op mijn beste vriendin hier. Ja, ze heeft het ook gezien. We kijken elkaar aan met de welbekende '<em>Oh no, she didn't!</em>'-blik als er nog een meisje langsloopt met een jurkje dat echt nét over haar derrière komt.</p>
<h3>Oh-my-godjes</h3>
<p>Maar ach, daar zijn we dan, op homecoming. Het lijkt tot nu toe net als in de film: de muziek, de lichten, de (meeste) kleding, alles! En we kunnen niet wachten om de dansvloer op te gaan. Eerst worden we nog tegengehouden door een aantal medescholieren, want op zo'n feest moet je blijkbaar ook je sociale contacten onderhouden. '<em>OMG, your dress is amazing</em>!' Dankje, maar dat weet ik... Ik heb hem niet voor niets uitgekozen. '<em>Thanks girl, yours too!</em>'</p>
<p>Na nog wat knuffels en oh-my-godjes uitgewisseld te hebben, stappen we eindelijk de dansvloer op. Hoewel er een leuk liedje draait, gaat dansen nog niet zo makkelijk. We kijken elkaar aan en rennen naar de zijkant van de zaal om onze hakken op een grote hoop te gooien. Ja, iedereen doet dat hier. Dus wij ook.</p>
<h3>De échte Amerikaanse tieners</h3>
<p>We staan al een tijdje op blote voeten te dansen, als er opeens een koppeltje tegen ons aanbotst. Maar ze botsen niet zomaar tegen ons aan, nee, ze staan volop te zoenen! Op een Amerikaans schoolfeest! Eerst de meiden in de ultrakorte jurken en nu dit. Mmmm... Misschien is het toch niet zoals in de film...</p>
<p>Het lijkt wel alsof onze bubbel is kapotgeprikt, want opeens zien we allemaal meiden heel ongepast dansen. Of alsof we op de Dam staan op Koningsavond! Het lijkt wel of sommigen wel vier shotjes achterover hebben gegooid. Natuurlijk kan dat ook best zo zijn, maar toch.</p>
<h3>Schurende tieners</h3>
<p>Mijn beste vriendin en ik kijken elkaar een beetje raar en ongemakkelijk aan, want dit hadden we toch zeker niet verwacht. Daarna sluipen we van de dansvloer af, pakken we onze hakken en snellen we naar buiten. Daar ploffen we lachend op een bankje, want dit hadden we toch zeker niet verwacht. Dat beeld van dat rijtje zwoel schurende tieners zal ik nooit meer van mijn netvlies krijgen. Maar ach, deel van 'the American experience' toch?</p>
<p><em>Meer lezen over Chinouk in Amerika? Al haar eerdere blogs vind je <a href="https://original.sevendays.nl/users/chinouk-lindt">hier</a>.</em></p>  
