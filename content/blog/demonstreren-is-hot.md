---
id: 3ed76d2d9645492eb82dc3126ef44f0b
type: post
layout: post
title: "Demonstreren is HOT"
permalink: /blog/demonstreren-is-hot/
date: 2022-05-11T19:16:41.067Z
author: 7biA1WiYB
excerpt: "Het lijkt wel of er dit jaar meer demonstraties zijn dan ooit: van boze leerkrachten tot boze boeren en van pietenactivisten tot de klimaatspijbelaars... Demonstreren is dus echt wel hot, maar wat is het eigenlijk precies?
   "
seo:
  description: "Demonstreren is HOT"
  title: "Demonstreren is HOT"
---
Het lijkt wel of er dit jaar meer demonstraties zijn dan ooit: van boze leerkrachten tot boze boeren en van pietenactivisten tot de klimaatspijbelaars... Demonstreren is dus echt wel hot, maar wat is het eigenlijk precies?
   

    <p>Het Malieveld in Den Haag staat vaak vol met heel veel mensen, grote protestborden en hier en daar een trekker. En allemaal willen deze mensen wat: meer geld, minder regels, andere regels, dit niet, dat wel… </p>
<h3><strong>How to demonstreer</strong></h3>
<p>Iedereen in Nederland mag demonstreren. Dat doe je door tijdelijk een openbare ruimte te bezetten. Maar ben je aan het demonstreren als je op de stoep gaat staan met een bord ‘Mijn ouders moeten beter leren koken!!!!’? Nee. Er zijn wel een paar regels bij het demonstreren.</p>
<p>Met je broertje of zusje samen protesteren tegen de kookkunsten van jullie ouders maakt geen demonstratie, je boodschap moet namelijk politiek van aard zijn. Dingen waartegen je wél voor kunt demonstreren zijn bijvoorbeeld regels om het klimaat te beschermen, vrouwenrechten, zoals het recht op abortus of meer geld voor juffen en meesters in het onderwijs. Je kunt ook tégen politieke kwesties demonstreren. Een goed voorbeeld daarvan is het boerenprotest. De boeren waren het niet eens met de regels over stikstof, dus gingen ze protesteren. </p>
<h3><strong>Demonstratiegolf </strong></h3>
<p>In de belangrijkste wet van Nederland – de Grondwet – staat het recht om te demonstreren. Je mag je mening in het openbaar uiten, wat je mening ook is. Voor of juist tegen zwarte piet, voor meer of minder maatregelen. Vorig jaar is er maar liefst 1081 keer gedemonstreerd in Nederland! Ter vergelijking: in 2014 gebeurde dat maar zo’n 200 keer. Met alle demonstraties die we tot nu toe hebben gehad, kan ik me niet voorstellen dat deze stijging dit jaar gestopt is.</p>
<p>Nederland zit dus in een demonstratiegolf. Misschien heb jij ook wel meegedaan aan de scholierenstaking voor het klimaat! Duizenden jongeren kwamen samen in Den Haag om de politiek wakker te schudden: red het klimaat! Ik vind het echt cool dat jongeren zich over de hele wereld inzetten voor het klimaat. Want wat heb je aan een schooldiploma, wanneer er later niet eens een wereld is waarop we kunnen leven?!</p>
<h3><strong>Mening laten horen</strong></h3>
<p>Zelf heb ik eigenlijk nog nooit gedemonstreerd. Niet omdat ik de politiek niet interessant vind, maar omdat ik me nooit zo verdiept had in demonstraties. Eerst dacht ik dat demonstranten groepjes eigenwijze, om-aandacht-schreeuwende mensen waren, maar nu weet ik wel beter: deze mensen willen hun mening laten horen. Je kunt alles van die mening vinden, maar ik vind het wél heel goed dat iedereen in Nederland mag protesteren. Het hoort bij onze democratie. </p>
<p>Je kunt je mening geven door te stemmen bij verkiezingen, maar alleen als je achttien plus bent. Door te demonstreren kun je als minderjarige tóch je mening aan de politiek laten horen. Én demonstreren mag dus over alle politieke kwesties! Ik ben enthousiast, dus wie weet: als de demonstratiegolf zo doorgaat, trek ik misschien ook een keer naar het Malieveld. Ik denk dan met een klimaatprotestbord, maar wie weet wat voor demonstraties er in de toekomst nog gaan komen!</p>  
