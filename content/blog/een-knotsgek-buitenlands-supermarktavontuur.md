---
id: d439300907ef45c49343a064893abbd1
type: post
layout: post
title: "Een knotsgek buitenlands supermarktavontuur"
permalink: /blog/een-knotsgek-buitenlands-supermarktavontuur/
date: 2022-05-11T19:16:41.067Z
author: 7biA1WiYB
excerpt: "Het is weer bijna zomervakantie. Een van meest surrealistische vakantie-ervaringen vind ik altijd het bezoeken van een Franse hypermarché.  "
seo:
  description: "Een knotsgek buitenlands supermarktavontuur"
  title: "Een knotsgek buitenlands supermarktavontuur"
---
Het is weer bijna zomervakantie. Een van meest surrealistische vakantie-ervaringen vind ik altijd het bezoeken van een Franse hypermarché.  

    <p>Nadat de volautomatische schuifdeuren zich met een dramatische zucht hebben geopend, waan ik me in een andere dimensie waar een waar avontuur op me wacht.</p>
<h3>Mission impossible</h3>
<p>Vorig jaar was ik met mijn familie op vakantie in Frankrijk. We hadden plots enorme trek in Mexicaanse tortilla’s. Met z’n allen gingen we naar de dichtstbijzijnde supermarktgigant. Daar splitsten we ons direct op. Iedereen had als taak één product van het boodschappenlijstje te vinden. In een supermarkt waar je nog nooit bent geweest, die giga-groot is en waar alle bordjes in het Frans zijn, verdwaal je gegarandeerd en het is zoeken naar het juiste product haast <em>une mission impossible</em>. </p>
<h3>Baas geraspte kaas</h3>
<p>Ik was ‘Baas geraspte kaas’ en startte mijn zoektocht vooraan in de winkel. Daar vond ik dingen die in Nederlandse supermarkten helemaal niet worden verkocht zoals knutselspullen, boeken en zonnebrillen… Kaas vond ik niet. Ook niet nadat ik alle boeken had gecontroleerd op nuttige info over kaas. Tijd om de winkel verder te verkennen. Ik gaf mijn ogen de kost en vond nog meer interessante producten zoals een heel gangpad met verse nootjes, thee en muesli. Een grote bevroren kip in het vriesvak, een levensvoorraad aan yoghurt, nieuwe kleding, mooie huisdecoratie en tenslotte…. geraspte kaas! </p>
<h3>Dagvullend programma</h3>
<p>Het duurde uiteindelijk nog wel even voordat de kaas ook echt gekocht was. Ik moest namelijk eerst weer de rest van mijn gezin zien te vinden en hen eventueel nog helpen met hun zoektocht. Toen alle boodschappen compleet waren, baanden we ons een weg door de mensenmassa richting de kassa waar we in een megalange rij terecht kwamen. Daarmee waren we ook al gauw een half uur zoet. Zo’n supermarktavontuur is haast een dagvullend programma! </p>
<p>Het klinkt misschien gek, maar deze supermarkt-ochtenden waren voor mij wel een hoogtepunt van de vakantie. Dus mocht je deze zomer tijdens jouw vakantie voor zo’n mammoetwinkel staan. Ga naar binnen en start zelf een onvergetelijk supermarktavontuur! </p>  
