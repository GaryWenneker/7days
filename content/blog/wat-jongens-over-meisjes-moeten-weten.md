---
id: 41ee4c43f0624f32ac5988fed1e432da
type: post
layout: post
title: "Wat jongens over meisjes moeten weten"
permalink: /blog/wat-jongens-over-meisjes-moeten-weten/
date: 2022-05-11T19:16:41.067Z
author: 7biA1WiYB
excerpt: "Iedereen zegt wel dat meisjes rare wezens zijn, maar eigenlijk zijn jongens veel raarder. Als ze een paar dingetjes zouden begrijpen, zou dat de wereld voor ons (meisjes) echt een stuk makkelijker maken.   "
seo:
  description: "Wat jongens over meisjes moeten weten"
  title: "Wat jongens over meisjes moeten weten"
---
Iedereen zegt wel dat meisjes rare wezens zijn, maar eigenlijk zijn jongens veel raarder. Als ze een paar dingetjes zouden begrijpen, zou dat de wereld voor ons (meisjes) echt een stuk makkelijker maken.   

    <p><em>Lees ook: <a href="https://original.sevendays.nl/artikel/192814#.VOrfJELd7dn">de 7 dingen die meisjes over jongens moeten weten</a></em><br><br><strong>1. We willen wél cadeautjes</strong><br>Kijk, wij vrouwen zijn nou eenmaal ontzettend bescheiden. Opscheppen doen we vrijwel nooit en we zullen dan ook nooit van ons leven zelf vragen om een cadeautje. We zijn zelfs zo bescheiden, dat wij met een simpel 'nee' zullen antwoorden als je vraagt of we een cadeautje willen. Natuurlijk willen we wel een cadeautje, maar we zijn simpelweg te bescheiden om 'ja' te zeggen. Daarbij kun je het beter gewoon níet vragen, maar wel gewoon doen. Want met een cadeautje maak je ons altijd blij.</p>
<p><strong>2. AXE Bodyspray helpt je niet aan een vriendin</strong><br>Die reclames van AXE-deodorant en -bodyspray werken goed. Blijkbaar zo goed dat alle jongens het waanidee krijgen dat ze, als ze zich van top tot teen bespuiten met AXE, gevolgd zullen worden door een horde verliefde meisjes. Nou, ik moet jullie teleurstellen heren, want niets is misselijkmakender dan de geur van de jongenskleedkamer waarin twintig jongens zich staan te besproeien met die veel te aanwezige geurtjes.<br><br>Maar je moet ook weer niet naar zweet stinken. Dat is vies. <br><br><strong>3. Geef ons advies, maar wel passend bij onze mening </strong><br>Als we een probleem hebben en we komen naar je toe voor advies, moet je je gevleid en vereerd voelen dat wij jou onze problemen toevertrouwen. Respecteer dat dan ook door eerlijk advies te geven. Als het maar wel een advies is dat bij onze mening past. Bij voorkeur een oplossing die we al zelf hadden bedacht. Anders maak je het dus alleen maar erger. <br><br><strong>4. Nee = ja</strong><br>Aan een meisje zie je over het algemeen snel wanneer er iets aan de hand is. We zijn stil, kijken droevig voor ons uit en luisteren vooral naar break-up-songs van Taylor Swift. Toch hebben jongens dat op de één of andere manier nooit uit zichzelf door en dan gaan ze het vragen. Vragen! Hoe durven jullie?! Je ziet toch dat ik me ellendig voel?<br><br>'Is er iets?' Tuurlijk zeg ik dan 'nee'. Want er is toch niets? Ik voel me alleen kut en vervelend en mijn toets ging niet goed en ik vond het niet leuk dat jij die foto van dat andere meisje op Instagram had geliked en dat je niet eens door hebt hoeveel er wel niet met mij aan de hand is op dit moment moet ik dan alles voorkauwen je bent toch bijna een volwassen man joh jemig hee. <br><br><strong>5. Het is wél erg dat mijn vriendin en ik hetzelfde shirt dragen</strong><br>Schat. Dat is het dus wel. IK WIL GRAAG EEN INDIVIDU ZIJN JA? Maar ik blijf wel lekker met mijn hele vriendinnenclub bij dezelfde H&amp;M en Bershka shoppen, oké? </p>
<p><strong>6. Koppel 'die periode' nergens aan</strong><br>Luister goed jongens. Als we chagrijnig of pissig zijn, is het nooit, maar dan ook nooit toegestaan dat te koppelen aan onze maandelijkse vrouwentijd. NOOIT. Maar ik ga er toch lekker de hele tijd over klagen en zeggen hoeveel chocola ik wel niet moet eten om me ietsjepietsje beter te voelen. Dus. </p>
<p><strong>7. Behandel ons als geëmancipeerde prinsesjes</strong><br>Dat vrouwen niet meer alleen maar nuttig zijn om te koken en voor de kinderen te zorgen, is al jarenlang duidelijk. Toch lijkt het alsof de emancipatie tien stappen teruggaat zodra we op een date zijn. 'Ik betaal wel, een dame hoort niet te betalen' of 'Nee, ik hou de deur wel voor je open'. Waarom doen jullie dit, mannen? Denken jullie soms dat we niet voor onszelf kunnen zorgen? Wij zijn onafhankelijke vrouwen, ja?!<br>Maar ondanks dat willen we wel degelijk graag als prinsesjes behandeld worden. En reken maar dat jij alles gaat betalen en alle deuren voor me open mag houden. </p>
<p><em>Toen collega-blogger Ivo (17) dit stuk las, liet hij het er niet bij zitten. Briesend maakte hij een lijstje van <a href="https://original.sevendays.nl/artikel/192814#.VOrfJELd7dn">de 7 dingen die meisjes over jongens moeten weten</a>. 'Als je een jongen vraagt of je dik bent in die jurk, krijg je een oprecht en eerlijk antwoord. Zo zijn we: eerlijk en oprecht. Beticht ons niet van liegen als we nee zeggen, maar word ook niet boos als we ja zeggen.'</em></p>  
