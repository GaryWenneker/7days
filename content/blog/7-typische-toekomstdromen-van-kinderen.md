---
id: 4bee686a0c1b4b55b1acceba58efd799
type: post
layout: post
title: "7 typische toekomstdromen van kinderen"
permalink: /blog/7-typische-toekomstdromen-van-kinderen/
date: 2022-05-11T19:16:41.067Z
author: 7biA1WiYB
excerpt: "Kinderen spelen, springen en schreeuwen in het rond alsof er niets aan de hand is. Hoewel ze nog veel moeten leren en hun toekomstdromen niet altijd even realistisch zijn - zoals je kunt lezen in onderstaande lijst - durven ze in ieder geval wel flink te dromen. En daar kunnen wij ‘grote mensen' weer van leren!  "
seo:
  description: "7 typische toekomstdromen van kinderen"
  title: "7 typische toekomstdromen van kinderen"
---
Kinderen spelen, springen en schreeuwen in het rond alsof er niets aan de hand is. Hoewel ze nog veel moeten leren en hun toekomstdromen niet altijd even realistisch zijn - zoals je kunt lezen in onderstaande lijst - durven ze in ieder geval wel flink te dromen. En daar kunnen wij ‘grote mensen' weer van leren!  

    <p><strong>1. Later word ik profvoetballer!</strong><br>Ik had vroeger niets met voetbal, maar de meeste jongens uit mijn klas konden nergens anders aan denken. Dit resulteerde in een afscheidsbundel van groep 8 met twaalf keer hetzelfde antwoord op de vraag: ‘Wat wil je later worden?’ Ze zijn het alleen geen van allen geworden, mocht je je dat nog afvragen.</p>
<p><strong>2. Auto met open dak</strong><br>Wat vonden we dat vroeger bijzonder! ‘Als ik achttien word, koop ik meteen zo’n auto!’, zei ik stoer. Dat staat bij míjn stukje in de afscheidsbundel. Helaas: ik ben al negentien, heb nog géén rijbewijs en voor die auto moet ik nog héél lang sparen.</p>
<p><strong>3. Later word ik juf!</strong><br>Dit was ook populair in de afscheidsbundel. Zelf lessen geven, vragen beantwoorden en traktaties krijgen: een droombaan! Maar ja, de toekomstige juffen werden ouder en wijzer. Schreeuwende kinderen voor je neus en een werkdruk om van te gaan staken? Ze hebben toch maar iets anders gekozen.</p>
<p><strong>4. De nieuwe Enzo Knol</strong><br>Ik durf mijn hand ervoor in het vuur te steken dat ontzettend veel kinderen de nieuwe Enzo Knol willen worden. Ze beginnen een eigen YouTube-kanaal vol klunzerige slecht bewerkte vlogs die ook nog eens verticaal gefilmd zijn. Maar ik geef toe: als ik nu elf was, had ik ongetwijfeld ook een kansje gewaagd.</p>
<p><strong>5. Pretparkentester</strong><br>Elk kind houdt van pretparken. En bij de kinderen die extra veel van de pretparken houden, staat dit beroep vast bovenaan hun lijstje. Gratis naar alle pretparken en voordringen in de rij om alles te mogen testen en beoordelen. Maar wacht: Is het überhaupt een beroep?</p>
<p><strong>6. De nieuwe James Bond</strong><br>Er zijn veel kinderen die acteur of actrice willen worden, ook al is de kans om door te breken oh zo klein. Toch was ik ook zo’n jochie dat acteur wilde worden. Ik werd de nieuwe James Bond, dat wist ik gewoon zeker. Helaas. Bij een auditie voor een Carry Slee-film werd ik weggestuurd en James Bond heb ik alleen bij mijn lokale toneelvereniging mogen spelen.</p>
<p><strong>7. Zwembad in de tuin</strong><br>Ik had het hier altijd over. Mijn leven later zou compleet worden door dat zwembad in de tuin zou mij gelukkig maken, voor altijd. Ik geloofde er hevig in. Nu weet ik het niet meer zo zeker. Al dat gedoe met pompen en chloortabletten. En wat kost het wel niet om zoiets in te graven? Eerst mijn studieschuld eens afbetalen…</p>
<p><em>Hoewel niet elke toekomstdroom even realistisch is, kunnen we wel wat van kinderen leren. Durf te dromen en zie de toekomst positief in. Want wil je echt graag profvoetballer, James Bond of Enzo Knol worden? Waag een gokje. Nee heb je, Ja kun je krijgen.</em></p>  
