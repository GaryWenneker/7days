---
id: 6a0d82cace4845e38420bf63898e50c5
type: post
layout: post
title: "7 onbegrijpelijke acties"
permalink: /blog/7-onbegrijpelijke-acties/
date: 2022-05-11T19:16:41.067Z
author: LauraSchouten
auteur: Laura Schouten
avatar: /sites/default/files/styles/node_author/public/Laura_2.jpg?itok=zKAeO7Ge
rubrieken:
  - blogpost
excerpt: "Ik ben raar. Altijd al geweest. Zie mij maar als een soort buitenbeentje. En precies om deze reden sta ik regelmatig met een frons op m'n voorhoofd te bekijken wat andere mensen soms doen. Ik begrijp sommige acties van anderen gewoon niet. - Door Laura Schouten  "
seo:
  description: "7 onbegrijpelijke acties"
  title: "7 onbegrijpelijke acties"
---
Ik ben raar. Altijd al geweest. Zie mij maar als een soort buitenbeentje. En precies om deze reden sta ik regelmatig met een frons op m'n voorhoofd te bekijken wat andere mensen soms doen. Ik begrijp sommige acties van anderen gewoon niet. - Door Laura Schouten  

    <p><strong>1. Onder de zonnebank gaan, vóór je op vakantie naar de zon gaat</strong><br>Laten we maar gelijk met de belangrijkste beginnen. Dit is iets wat ik al jaren niet kan begrijpen. Je gaat onder de zonnebank, om vervolgens op vakantie naar de zon te gaan. Dus je wil bruin worden en daarna naar een zonnig land om, eh, bruin te worden?<br><br><strong>2. Langzamer gaan rijden nadat je geflitst bent</strong><br>Iets wat je vast wel eens hebt gezien op de weg. Auto's rijden te hard, ze worden geflitst en vervolgens gaan ze ineens remmen. Beetje aan de late kant, vind je niet? Je gaat toch ook niet willens en wetens door rood rijden en gelijk daarna stilstaan midden op het kruispunt?<br><br><strong>3. 'Sorry dat ik het zeg, maar...'-uitspraken</strong><br>Of beter gezegd, mensen die graag van deze uitspraken gebruik maken. Ik begrijp niet dat 'sorry dat ik het zeg' als een soort vrijkaart gebruikt wordt om naderhand álles te zeggen wat je maar wil. Onder deze categorie vallen ook de mensen die dingen zeggen als 'ik wil niet racistisch overkomen, maar [behoorlijk racistisch overkomende uitspraak]'. <br><br><strong>4. 'Ik ben op dieet, dus neem jouw saus wel'</strong><br>We hebben het allemaal wel eens gehad. Je staat samen met vrienden in de snackbar wat te bestellen en dan is er altijd een persoon die 'echt geen saus hoeft hoor, nee zeg, dat is toch ongezond, hè bah en duur ook nog eens, nou ja'. Nu vind ik het helemaal geen probleem als je geen saus bestelt, maar ga dan niet al jouw zielige, sausloze frietjes in mijn mayo zitten dopen.</p>
<p><br><strong>5. Nakijk-geklaag</strong><br>Dat 99% van de leraren altijd maar klaagt over hoeveel werk ze moeten nakijken. Heb je niet op de lerarenopleiding geleerd dat dat een van de taken is die je, als leraar zijnde, toch echt zal moeten vervullen? </p>
<p><br><strong>6. Weinig boodschappen, weinig wachten</strong><br>Hoe komt het dat mensen met minder boodschappen altijd het gevoel hebben dat ze voor mogen? Je hoeveelheid boodschappen heeft volgens mij totaal niks te maken met de vraag of je haast hebt of niet. Of is het 'hoe minder boodschappen, hoe minder tijd'?<br><br><strong>7. En dan nog dit</strong><br>Tot slot: mensen die lijsten gaan maken van dingen die ze niet begrijpen. Klinkt tamelijk dom. Heb je niks beters te doen of zo?</p>  
