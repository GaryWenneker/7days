---
id: a869fc27304a493fb6db5ebe86f0148f
type: post
layout: post
title: "Denk eens terug aan die druktoetsen"
permalink: /blog/denk-eens-terug-aan-die-druktoetsen/
date: 2022-05-11T19:16:41.067Z
author: 7biA1WiYB
excerpt: "De tijd van de klaptelefoons lijkt compleet vergeten en we stevenen met volle vaart op een toekomst met nog meer technologie af. Sta je er weleens bij stil dat je in het touchscreentijdperk leeft? Die verdient een kleine ode.  "
seo:
  description: "Denk eens terug aan die druktoetsen"
  title: "Denk eens terug aan die druktoetsen"
---
De tijd van de klaptelefoons lijkt compleet vergeten en we stevenen met volle vaart op een toekomst met nog meer technologie af. Sta je er weleens bij stil dat je in het touchscreentijdperk leeft? Die verdient een kleine ode.  

    <p>Weet je nog, die Nokia's van vroeger? Waar je alleen op kon sms’en als je drie toetsen per letter intypte, waar het tikken van een spatie eindeloos duurde? Een leven geleden lijkt dat. </p>
<p>Ondertussen swipen we lekker weg en zijn onze vingers zelfs beveiligingscodes geworden. Als, bij hoge uitzondering, iemand nog geen geavanceerd mobieltje heeft, ligt er thuis vast een tablet op hem te wachten. Zelfs het koffiezetapparaat is tegenwoordig knoploos bedienbaar. </p>
<p><strong>Gewenningsverschijnselen</strong><br>De wereld draait nu zo snel dat we niet meer stilstaan bij vooruitgang. Die Nokia’s zijn we allang vergeten. We hollen, vliegen en gaan soms zelfs zo hard dat de technologie ons niet bij kan houden. We wennen niet alleen aan innovatie, aan drie nieuwe iPhone-edities per jaar, we verwáchten het ook.</p>
<p>Touchscreencomputers, bijvoorbeeld. Ze zijn er al, maar nog lang niet iedereen heeft er eentje thuis staan. Het is nu nog net zo exclusief als een kleuren-tv in de jaren ’70. Maar als onze telefoons touchscreens hebben, zouden onze computers dat ook moeten hebben, toch?</p>
<p>Mijn vader zat laatst al tegen het scherm van mijn laptop te tikken. Hij had net een nieuwe iPhone, dus opeens moest alles binnen een duimdruk gebeurd zijn. Het bestaan van een muis leek hij compleet te zijn vergeten, de ergernis was van zijn gezicht af te lezen. Mijn computer deed het niet, was zijn conclusie. </p>
<p><strong>Dan lachen we erom</strong><br>We willen vooruitgang, dus komt er vooruitgang. En wat komt hierna? Projecteerbare toetsenborden, hologrammen, gedachtentypen? De iPhone zal ongetwijfeld vergaan als een luttele herinnering aan een prehistorisch bestaan. Die ongemakkelijke tussenfase tussen drukknoppen en, nou ja, de toekomst. Het is een tussentijdperk, dat touchscreentijdperk.</p>
<p>Ik hoop dat mijn kinderen me later uit mogen leggen hoe ik een 3D-telefoon moet opnemen. Dan laat ik ze met liefde de mijn dan fossiele Samsung Galaxy-tablet zien en roep ik: 'In míjn tijd…'</p>
<p><i>Meer lezen van <a href="https://original.sevendays.nl/users/rosemarie-van-der-tol" target="_blank">Rosemarie </a>(18)? Laatst schreef ze ook al <a href="https://original.sevendays.nl/blog/de-7-bruggerdilemmas-die-iedereen-heeft-meegemaakt" target="_blank">De zeven bruggerdilemma's die iedereen heeft meegemaakt</a> en <a href="https://original.sevendays.nl/blog/het-zijn-maar-examens" target="_blank">Het zijn maar examens</a>. </i></p>  
