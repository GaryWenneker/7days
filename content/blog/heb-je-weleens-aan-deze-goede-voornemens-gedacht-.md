---
id: ec8a2628c6a2441790bc1b17631f12fd
type: post
layout: post
title: "Heb je weleens aan deze goede voornemens gedacht? "
permalink: /blog/heb-je-weleens-aan-deze-goede-voornemens-gedacht-/
date: 2022-05-11T19:16:41.067Z
author: 7biA1WiYB
excerpt: "Veel mensen beginnen er op 1 januari weer aan: goede voornemens. Beter omgaan met geld, meer sporten, gezonder leven. Het klinkt zo simpel, maar volhouden is moeilijker dan gedacht. Omdat de kans groot is dat jouw voornemens inmiddels alweer gesneuveld zijn ging ik op zoek naar voornemens die wél vol te houden zijn.  "
seo:
  description: "Heb je weleens aan deze goede voornemens gedacht? "
  title: "Heb je weleens aan deze goede voornemens gedacht? "
---
Veel mensen beginnen er op 1 januari weer aan: goede voornemens. Beter omgaan met geld, meer sporten, gezonder leven. Het klinkt zo simpel, maar volhouden is moeilijker dan gedacht. Omdat de kans groot is dat jouw voornemens inmiddels alweer gesneuveld zijn ging ik op zoek naar voornemens die wél vol te houden zijn.  

    <h3>1. Zeg 'nee' als je iets niet wilt</h3>
<p>Ikzelf heb vaak de neiging om meteen tegen alles ‘ja’ te zeggen zodat ik niemand kwets. Maar uiteindelijk gaat het er ook om of ik het wel leuk vind. Ratel bij het afslaan van een aanbod niet te veel om het onderwerp heen. Hou het simpel. Dat bespaart je veel leugens en smoezen. Daarnaast lijkt het me fijn om af en toe een aanbod af te slaan waardoor ik wat tijd voor mezelf heb. Dat heb ik soms echt even nodig: rust en tijd voor mij alleen. Zodat ik kan opladen en weer energie heb voor leuke dingen!</p>
<h3>2. Werk aan woedebeheersing</h3>
<p>En dan bedoel ik niet ‘tot tien tellen,’ want ik denk niet dat dat in de hele geschiedenis van de mensheid ooit bij iemand gewerkt. Probeer tijdens een ruzie reëel en kalm te blijven, laat jezelf niet overnemen door de woede. Haal geen oude koeien uit de sloot, want daar maak je het niet beter mee. En ga desnoods een blokje om als je tóch de neiging krijgt een kopje naar die persoon z’n hoofd te smijten. De reden is voor mij heel simpel: minder ruzie in 2019!</p>
<h3>3. Oordeel minder</h3>
<p>Het is namelijk zo: als je zelf stopt met oordelen over mensen, dan is de kans groot dat jij ook met rust gelaten wordt. Bovendien heb ik gemerkt dat het gemoedsrust brengt als ik minder oordeel hebt. Ik probeer dit dus minder te doen. Je helpt er niet alleen anderen mee, maar eigenlijk vooral jezelf. Door afstand te nemen van het oordelen sta je meer open in het leven en krijg je meer vrijheid. Daarnaast brengt het ook rust met zich mee om niet altijd een oordeel te hebben.</p>
<h3>4. Zeg vaker 'ja' en zoek het avontuur op</h3>
<p>Mm, een beetje tegenstrijdig met die vorige, vind je niet? Toch kan het tot verrassende ervaringen leidden. Zo twijfelde ik over een reis met school naar Namibië, maar sinds ik er ‘ja’ op heb gezegd verheug ik me enorm op alle avonturen die me te wachten staan. Door vaker ‘ja’ te zeggen kun je dus op toffe plekken belanden of hele leuke mensen ontmoeten. Ik vind niet dat ik een saai leven heb, maar denk - en hoop - dat dat mijn leven hierdoor soms net wat spannender wordt. En of het nou goed gaat of helemaal mis, het levert in ieder geval leuke verhalen en herinneringen op.</p>
<p>Mijn voornemens voor dit jaar? Meer 7-minute workouts doen? Altijd m’n kamer opgeruimd houden? Tja.. persoonlijk vind ik voornemens zelf een beetje onzin. We beginnen aan een fonkelnieuw jaar en we verwachten dat alles perfect zal gaan. Maar na een tijdje geef je de voornemens op en gaan we weer verder met ons normale leven. En dat vind ik eigenlijk dikke prima. Je kamer hoeft niet altijd perfect opgeruimd te zijn en af en toe ongezond eten is heus geen ramp. Houd het bij de wat simpelere voornemens die ik net beschreven heb: je hebt er meer aan en dan wanneer je van jezelf iedere dag naar de sportschool moet.</p>  
