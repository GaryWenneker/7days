---
id: f35bae0b168542648a16c9233463398d
type: post
layout: post
title: "Waarom dingen ook leuk zijn als je er niet goed in bent"
permalink: /blog/waarom-dingen-ook-leuk-zijn-als-je-er-niet-goed-in-bent/
date: 2022-05-11T19:16:41.067Z
author: 7biA1WiYB
excerpt: "Als er een docent langs mijn tafeltje loopt, sla ik altijd snel mijn schrift dicht. Waarom? Omdat de gemiddelde leraar niet bijzonder blij wordt van het slagveld aan stokpoppetjes, hybride dieren en willekeurige vormen dat ze zullen aantreffen.  "
seo:
  description: "Waarom dingen ook leuk zijn als je er niet goed in bent"
  title: "Waarom dingen ook leuk zijn als je er niet goed in bent"
---
Als er een docent langs mijn tafeltje loopt, sla ik altijd snel mijn schrift dicht. Waarom? Omdat de gemiddelde leraar niet bijzonder blij wordt van het slagveld aan stokpoppetjes, hybride dieren en willekeurige vormen dat ze zullen aantreffen.  

    <p>Waar de meeste leerlingen tijdens de les doods voor zich uit staren, aantekeningen maken of naar de luisteren naar wat een docent vertelt, doe ik iets waar ik extreem slecht in ben, maar wat ik wél heel leuk vind: ik schets samen met mijn vaste tekenmaatje, Jackie, de raarste figuren. Waarom zou je goed in iets moeten zijn om het leuk te vinden?</p>
<h3>Tekenwedstrijdjes</h3>
<p>Meestal doen we wedstrijden waarbij we samen een onderwerp bedenken en proberen daar vervolgens onze mooiste en creatiefste versie van te maken. Zo creëren we de raarste figuren in ons schrift. Hoe vaak het al niet is voorgekomen dat we door de docent werden berispt, omdat we de slappe lach kregen om onze gekke tekeningetjes.</p>
<p>Ook zonder Jackie teken ik op school heel wat af.<b> </b>Mijn Nederlands docente herkende haar zelfgemaakte syllabus zelfs niet meer door mijn abstracte kunst op de voorkant, en ook mijn aardrijkskundeschrift moest eraan geloven, zoals je hieronder kan zien.</p>
<p><div class="media media-element-container media-teaser media-float-left"><div id="file-536564" class="file file-image file-image-jpeg">

        
  
  <div class="content">
    <a href="/files/img20190315115637-mediumjpg"><img alt="schrift, tekenen" height="220" width="152" style="width: 350px; height: 506px; float: left;" class="media-element file-teaser" data-delta="1" src="https://7dagen.netlify.app/sites/default/files/styles/medium/public/IMG_20190315_115637%20%28Medium%29.jpg?itok=HNDfKr3j"></a>  </div>

  
</div>
</div>
<h3>Gebrek aan talent</h3>
<p>Zoals je kunt lezen, vind ik tekenen GEWELDIG. Zelfs het saaiste geschiedenisblokuur wordt met tekenen leuk. Maar eerlijk is eerlijk: ik ben er eigenlijk best slecht in. Toen ik nog het vak ‘kunst’ had, waren mijn cijfers maar matig. En ook de tekenwedstrijden met Jackie, waarbij we samen een winnaar kiezen, verlies ik steevast (hoewel zij me vaak uit medelijden laat winnen). Het is niet dat ik er mijn best niet voor heb gedaan. Ik heb simpelweg geen tekentalent. Hoewel ik thuis door tijdgebrek eigenlijk nooit teken, is het meer dan tijdverdrijf voor tijdens de lessen.</p>
<h3>Meer dan oké </h3>
<p>Dit toont aan dat aanleg zeker geen voorwaarde is om iets leuk te vinden. En daarom wil ik tegen iedereen zeggen: doe wat je leuk vindt, ook al heb je er geen speciaal talent voor. Als je motivatie nodig hebt, vergelijk jezelf dan niet met anderen, maar kijk naar je eigen ontwikkelingen. Elke keer dat ik mijn schriften opensla en mijn creatieve uitspattingen zie, ga ik vrolijker de les in, puur omdat het leuk is om mijn eigen ideeën terug te zien.</p>
<p>Dit geldt natuurlijk ook als jij houdt van tuinieren, surfen of beeldhouwen. Trek je niks aan van hoe goed je omgeving is of hoe groot de kans is dat je er prijzen mee wint (vrijwel 0 in mijn geval), maar doe het omdat JIJ het leuk vindt. We zijn nou eenmaal niet allemaal Picasso’s en dat is meer dan oké!</p>  
