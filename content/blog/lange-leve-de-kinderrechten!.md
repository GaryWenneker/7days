---
id: 48e2f51375a74c6b9324ca53842488fa
type: post
layout: post
title: "Lange leve de kinderrechten!"
permalink: /blog/lange-leve-de-kinderrechten!/
date: 2022-05-11T19:16:41.067Z
author: 7biA1WiYB
excerpt: "Als je denkt aan rechten, denk je vast aan strenge regels die zijn gemaakt door en voor volwassen. Veel rechten zijn dat ook, maar wist je dat er ook een speciaal kinderrechtenverdrag is?  "
seo:
  description: "Lange leve de kinderrechten!"
  title: "Lange leve de kinderrechten!"
---
Als je denkt aan rechten, denk je vast aan strenge regels die zijn gemaakt door en voor volwassen. Veel rechten zijn dat ook, maar wist je dat er ook een speciaal kinderrechtenverdrag is?  

    <p>Op 20 november 1989 spraken de Verenigde Naties, met toen nog 51 landen, het Internationaal Verdrag Inzake de Rechten van het Kind af. Of korter gezegd: het Kinderrechtenverdrag. Hier staan 54 artikelen in, allemaal over de rechten van kinderen en jongeren tot 18 jaar. Inmiddels hebben bijna alle landen van de wereld het verdrag ondertekend.</p>
<h3>Voorbeelden van kinderrechten</h3>
<p>In het verdrag staan de definitie van een kind (iedereen onder de 18 jaar), 40 kinderrechten en tot slot nog regels over toezicht en rapportage, zodat landen een stok achter de deur hebben om de kinderrechten écht te verwezenlijken. Alle kinderrechten vind je <a href="hier" target="_blank">hier</a> terug. Omdat het er nog al wat zijn, heb ik mijn favorieten op een rijtje gezet.</p>
<p><strong>Artikel 6: Recht op leven en ontwikkeling</strong><br>Elk kind mag leven en moet opgroeien in een veilige omgeving, zodat kinderen zich goed kunnen ontwikkelen. Het is aan de overheid om ervoor te zorgen dat kinderen kunnen leven in een omgeving zonder oorlog of armoede, met genoeg eten en drinken en beschermd worden tegen mishandeling.<br>Ik vind dit een super goed kinderrecht, omdat de ontwikkeling van een kind de basis voor het hele leven is. Elk kind zou moeten kunnen spelen, leren en ontdekken, zonder dat het zich zorgen hoeft te maken over oorlog, voedsel of geld. Gelukkig is dit kinderrecht bij mij altijd vanzelfsprekend geweest, maar voor kinderen die dat niet hebben, moet het recht beschermd worden.</p>
<p><strong>Artikel 12: De mening van het kind</strong></p>
<p>Ieder kind heeft het recht zijn mening te geven over zaken die hem of haar aangaan. En die mening moet ook serieus genomen worden. Kinderen mogen meepraten, meedenken en meedoen: thuis, op school, in de wijk, maar ook in juridische procedures die hen aangaan.<br>Dit vind ik een van de belangrijkste kinderrechten, want het laat zien dat er naar kinderen geluisterd moet worden. Volwassenen denken het vaak beter te weten dan kinderen zelf, terwijl dat soms helemaal niet zo is. Denk maar aan scheidingen: kinderen kunnen het best aangeven bij welke ouder ze zich prettiger voelen.<b><i> </i></b>Het is dus belangrijk dat rechters ook naar kinderen luisteren.</p>
<p><strong>Artikel 16: Recht op privacy</strong><br>Niet alleen volwassenen hebben recht op privacy, kinderen ook! Het recht op privacy voor kinderen vind ik ook erg belangrijk. Thuis betekent dit bijvoorbeeld dat jouw ouders niet zomaar jouw post of dagboek mogen lezen. Ook door op de deur te kloppen voor ze je kamer binnenkomen, respecteren ze jouw privacy. Wat daar ook bij hoort is dat er niet zomaar beelden en informatie (bijvoorbeeld je schoolcijfers of je medische dossier) van een kind mogen worden verspreid. Er moet eerst toestemming worden gevraagd aan het kind en de ouders, want eens online betekent voor altijd online. Een foto die eerst heel leuk is, kan later misschien op een vervelende manier tegen je worden gebruikt. Het is belangrijk dat ouders en kinderen goed nadenken over wat ze delen en vooral wat niet. Je kunt je bijvoorbeeld afvragen of je iets over vijf jaar nog steeds online zou willen hebben. Zo ja? Deel het! Liever niet? Denk er dan nog goed over na voor je het deelt. </p>
<p>Aandacht voor kinderrechten</p>
<p>Leuk al die kinderrechten, alleen hoe zorgen we er voor dat mensen zich er écht aan houden? In Nederland hebben we daar in 2015 de Kinderombudsman voor ingesteld. Dit is een organisatie die jou helpt als je vindt dat een organisatie, bijvoorbeeld de gemeente, jeugdzorg of de politie, niet goed om is gegaan met jouw kinderrechten. De Kinderombudsman komt ook in actie wanneer ze zelf zien dat er in Nederland iets misgaat op het gebied van kinderrechten. Ze geven bijvoorbeeld advies aan de politiek en laten zien hoe wetten en regels gebruik kunnen worden om kinderen te beschermen. In Nederland lijkt dat misschien wat overdreven, want enorme misstanden zijn er niet zoveel. Toch vind ik het belangrijk dat er een instanties is die let op kinderrechten. Het laat maar weer zien hoe belangrijk kinderrechten zijn, en dat je er niet mee moet sollen<b><i>.</i></b></p>
<p>Naast de Kinderombudsman komt Tim Hofman in het YouTube programma #BOOS soms ook op voor kinderrechten. Dit is een speciale aflevering waarin hij opkomt voor kinderrechten, samen met de 9-jarige Nemr. Samen met ruim 450 andere kinderen werd hij bijna het land uitgezet. Weggestuurd naar een land waar hij nog nooit was geweest. Dit gaat in tegen het artikel over minderjare vluchtelingen, artikel 22. Mede dankzij Tim, mogen Nemr en zijn lotgenoten in Nederland blijven. Alleen maar goed, als je het mij vraagt, want kinderen als zij, kun je niet wegsturen uit hun thuis.</p>
<p><div class="media media-element-container media-default"><div id="file-539215" class="file file-video file-video-youtube">

        <h2 class="element-invisible"><a href="/files/boos-docu-terug-naar-je-eige-land">#BOOS DOCU: TERUG NAAR JE EIGE LAND</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="#BOOS DOCU: TERUG NAAR JE EIGE LAND" src="https://www.youtube.com/embed/v1tjz6l7TGQ?wmode=opaque&controls=" name="#BOOS DOCU: TERUG NAAR JE EIGE LAND" frameborder="0" allowfullscreen="">Video van #BOOS DOCU: TERUG NAAR JE EIGE LAND</iframe>
</div>
  </div>

  
</div>
</div>
<p>Ook heeft UNICEF in 2019, ter ere van het 30-jarige bestaan van het Kinderrechtenverdrag, het eerste kinderrechtenfestival georganiseerd. Er waren allemaal workshops en events rondom het thema ‘(y)our rights’. De boodschap voor jongeren was ‘Laat van je horen!’ en de boodschap voor volwassenen was ‘Luister naar kinderen!’ Een super leuke en leerzame middag, waar ik ook bij was. Hieronder kun je de aftermovie van het festival zien (met mijn <em>moments of fame </em>op 0.01 en op 1.04).</p>
<p><div class="media media-element-container media-default"><div id="file-539214" class="file file-video file-video-youtube">

        <h2 class="element-invisible"><a href="/files/de-aftermovie-van-het-your-rights-festival-20-nov-2019">De Aftermovie van het (Y)our Rights Festival, 20 nov 2019</a></h2>
    
  
  <div class="content">
    <div class="media-youtube-video media-element file-default media-youtube-2">
  <iframe class="media-youtube-player" width="640" height="390" title="De Aftermovie van het (Y)our Rights Festival, 20 nov 2019" src="https://www.youtube.com/embed/RxDeeIxFAY0?wmode=opaque&controls=" name="De Aftermovie van het (Y)our Rights Festival, 20 nov 2019" frameborder="0" allowfullscreen="">Video van De Aftermovie van het (Y)our Rights Festival, 20 nov 2019</iframe>
</div>
  </div>

  
</div>
</div>
<h3>Vier je kinderrechten!</h3>
<p>In Nederland is er flink wat aandacht voor kinderrechten en volgens mij gaat het best goed met luisteren naar kinderen en jongeren. Toch vind ik het praten over en het vieren van kinderrechten belangrijk, ze zijn niet vanzelfsprekend! Zo’n anderhalve eeuw geleden was kinderarbeid nog heel normaal. En wat dacht je van landen waar nog steeds niet alle kinderen naar school kunnen? Dus vier vooral je kinderrechten en zeg het voort, want ze zijn speciaal voor jou gemaakt!</p>  
