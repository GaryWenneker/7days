---
id: 5eee749b6e6e489f92417aeea720a3d1
type: post
layout: post
title: "De zoveelste bankhangzomer"
permalink: /blog/de-zoveelste-bankhangzomer/
date: 2022-05-11T19:16:41.067Z
author: 7biA1WiYB
excerpt: "Het hele jaar kijk ik, net als vele anderen, reikhalzend uit naar de zomer. Tussen alle deadlines en drukte door blijft er tijdens schooldagen alleen tijd over om te dromen over alle dingen die je wilt doen – en bij dromen blijft het. Tot de zomer.  "
seo:
  description: "De zoveelste bankhangzomer"
  title: "De zoveelste bankhangzomer"
---
Het hele jaar kijk ik, net als vele anderen, reikhalzend uit naar de zomer. Tussen alle deadlines en drukte door blijft er tijdens schooldagen alleen tijd over om te dromen over alle dingen die je wilt doen – en bij dromen blijft het. Tot de zomer.  

    <p>Die is namelijk alweer bijna voorbij en ik heb nog niets leuks gedaan. Tijd voor een evaluatie. </p>
<p>Natuurlijk, ik ben lekker op vakantie geweest en heb gezellige avonden met vrienden achter de rug. Dus ik mag eigenlijk niet klagen. Het is een zomer zoals alle andere. Eentje waarin ik niet voor elkaar krijg wat ik echt wil doen.</p>
<h3>Het is zover</h3>
<p>Ik heb hele lijstjes aan de muur gespijkerd. Ik wil kanoën door de grachten, een zonsopgang zien, piano leren spelen en éindelijk van de hoge duikplank in het zwembad. Ik wil een boek schrijven, musea afgaan en al onze oude fotoboeken uitzoeken.</p>
<h3>Energie verkwisten</h3>
<p>En dan: is het eindelijk zomer en staan al mijn dromen geparkeerd in de toekomst terwijl ik in de tuin of op de bank hang. Mijn telefoon draait overuren met geestdodende spelletjes en ik heb al mijn series opnieuw bekeken. Aan het eind van de dag ben ik moe van het nietsdoen, waar ik dan weer het hele schooljaar van moet bijkomen.</p>
<h3>Eeuwige spijt</h3>
<p>Terwijl ik voor al die dingen nu juist wel tijd heb! Ik heb nog twee weken vakantie en vanaf vandaag ga ik elke dag een uur piano spelen. Ik hoef de nieuwe Mozart niet te worden, maar van uitstel komt afstel. Ik ben te lui en te bang om eraan te beginnen, dus doe ik het maar nooit. En er is geen beter moment dan de zomer om je hobby te verwezenlijken!</p>
<p>Ik wil terugkijken op een zomer waarin ik iets bereikt heb. Persoonlijk gegroeid ben of in ieder geval iets van mijn bucketlist heb kunnen afstrepen. Ik denk dat iedereen wel een lijstje heeft met dromen waar ze nooit aan toekomen. Of je nu nog drie dagen of een week vakantie hebt – nú is de tijd om eraan te beginnen.</p>
<p><em>Blogger </em><a href="https://7dagen.netlify.app/user/40"><em>Rosemarie (18)</em></a><em> heeft inmiddels de middelbare school verruild voor de universiteit. Voor 7Days doet ze elke twee weken verslag van de feiten en mythen van het studentenleven. Ze </em><em>is een semi-professionele high fiver, High School-veteraan en dol op waterijsjes en tweedehandswinkels. Momenteel is ze vooral druk met haar studie Taalwetenschap en haar aandoenlijke maar zeer onwillige kat. </em><a href="https://7dagen.netlify.app/users/rosemarie-van-der-tol"><em>Lees meer blogs</em></a><em> van haar, zoals </em><a href="https://7dagen.netlify.app/node/10259"><em>Een soort van volwassen</em></a><em> en </em><a href="https://7dagen.netlify.app/node/10059"><em>De eeuwige armoedzaaier</em></a><em>.</em></p>  
