---
id: d86f7700a7404efca596c832ac92eef5
type: post
layout: post
title: "Deze 7 fietsers kom je al-tijd tegen "
permalink: /blog/deze-7-fietsers-kom-je-al-tijd-tegen-/
date: 2022-05-11T19:16:41.067Z
author: 7biA1WiYB
excerpt: "Nederland is nou eenmaal een fietsland. Stations en steden staan overvol met fietsen en er komen er alleen nog maar meer bij. En zoveel fietsen, zoveel fietsers, maar deze 7 herkenbare, bijzondere figuren kom je al-tijd tegen:   "
seo:
  description: "Deze 7 fietsers kom je al-tijd tegen "
  title: "Deze 7 fietsers kom je al-tijd tegen "
---
Nederland is nou eenmaal een fietsland. Stations en steden staan overvol met fietsen en er komen er alleen nog maar meer bij. En zoveel fietsen, zoveel fietsers, maar deze 7 herkenbare, bijzondere figuren kom je al-tijd tegen:   

    <p><strong>1. De spatbordklever</strong><br>Je voelt zijn adem in je rug en af en toe stoot zijn voorwiel tegen jouw achterwiel. Als je versnelt, versnelt hij ook. Als je vertraagt, vertraagt hij ook. Je gaat iets meer naar rechts zodat hij jou kan inhalen, maar hij blijft standvastig precies achter je fietsen. <br><br><strong>2. De braverik</strong><br>De braverik kijkt schichtig om zich heen op zoek naar gevaar. Als hij het gevaar te dichtbij ziet komen, stapt hij van zijn fiets af om alles en iedereen die hij ziet voorrang te geven. Bij elke bocht, zelfs bij een weg waar je maar één kant op kunt, steekt hij zijn hand uit.<br><br><strong>3. De kijk-mij-nou-eens-hard-fietsen-oudere</strong><br>Terwijl jij zwoegend tegen de wind in fietst en het zweet van je voorhoofd veegt, word je ingehaald door een vrouw die minstens 40 jaar ouder is. Je kijkt verbaast op en ziet haar zeker 25 kilometer per uur fietsen. Het lijkt of ze hard trapt, maar dan zie je het: een hulpmotor! Niks eigen kracht. Betrapt, mevrouw! <br><br><strong>4. De sjouwende huisvrouw</strong><br>Met twee grote boodschappentassen achterop en een fietsmand voorop gevuld met boeken fietst ze hijgend de helling op. Voor haar fietsen haar twee oudste kinderen en ondertussen duwt ze haar jongste dochtertje voort. Het gaat erg langzaam en het kind slingert gevaarlijk heen en weer. Pas op een kruispunt, waar ze stoppen, kun je erlangs en eindelijk weer op een normaal tempo verder fietsten. <br><br><strong>5. De fietser-met-een-hond</strong><br>Oké, je komt ze niet elke dag tegen, maar ze zíjn er wel: mensen die met hun hond fietsen. Terwijl zijn baasje vooruit fietst, rent de hond er hijgend achteraan. Als jij erachter fietst, kan je pech hebben, want soms vindt de hond het nodig even in het been van een vreemde fietser te bijten. Met een pijnlijk bloedend been en na het verzamelen van heel wat moed haal je de fietser-met-een-hond angstig in.<br><br><strong>6. De racefietser</strong><br>Plotseling schrik je op. Achter je hoor je iemand luidruchtig schreeuwen: ‘aan de kant!’ Met een enorme vaart word je ingehaald door een racefietser die denkt dat heel de weg van hem is. Je valt bijna de berm in. Hij kijkt vlug achterom en grijnst even. Daarna fietst hij met volle vaart weer verder en hoor je hem even later tegen de volgende schreeuwen.<br><br><strong>7. De met-zijn-allen-naast-elkaar fietsers</strong><br>De weg wordt geblokkeerd door een groepje scholieren die met z’n vijven naast elkaar fietsen. Ze trappen tergend langzaam en praten luidruchtig met elkaar. Je probeert te bellen, maar je fietsbel krijgt er niet méér uit dan een heel zacht kraakje. Ze horen het niet en de inhaalpoging is mislukt. Herkenbaar? Of ben je er zelfs soms één?<br><br><em>Welke fietstypes ontbreken volgens jou in deze lijst? Deel 'm hieronder in de reacties!</em></p>  
