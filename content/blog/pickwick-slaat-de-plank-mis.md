---
id: 021ac64264b849c8bcf2021fc4a2e5bd
type: post
layout: post
title: "Pickwick slaat de plank mis"
permalink: /blog/pickwick-slaat-de-plank-mis/
date: 2022-05-11T19:16:41.067Z
author: 7biA1WiYB
excerpt: "Toen ik op een ochtend met een nog niet-wakker hoofd een theezakje openscheurde, staarde, geheel onverwacht, een confronterende vraag mij aan. Daar, op het label van het Pickwicktheezakje stond: \"ben je een honden of kattenmens?\"  Nadat ik weer een beetje bekomen was van deze schok wilde ik er het fijne van weten en ontdekte de wereld van de \"Teatopics\". Helaas voor pickwick hebben ze volgens mij de plank totáál misgeslagen.  "
seo:
  description: "Pickwick slaat de plank mis"
  title: "Pickwick slaat de plank mis"
---
Toen ik op een ochtend met een nog niet-wakker hoofd een theezakje openscheurde, staarde, geheel onverwacht, een confronterende vraag mij aan. Daar, op het label van het Pickwicktheezakje stond: \"ben je een honden of kattenmens?\"  Nadat ik weer een beetje bekomen was van deze schok wilde ik er het fijne van weten en ontdekte de wereld van de \"Teatopics\". Helaas voor pickwick hebben ze volgens mij de plank totáál misgeslagen.  

    <p>Ik kan me ook best indenken hoe ze tijdens de brainstormsessie op dit fan-tas-tische idee zijn gekomen. Om de verkoopprijzen op te krikken was er op donderdagochtend een brainstormsessie gepland omtrent het onderwerp: “hoe maken we theedrinken weer hip in het social media tijdperk?”. Er kwamen niet zoveel medewerkers opdagen, wat waarschijnlijk lag aan het feit dat Gert-Jan van online marketing de vergadering leidde. Maar na een ongemakkelijk uurtje (wat deels lag aan de nieuwe, overenthousiaste stagair)  kwamen ze tot de conclusie dat het een gewéldig idee zou zijn om theelabeltjes te drukken met levensvragen om in deze tijd van social media over in gesprek te gaan.</p>
<p><strong>Nog meer geweldige ideeën</strong><br>En toen ging het mis. Want geloof het of niet, er bestaat een complete website over de “teatopics”, met  filmpjes die laten zien hoe geweldig de theezakjes wel niet zijn. Waaronder een exemplaar waar een jong meisje aan haar telefoonverslaafde moeder vraagt of ze haar telefoon alsjeblieft voor 1 dag uit wilt zetten, zodat ze eens samen kunnen praten zonder dat haar moeder steeds op haar telefoon kijkt. Nou is dit natuurlijk van zichzelf al vrij triest, maar het feit dat het filmpje ontzettend duidelijk in scène in gezet, draagt ook bij aan de faalfactor. </p>
<p>De ideeën van de Pickwick-medewerkers waren helaas nog steeds niet op. Want er bestaat een service waarbij je jouw eigen vraag kan laten drukken op een theezakje! De mensen die daar inderdaad de tijd en moeite voor nemen zetten er dan rechtstreekse levensvragen op, zoals: “Hi Bart, wil je met me op date?”, of “Henk, wil je met me op salsales?”. Mij lijkt het nou leuk als Pickwick in plaats van telefoonverslaafde moeders, de gezichten van Bart en Henk zou filmen wanneer ze hun jasmijnbloesemtheezakje openen. Alhoewel die gezichten misschien best begrijpend zijn, gezien het feit dat ze jasmijnbloesemthee drinken.</p>
<p><b>Levensvragen</b><br>Echt, ik ben nog nooit iemand tegengekomen die af en toe een bewust levensoverdenkmomentje heeft en daarbij gaat mijmeren over het bestaan met een kopje thee. Dat is trouwens niet vreemd, aangezien zulke ontzettend levensenthousiaste personen waarschijnlijk moeilijk te vinden zijn. </p>
<p>En wanneer je deze labeltjes nodig hebt om een gesprek met iemand aan te kunnen gaan, geloof me, dan gaat het antwoord op de vraag "ben je een katten of hondenmens?" jullie relatie niet zodanig verbeteren dat de mogelijkheid voor een fatsoenlijke conversatie zonder hulpmiddelen bestaat.</p>
<p>Waarschijnlijk ligt een deel van mijn afgrijzen ook een beetje aan vrees. Want het kan toch niet zo zijn dat jonge meisjes niet meer worden gehoord door hun telefoonverslaafde moeders, waardoor we ooit écht theelabelvragen nodig gaan hebben om in staat te zijn een goed gesprek te voeren? Laten we proberen dat voor te zijn, dan kan Pickwick weer gewone labeltjes drukken en hoeven Henk en Bart geen jasmijnbloesemthee meer te drinken. </p>
<p><em>Meer blogs lezen van Evelien (14)? Laatst schreef ze ook <a href="https://original.sevendays.nl/blog/de-7-fases-van-carnaval" target="_blank">De 7 fases van carnaval </a>en <a href="https://original.sevendays.nl/blog/vals-venijn-op-een-volwassen-vrouwenforum" target="_blank">Vals venijn op een volwassen vrouwenforum</a>.</em></p>  
