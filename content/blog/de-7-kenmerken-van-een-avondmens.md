---
id: 4d67ebdbdc624aa4a26a8f932c146315
type: post
layout: post
title: "De 7 kenmerken van een avondmens"
permalink: /blog/de-7-kenmerken-van-een-avondmens/
date: 2022-05-11T19:16:41.067Z
author: 7biA1WiYB
excerpt: "Je hebt ochtendmensen en avondmensen. Online kun je allerlei tests vinden waarmee je kunt ontdekken welk type jij bent. Zelf ben ik echt een avondmens. Avonden kunnen van mij niet lang genoeg duren en ochtenden mogen van mij wel geschrapt worden. Wat zijn nog meer kenmerken van een avondmens?  "
seo:
  description: "De 7 kenmerken van een avondmens"
  title: "De 7 kenmerken van een avondmens"
---
Je hebt ochtendmensen en avondmensen. Online kun je allerlei tests vinden waarmee je kunt ontdekken welk type jij bent. Zelf ben ik echt een avondmens. Avonden kunnen van mij niet lang genoeg duren en ochtenden mogen van mij wel geschrapt worden. Wat zijn nog meer kenmerken van een avondmens?  

    <h3>1. Je wordt creatiever in de avond</h3>
<p>Avondmensen zijn vaak creatiever en actiever in de avond. Het lijkt bij mij wel alsof mijn brein na acht uur 's avonds ineens een boost krijgt. Er borrelen allerlei ideeën naar boven die zes uur eerder zelfs niet in de krochten van mijn brein te vinden waren.</p>
<h3>2. Je leest dit waarschijnlijk rond 23.41 uur</h3>
<p>In de avond kan ik uren rondstruinen op internet. Ik lees artikelen, kijk YouTube-filmpjes of scroll voorbij nutteloze troep op AliExpress. Avondmensen blijven het liefst zo laat mogelijk op, dus wanneer jij dit rond 23:41 leest, is de kans groot dat je een typisch avondmens bent...</p>
<h3>3. Ochtenden zijn een nachtmerrie</h3>
<p>Avondmensen hebben vaak een ochtendhumeur, vooral als ze tegen hun zin in vroeg op moeten staan: bijna elke schooldag dus. In de ochtend kun je beter niet tegen me praten. Ik heb echt uren nodig om echt wakker te worden.</p>
<p><iframe allowfullscreen="" class="giphy-embed" frameborder="0" height="362" src="https://giphy.com/embed/600QaqOkDQnWo5Mau0" width="480"></iframe></p>
<h3>4. Je hebt een raar ritme</h3>
<p>Het dagritme van een avondmens is al niet heel goed, maar tijdens de vakantie gaat het echt helemaal fout. Dan kijk ik vaak tot na middernacht series waardoor ik de volgende dag pas rond twaalf uur 's middags wakker wordt en rond etenstijd ben opgestart.</p>
<p><strong>5. Hoogtepunt: late-night snacks </strong></p>
<p>De avond is nog lang niet voorbij als de maaltijd al is gezakt. Hét hoogtepunt voor avondmensen is dus de late-night snack. Bitterballen uit de oven, nachos met dipsaus of crackers met brie. Een groot feest.</p>
<p dir="ltr">
<iframe allowfullscreen="" class="giphy-embed" frameborder="0" height="480" src="https://giphy.com/embed/EDV30lQQ9VW5q" width="480"></iframe></p>
<h3>6. Zin in allerlei activiteiten</h3>
<p>Voor avondmensen zijn veel activiteiten later op de dag ineens een stuk aantrekkelijker. En dan kan het zomaar gebeuren dat je vlak voor middernacht nog een taart staat te bakken of een deur te verven. Iemand in voor een potje late-night schaken? </p>
<h3><strong>7. Eind-van-de-middag-dip</strong></h3>
<p>Aan het einde van de middag krijg je zo’n dip dat je liefst meteen naar bed gaat. Maar… dan mis je de avond. Het is even doorbijten, maar na dit dipje ben je weer helemaal fit en naarmate de avond vordert, verbetert je toestand alleen maar. </p>
<p dir="ltr">
<iframe allowfullscreen="" class="giphy-embed" frameborder="0" height="360" src="https://giphy.com/embed/12yfpcy8tymAj6" width="480"></iframe></p>
<p dir="ltr">Dit alles maakt mij nieuwsgierig naar de kenmerken van een ochtendmens? Ben jij er eentje? Laat het weten in de reacties!</p>  
