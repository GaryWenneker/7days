---
id: e301c24167a14f1c9ea0c53dcc4d09e2
type: post
layout: post
title: "7 onwijs stressvolle rijles-situaties "
permalink: /blog/7-onwijs-stressvolle-rijles-situaties-/
date: 2022-05-11T19:16:41.067Z
author: GitteHessels
auteur: Gitte Hessels
avatar: /sites/default/files/styles/node_author/public/DSC06407%20Gitte_0.jpg?itok=zeg9hMTG
rubrieken:
  - blogpost
excerpt: "Ik heb al een tijdje mijn rijbewijs, maar als ik achter een lesauto rijd weet ik nog precies hoe het voelt om er in te zitten: behoorlijk stressvol.  "
seo:
  description: "7 onwijs stressvolle rijles-situaties "
  title: "7 onwijs stressvolle rijles-situaties "
---
Ik heb al een tijdje mijn rijbewijs, maar als ik achter een lesauto rijd weet ik nog precies hoe het voelt om er in te zitten: behoorlijk stressvol.  

    <p>Vooral deze zeven situaties bezorgden me tijdens mijn lessen klamme handen. Jij gaat ze vast ook meemaken. </p>
<p><strong>1. Fileparkeren</strong><br>Niets is erger dan fileparkeren (voor- of achteruit parkeren tussen twee auto's die achter elkaar staan) in een drukke straat. Doe je het voor de eerste keer, dan creëer je binnen no-time een mini-file in de straat. En tot overmaat van ramp parkeer je de auto ook nog eens veel te ver van de stoeprand af, en wil de rijleraar dat je het nóg een keer probeert. 'Neem de tijd', mompelt hij. </p>
<p><strong>2. Invoegen op de snelweg</strong><br>Moet je nog beginnen met rijles? Reken er dan op dat de eerste keer op de snelweg allesbehalve relaxed is. Vooral eróp komen zorgt voor zweethandjes. En dat terwijl invoegen helemaal niet zo moeilijk is. Je moet gas geven, goed kijken en een beetje durven. Maar dat weet je pas na het een paar keer gedaan te hebben. <br><br><strong>3. Afslaan voor het stoplicht </strong><br>Dat is gewoon gênant. Maar het gebeurt je, als je de koppeling nog niet helemaal onder controle hebt, minstens een paar keer. Of een paar keer per les, als je niet zo getalenteerd bent. Geïrriteerde en toeterende weggebruikers gegarandeerd. <br><br><strong>4. Turborotondes nemen</strong><br>Waarom ze bestaan? Geen idee! Maar voor de beginnende, onzekere autorijder is de tweebaansrotonde geen feest. Want voordat je 'm oprijdt, moet je de goede rijstrook al kiezen. En dat gaat meestal helemaal fout, omdat je door je geklungel geen tijd hebt om te kijken naar de pijlen op de weg. </p>
<p><strong>5. </strong><strong>Vrachtwagens inhalen</strong><br>Je rijleraar wil al een tijdje dat je ‘m inhaalt, die vrachtwagen voor je. Maar jij blijft er liever achter plakken. Toegegeven: erg snel rijdt-ie niet. Maar hem inhalen? No way! De auto's op de rijstrook naast je zoeven voorbij. Daar past jouw auto toch nooit tussen?</p>
<p><strong>6. Onoverzichtelijke kruispunten oversteken</strong><br>Je weet wel, zo'n kruispunt waarop het al-tijd druk is en je door alle chaos niet kunt zien of er iemand van rechts aan komt. Zodat je op het allerlaatste moment keihard op je rem moet staan omdat er toch een fietser voor je auto glipt. Nét op tijd. 'Goed gezien', zegt je instructeur sarcastisch. Hij was namelijk zelf degene die op de rem trapte.</p>
<p><strong>7. De les vóór je praktijkexamen rijden</strong><br>Net nu met je ogen dicht bochtjes achteruit kan rijden en je de auto met één hand een parkeervak indraait krijgt je zelfvertrouwen een flinke deuk door de les voorafgaand aan je praktijkexamen. Je doet werkelijk alles fout. Schakelen gaat stroef en de rem zie je aan voor koppeling. Zelfs de makkelijke stopopdracht laat je mislukken. Help! </p>  
