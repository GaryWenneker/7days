---
id: 9c1571f8552b46929374358cbeb94581
type: post
layout: post
title: "Wáárom, NS?"
permalink: /blog/wáárom-ns/
date: 2022-05-11T19:16:41.067Z
author: 7biA1WiYB
excerpt: "'Als het komende winter hard gaat sneeuwen of vriezen, houdt de NS de winterdienstregeling de hele dag aan', stond afgelopen week in de ochtendkranten. Ook als zo'n sneeuwbui of vrieskou weer wegtrekt dus. Terwijl ik rustig zat te ontbijten, proestte ik mijn koffie bijna uit van verbazing.  "
seo:
  description: "Wáárom, NS?"
  title: "Wáárom, NS?"
---
'Als het komende winter hard gaat sneeuwen of vriezen, houdt de NS de winterdienstregeling de hele dag aan', stond afgelopen week in de ochtendkranten. Ook als zo'n sneeuwbui of vrieskou weer wegtrekt dus. Terwijl ik rustig zat te ontbijten, proestte ik mijn koffie bijna uit van verbazing.  

    <p>Sinds kort reis ik namelijk regelmatig met de trein, en in die periode is mijn sympathie voor het spoorwegbedrijf enorm gedaald. Ik blijf mezelf de vraag stellen; waarom heeft NS het nóóit voor elkaar?<br><br><strong>Eén blaadje </strong><br>In Zwitserland en Oostenrijk rijden treinen door weer en wind en als er hier één blaadje op het spoor ligt, ligt het hele treinverkeer direct op z’n gat. Je zou toch zeggen dat de NS-bazen dan eens op bezoek zouden moeten bij de buitenlandse collega’s, maar nee, NS heeft het zo goed voor elkaar. Vijf jaar geleden pronkten we nog met onze mooie Fyra’s, maar die liggen inmiddels weer bij de fabrikant te verroesten.<br><br>Of nog zoiets: het internet. Waarom kunnen Tsjechische boemeltjes die door bergen en weilanden rijden razendsnel internet hebben en wij in ons dichtbevolkte landje niet?<br><br><strong>Verkleumen </strong><br>En het kan nog erger. Laatst stond ik om half tien 's avonds na een lange werkdag te verkleumen op station Zwolle omdat er geen enkele trein naar het noorden reed, en dat is toch lastig als je naar Groningen moet. Een wisselstoring bleek later, maar op dat moment zakte de moed me een beetje in de schoenen.<br><br><div class="media media-element-container media-default"><div id="file-300" class="file file-image file-image-png">

        
  
  <div class="content">
    <img height="354" width="560" class="media-element file-default" src="https://original.sevendays.nl/sites/default/files/ns2.png" alt="">  </div>

  
</div>
</div><br><br>Later vertelde mijn opa dat de problemen met de spoorwegen pas zijn begonnen toen NS geprivatiseerd werd en ProRail (de beheerder van het spoor) en NS (de beheerder van de treinen) naar elkaar konden wijzen met het vingertje. Samen tot een oplossing komen om problemen te lijf te gaan, is dus knap lastig.<br><br><strong>Taxi geregeld</strong><br>Ik stelde mijzelf nogmaals de vraag: waarom kan NS nooit eens iets goed regelen? Totdat een vriend me laatst zijn eerste écht positieve ervaring met NS vertelde. Toen hij de laatste trein richting het hoge noorden miste door een vertraagde trein regelde ons spoorwegbedrijf een taxi voor hem, want NS heeft vervoersplicht bleek later. Als het treinbedrijf je niet kan vervoeren, moet het alternatief vervoer voor je regelen.<br><br>En vanaf dat moment kijk ik toch wat anders tegen de NS aan. Want de treinen mogen de helft van de tijd niet rijden, ik neem liever de trein als een taxi, waar je je blauw betaalt, of een bus, waar je je doodergert aan de vele onwetende chauffeurs die om de haverklap een verkeerde route rijden. Met dat in het achterhoofd blijft de trein toch een fijn vervoersmiddel.  
