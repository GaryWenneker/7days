---
id: 3a1de05595f541409f9eb5e9e8f5c918
type: post
layout: post
title: "De meest gestelde vragen aan een tweeling"
permalink: /blog/de-meest-gestelde-vragen-aan-een-tweeling/
date: 2022-05-11T19:16:41.067Z
author: 7biA1WiYB
excerpt: "Tweelingen zijn bijzonder, vreemd en misschien zelfs een tikje raar. Hoe ze hetzelfde lachen, dezelfde stem hebben en op dezelfde manier ‘hallo’ zeggen. En het zijn wezens die heel veel vragen oproepen, merk ik elke keer weer. Ik ben er zelf namelijk ook één. En krijg steeds weer dezelfde vragen te horen.   "
seo:
  description: "De meest gestelde vragen aan een tweeling"
  title: "De meest gestelde vragen aan een tweeling"
---
Tweelingen zijn bijzonder, vreemd en misschien zelfs een tikje raar. Hoe ze hetzelfde lachen, dezelfde stem hebben en op dezelfde manier ‘hallo’ zeggen. En het zijn wezens die heel veel vragen oproepen, merk ik elke keer weer. Ik ben er zelf namelijk ook één. En krijg steeds weer dezelfde vragen te horen.   

    <p><strong>1. 'Zijn jullie dan op dezelfde dag jarig?'</strong><br>Allereerst de brandende vraag die op elke verjaardag gesteld wordt: ‘Zijn tweelingen op dezelfde dag jarig?’ Vaak moet ik lachen en vraag ik me af of de vragensteller dit echt niet wist, of dat-ie een grapje maakt. Ik hoop nog steeds het laatste.</p>
<p><strong>2. 'Voelen jullie elkaars pijn?'</strong><br>Deze vraag wordt meestal gesteld als we langer in gesprek zijn. Het kan natuurlijk bij elke tweeling anders zijn, maar omdat wij twee verschillende mensen zijn die een niet al te goede tweeling-telepathie hebben, moet ik helaas onthullen dat dit in ons geval een fabeltje is.<br> <br><strong>3. 'Voelen jullie elkaars emoties?'</strong><br>Als zij huilt, moet ik huilen. En wanneer ze hard lacht, kan ik zo met haar meelachen zonder de grap te hebben gehoord. Toch kan ik haar emoties niet altijd voelen.</p>
<p>Wel heb ik het gelijk door als ze zich beledigd, schuldig, bang of onzeker voelt. Maar dat kunnen beste vriendinnen wellicht ook bij elkaar hebben, dat krijg je als je dagelijks bij elkaar bent.<br> <br><strong>4. 'Zijn jullie eeneiig of twee-eiig?'</strong><br>En tenslotte het laatste grote vraagteken: zijn we eeneiig of twee-eiig?  Bij de meeste tweelingen is dit wel duidelijk: je hebt een jongen en een meisje (die zijn dan sowieso twee-eiig), of twee meisjes/jongens die verschillend zijn of juist exact op elkaar lijken.</p>
<p>Bij mijn zus en mij is dit net ietsje anders. Wij weten het niet. Dus moeten we bij elke gelegenheid waarbij het woord ‘tweeling’ valt, naast elkaar gaan staan om vijf minuten lang het spelletje ‘zoek de verschillen’ te spelen. Je zou denken dat wij ondertussen wel antwoord op deze vraag hebben, maar iedereen zegt iets anders.</p>
<p><strong>Onbeantwoorde vragen</strong><br>Tweeling zijn is bijzonder: zoveel bij elkaar zijn en de ander missen als je even alleen bent. En hoewel sommige vragen misschien beantwoord zijn, blijven veel dingen een raadsel. Zelfs voor ons als tweeling zelf. Maar misschien maakt dat het tweeling-zijn zo leuk.</p>
<p><em>Meer lezen van blogger Lotte (17)? Laatst schreef ze ook al <a href="https://7dagen.netlify.app/blog/liefde-voor-langer-dan-%C3%A9%C3%A9n-dag">Liefde voor (langer dan) één dag</a>.</em></p>  
