---
id: 5c6bdcbf2f594c15a7ac7ce87c1e7595
type: post
layout: post
title: "Studententaal"
permalink: /blog/studententaal/
date: 2022-05-11T19:16:41.067Z
author: 7biA1WiYB
excerpt: "‘AVG-tje vanavond?’ ‘Vo!’ hoorde ik pas in de hal op de universiteit. Met mijn maandenlange ervaring als student klinken deze termen mij inmiddels welbekend in de oren, maar wordt er nu eigenlijk gezegd?   "
seo:
  description: "Studententaal"
  title: "Studententaal"
---
‘AVG-tje vanavond?’ ‘Vo!’ hoorde ik pas in de hal op de universiteit. Met mijn maandenlange ervaring als student klinken deze termen mij inmiddels welbekend in de oren, maar wordt er nu eigenlijk gezegd?   

    <p><em>Blogger <a href="/user/40">Rosemarie </a>(18) heeft inmiddels de middelbare school verruild voor de universiteit. Voor 7Days doet ze elke twee weken verslag van de feiten en mythen van het studentenleven. </em></p>
<p>Bij een onbekende cultuur hoort een onbekende taal. Dat kun je aan studenten wel overlaten: hun gebrabbel kan vaak goed voor Arabisch doorgaan. Nu de onbekende cultuur mijn wereld is geworden in de vorm van colleges en een studentenkamer, moest ik snel studentiaans leren. Arabisch is er een eitje bij. </p>
<p><strong>Afkortingenparadijs</strong><br>De eerste stap om je stuko (‘studentikoos’) te gedragen: alles is af te korten. De studiefinanciering wordt de stufi, de universiteitsbibliotheek heet vanaf nu uitsluitend de UB en studie-ontwijkend gedrag wordt in de studentenvolksmond ook wel SOG-gen genoemd. </p>
<p>Die aardappels die je thuis altijd at met een stukje vlees en groenten? Dat heet nu een AVG¬-tje. In een studentenflat volstrekt normaal, maar laat je ouders niet schrikken met zulke grote woorden. Volgens mij dacht mijn vader dat ik om drugs vroeg afgelopen keer. </p>
<p><strong>Niet alleen de taal verandert</strong><br>Zodra je op jezelf gaat wonen wordt thuis een breed begrip. Bedoel je nu je kamer of je huis bij je ouders? Je bedje bij je mama wordt algauw gedoopt tot thuisthuis, je studentenverblijf je kamer of je krot. Als je iemand bedoelt die je kent van vóór je studententijd, heb je het over Vriendinnetjes Van Vroeger, wat dan weer afkort tot een VVV’tje. </p>
<p><strong>Ballen en brallen</strong><br>Ook als je geen lid wordt bij een studentenvereniging, is de kans groot dat hun lexicon langzaam op jou afgeeft. Een paar ballen met een scheef stropdasje zullen vast wel eens ‘KNOR!’ naar je roepen, waarmee ze bedoelen dat jij geen lid bent (“die Kent Niet Onze Regels”). </p>
<p>Als ze stilte willen roepen ze keihard politesse en om als ze het ergens mee eens zijn hoor je een collegiaal ‘vo, een halve afkorting van bravo. Waarom je bravo zou zeggen in zo’n situatie snap ik eerlijk gezegd niet helemaal.  </p>
<p><strong>Alles went</strong><br>Heel eerlijk: de eerste paar dagen duizelde het me ook. Ik had het over aardappels in college en riep om stilte als ik het er juist mee eens was. Best gênant. Maar het went. Alles went. Zowel het feit dat ik nu elke dag pasta pesto eet, als dat ik iemand dat ‘pape’ heb horen noemen.  </p>
<p><em>Meer lezen van Rosemarie? Laatst schreef ze ook al <a href="/node/10059">De eeuwige armoedzaaier</a> en De <a href="/node/9944">UB en de stilte</a>. </em></p>  
