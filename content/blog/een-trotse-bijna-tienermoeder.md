---
id: 612545d7767d41369c3b66ebcf874251
type: post
layout: post
title: "Een trotse bijna-tienermoeder"
permalink: /blog/een-trotse-bijna-tienermoeder/
date: 2022-05-11T19:16:41.067Z
author: 7biA1WiYB
excerpt: "Charlotte was bijna 17 toen ze ongepland zwanger werd van haar vriendje. Ze besloot het kindje niet weg te halen, maar verder te gaan met haar zwangerschap. Tegen de tijd dat ze op het punt staat te bevallen, zoek ik (ook 17) haar op.  "
seo:
  description: "Een trotse bijna-tienermoeder"
  title: "Een trotse bijna-tienermoeder"
---
Charlotte was bijna 17 toen ze ongepland zwanger werd van haar vriendje. Ze besloot het kindje niet weg te halen, maar verder te gaan met haar zwangerschap. Tegen de tijd dat ze op het punt staat te bevallen, zoek ik (ook 17) haar op.  

    <p>Momenteel volgt Charlotte een traject bij Lima in Goirle, een behandelgroep die zwangere meiden en tienermoeders begeleidt. Over een aantal weken hoopt ze haar dochtertje dan eindelijk in haar armen te kunnen sluiten.</p>
<p><strong>'Geen moord plegen'</strong><br>De puber met een wilde bruine haardos en een enorm dikke buik vertelt me dat ze al na vier weken ontdekte dat ze zwanger was. Op dat moment vroeg ze zich maar één ding af: hoe moest ze dit in hemelsnaam aanpakken? 'Gelukkig krijg ik steun bij mijn familie, die altijd achter me staat. Ze zeiden dat ik goed moest nadenken, omdat een baby natuurlijk niet zomaar iets is. En de familie van mijn vriend steunt mij ook, dus ik kan ook altijd bij hen terecht. Ik ben niet bang dat ik er ooit alleen voor kom te staan.'<br>Charlotte besloot uiteindelijk om het kindje te houden, omdat ze het niet over haar hart kon verkrijgen om het weg te laten halen. 'Abortus leek me verschrikkelijk. Ik ga niet zomaar een moord plegen.' Haar vriendje was het hier ook mee eens, vertelt ze met een brede lach.</p>
<p><strong>Leuk, een baby!</strong><br>Haar vriendinnen hadden natuurlijk totaal niet verwacht dat Charlotte op haar zestiende al zwanger zou raken. Maar daar hoefde Charlotte zich geen enkel moment zorgen over te maken, want ze vonden het heel leuk dat ze een kind kreeg. 'Het zou iedereen kunnen overkomen. Echt iedereen. Al ben je rijk of arm, het maakt niet uit wie.'</p>
<p>De zwangerschap had jammer genoeg ook nadelige gevolgen voor Charlotte. Als ze haar kind de allerbeste start wilde geven, kon ze beter niet in Eindhoven blijven wonen, maar naar behandelgroep Lima in Goirle (zo'n 40 kilometer verderop) verhuizen. Daar geven hulpverleners de (aanstaande) moeders tips tijdens en na de zwangerschap. Ook geven zij de moeders kinderbijslag en een budget van €20 per week. Verder betaalt Lima de voeding voor de baby’s. Zo moet Charlotte uiteindelijk op eigen benen komen te staan.</p>
<p><strong>Bijna zover</strong><br>Charlotte vindt haar zwangerschap erg vermoeiend, maar ze heeft gelukkig weinig pijn, vertelt ze met een hele diepe zucht. Ze is blij als het eenmaal klaar is. Op 25 februari is ze uitgerekend. Waar ze het meest naar uitkijkt als haar dochtertje er uiteindelijk is?  'Samen met haar zijn, dat is toch wel het mooiste wat ik mij kan voorstellen.'</p>
<p>Hoewel Charlotte nog superjong is, wil ze haar dochter geen andere opvoeding geven dan die zij van haar eigen moeder heeft gehad. Die was 27 was toen Charlotte ter wereld kwam. 'Mijn dochter krijgt straks gewoon een gestructureerde opvoeding met regels. Het is niet dat het elke dag een feest wordt voor haar.'</p>
<p><strong>'Blijf jezelf'</strong><br>Wat heeft Charlotte geleerd van zo'n gebeurtenis die haar hele leven op z'n kop zet? Het is belangrijk dat je jezelf blijft, ook in lastige situaties, vertelt ze. 'En dat je goed nadenkt voor je een beslissing neemt en altijd in jezelf blijft geloven, wat mensen ook over je zeggen.' </p>
<p>Ondanks dat Charlotte niet op de foto wil voor dit artikel, komt ze toch erg dapper op me over. Het is namelijk niet gemakkelijk om op onze leeftijd een keuze te maken die de rest van je leven compleet zal omgooien. Haar doorzettingsvermogen respecteer ik enorm. </p>
<p><em>Kort na ons gesprek is Charlotte bevallen van een gezonde dochter: Aaliyah.</em></p>  
