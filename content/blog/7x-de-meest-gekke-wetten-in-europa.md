---
id: f4364ed0854f4c2a8f42bfbb921506b2
type: post
layout: post
title: "7x de meest gekke wetten in Europa"
permalink: /blog/7x-de-meest-gekke-wetten-in-europa/
date: 2022-05-11T19:16:41.067Z
author: 7biA1WiYB
excerpt: "Veel Nederlanders pakken tijdens de zomervakantie hun koffers en vertrekken naar het buitenland. Even nergens over nadenken en alleen maar genieten. Toch kun je je verstand niet helemaal op nul zetten. Ook in het buitenland zijn er wetten waaraan je je moet houden. En die zijn soms nogal bizar.  "
seo:
  description: "7x de meest gekke wetten in Europa"
  title: "7x de meest gekke wetten in Europa"
---
Veel Nederlanders pakken tijdens de zomervakantie hun koffers en vertrekken naar het buitenland. Even nergens over nadenken en alleen maar genieten. Toch kun je je verstand niet helemaal op nul zetten. Ook in het buitenland zijn er wetten waaraan je je moet houden. En die zijn soms nogal bizar.  

    <p><strong>1. Bij onze Britse buren mag je niet doodgaan in hun parlementsgebouw.</strong><br>Iedereen die binnen de muren van dit gebouw overlijdt, moet een staatsbegrafenis krijgen en dat kost veel te veel geld. Nu hebben de enige vier mensen die in the Palace of Westminster dood zijn gegaan dit niet gekregen… En ik vraag me af welke straf ze je willen geven als je hier wél doodgaat… Maar misschien moet je toch maar even een luchtje gaan scheppen als je hartkloppingen voelt tijdens je bezoekje aan Westminster.</p>
<p><strong>2. Een afscheidskusje voor als je liefje op de trein stapt kun je in Frankrijk wel vergeten.</strong><br>Dit verbod komt door de vertraging die al deze afscheidskusjes veroorzaken. Mensen mogen voor de trein – op het perron dus – niet meer met elkaar zoenen. Je belandt er niet voor in de cel, maar verboden is het wel. Als je je lief nog een <em>french kiss </em>wil geven kun je dat dus maar beter buiten station doen.</p>
<p><strong>3. In Duitsland is het verboden met een lege tank te stranden langs de snelweg.</strong><br>Oké, een lege tank hebben is niet echt illegaal, maar op de Duitse snelweg mag je alleen stoppen voor een noodgeval. Een lege tank valt daar niet onder, dus zorg er maar voor dat je ouders hebben getankt voordat ze met ongelimiteerde snelheid over de Autobahn gaan racen.</p>
<p><strong>4. Als je cultuur uit de Griekse Oudheid wil snuiven, mag je geen hakken dragen.</strong><br>Niet om de Griekse Goden tevreden te houden, maar zodat de monumenten niet beschadigen. Verder mag je daar ook geen kauwgom kauwen of alcohol drinken. Als je deze regels overtreedt, word je van het terrein verwijderd. Als je geen problemen wil met de Griekse politie kun je dus maar beter op je slippertjes of sneakers de Akropolis gaan bekijken.</p>
<p><strong>5. In Zwitserland mag je na 22.00 uur de wc niet meer doorspoelen.</strong><br>Ook mogen mannen na deze tijd niet meer staand plassen. De Zwitsers hebben deze wetten om geluidsoverlast te voorkomen, maar eerlijk gezegd vind ik het een beetje vies… Nu zal de politie niet meteen aan je deur staan, maar je kunt er wel op aangesproken worden. Dus, vakantiegangers in Zwitserland: pleeg je plasje vóór 22.00 uur, dan heb je nergens last van!</p>
<p><strong>6. In de Italiaanse gemeente Eraclea is het verboden om zandkastelen te bouwen.</strong><br>Ook mag je hier op het strand geen kuilen graven of schelpen verzamelen… Dit zou overlast veroorzaken voor voorbijgangers. Een speels stranddagje kun je maar beter ergens anders spenderen voordat de Italiaanse strandpolitie jouw zandkasteel omver schopt.</p>
<p><strong>7. In Nederland is ontsnappen uit de gevangenis niet strafbaar.</strong><br>Voor de laatste wet hoef je niet naar het buitenland. Als je tijdens de ontsnapping iets illegaals doet is het wel strafbaar, maar de rechter mag geen nieuwe straf opleggen wanneer je gewoon de poort uitloopt. Dus, mocht je tijdens je vakantie in eigen land in de cel belanden… rennen!</p>  
