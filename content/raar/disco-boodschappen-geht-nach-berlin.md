---
id: 4afb930f4098435e9e55940ab03f0793
type: raar
layout: post
title: "Disco Boodschappen geht nach Berlin"
permalink: /raar/disco-boodschappen-geht-nach-berlin/
date: 2015-10-21T00:00:00.0000000Z
author: CharlotteGoldhoorn
auteur: Charlotte Goldhoorn
avatar: /sites/default/files/styles/node_author/public/Charlotte_PasfotoDSC01555%20EXTRA.jpg?itok=Uh1_j08g
rubrieken:
  - raar
excerpt: "Wat begon met een briefje in de supermarkt, eindigde in een avond vol feestgangers tussen de bananen en de macaronischotels: Disco Boodschappen. In april was de eerste editie in een Amsterdamse supermarkt. Woensdag maakte de organisatie bekend de grens over te gaan. Op zaterdag 7 november kunnen Duitse discoliefhebbers met de voetjes van de vloer tussen de Kaiserbrötchen, Kartoffelsalat en Bratwürste. Jetzt geht’s los in Berlin!   "
seo:
  description: "Disco Boodschappen geht nach Berlin"
  title: "Disco Boodschappen geht nach Berlin"
---
Wat begon met een briefje in de supermarkt, eindigde in een avond vol feestgangers tussen de bananen en de macaronischotels: Disco Boodschappen. In april was de eerste editie in een Amsterdamse supermarkt. Woensdag maakte de organisatie bekend de grens over te gaan. Op zaterdag 7 november kunnen Duitse discoliefhebbers met de voetjes van de vloer tussen de Kaiserbrötchen, Kartoffelsalat en Bratwürste. Jetzt geht’s los in Berlin!   

    <p>Het idee voor Disco Boodschappen stamt uit 2012. Student David (26) hing toen een briefje op in een winkel. ‘Veel mensen die ik spreek zijn geïnteresseerd in DISCO-winkelen. Zouden jullie dat misschien één uur in de week kunnen doen?’ was zijn suggestie. David legt uit: ‘Er hangt altijd een bepaalde sfeer in de supermarkt. Iedereen zit in zijn eigen wereld. Het zou leuk zijn als het wat socialer was, bijvoorbeeld door een feestje.’<br><br><div class="media media-element-container media-default"><div id="file-12504" class="file file-image file-image-jpeg">

        
  
  <div class="content">
    <img alt="Een dansvloer op de groenteafdeling" title="Foto AFP" height="3173" width="4833" class="media-element file-default" src="/sites/default/files/AFP-32151998superm%20disco.jpg">  </div>

  
</div>
</div><br><strong>Tomaten gooien</strong><br>Lange tijd gebeurde er niets, totdat iemand een foto van het briefje twitterde en tv-presentator Valerio Zeno het deelde. Toen kwam het onder de aandacht van Joost Aartsen, Max Pater en Joep Verbunt, die eerder al het <a href="/archief/tomatengevecht-amsterdam">tomatengooifestival Tomatofest</a> op de Dam hadden georganiseerd. ‘Wij dachten: dit is echt té leuk om te laten liggen, laten we een Facebookevenement aanmaken’, vertelt Verbunt. ‘Binnen no-time hadden we tienduizend aanmeldingen. Toen zijn we met supermarkten gaan praten.’<br><br><div class="media media-element-container media-default"><div id="file-12506" class="file file-image file-image-jpeg">

        
  
  <div class="content">
    <img alt="Swingen in een winkelwagentje" title="Foto AFP" height="3156" width="4695" class="media-element file-default" src="/sites/default/files/AFP-32152012%20disco%20boodschappen%20winkelwagentje.jpg">  </div>

  
</div>
</div><br><strong>Disco Shopping im Supermarkt</strong><br>Een Amsterdamse Dirk van den Broek durfde het wel aan. Binnen twee minuten waren de vijfhonderd kaartjes uitverkocht. De supermarkt aan het Marie Heinekenplein veranderde in een dansvloer en dat werd ook internationaal opgepikt. Nu verplaatst het feest zich naar een supermarkt van Kaiser’s in Berlijn. Om er toch nog een Nederlands sausje over te gieten, zijn er kaartjes <a href="https://www.facebook.com/events/1676182305961316/" target="_blank">gereserveerd</a> voor zestig kaaskoppen.<br>
<iframe allowfullscreen="" class="media-vimeo-player" frameborder="0" height="360" src="//player.vimeo.com/video/143053433?color=" title="Disco Shopping im Supermarkt!                                    Berlin, 7. November 2015" width="640">Video van Disco Shopping im Supermarkt! Berlin, 7. November 2015</iframe>  
