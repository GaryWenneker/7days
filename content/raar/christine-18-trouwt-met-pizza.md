---
id: 9e40d170716843268dd8530304e4192e
type: raar
layout: post
title: "Christine (18) 'trouwt' met... pizza"
permalink: /raar/christine-18-trouwt-met-pizza/
date: 2017-02-13T00:00:00.0000000Z
author: CharlotteGoldhoorn
auteur: Charlotte Goldhoorn
avatar: /sites/default/files/styles/node_author/public/Charlotte_PasfotoDSC01555%20EXTRA.jpg?itok=Uh1_j08g
rubrieken:
  - raar
excerpt: "‘Ik ga trouwen, maar met pizza. Sorry jongens, ik ben bezet.’ Met deze tekst erbij poseerde Christine Wagner (18) uit Ohio op Facebook in de trouwjurk van haar oma. Fotograaf Marcy Harris zag de foto en nodigde Christine uit voor een fotosessie als bruid, met een pizza als bruidegom. ‘Het was voorbestemd.’  "
seo:
  description: "Christine (18) 'trouwt' met... pizza"
  title: "Christine (18) 'trouwt' met... pizza"
---
‘Ik ga trouwen, maar met pizza. Sorry jongens, ik ben bezet.’ Met deze tekst erbij poseerde Christine Wagner (18) uit Ohio op Facebook in de trouwjurk van haar oma. Fotograaf Marcy Harris zag de foto en nodigde Christine uit voor een fotosessie als bruid, met een pizza als bruidegom. ‘Het was voorbestemd.’  

    <p>Voor de grap deelde Christine begin januari een foto van zichzelf in de trouwjurk van haar oma op Facebook. ‘Mijn moeder wilde mijn oma’s trouwjurk aantrekken, maar die paste haar niet’, vertelt ze. ‘Toen probeerde ik het en mij lukte het wel. Ik deelde de foto op Facebook met een grap over pizza. Marcy reageerde en zo ontstond het idee voor de shoot.’</p>
<h3>Pizza</h3>
<p>Marcy is professioneel fotograaf en maakt veel foto’s van jongeren voor hun jaarboek aan het einde van de middelbare school. Ook Christine, die over vier maanden afstudeert, stond al eens voor haar lens. Marcy: ‘Ik haal veel inspiratie uit de jongeren die ik fotografeer. Wat er in dit geval anders was? Uhm, misschien trouwen ze normaal gesproken geen pizza.’</p>
<p><div class="media media-element-container media-default"><div id="file-415751" class="file file-image file-image-jpeg">

        
  
  <div class="content">
    <img title="Foto: Fearless + Free" height="500" width="850" style="font-size: 13.008px;" class="media-element file-default" data-delta="1" src="/sites/default/files/ChristineLovesPizza_1.jpg" alt="">  </div>

  
</div>
</div>
<h3>Pepperoni</h3>
<p>Op de dag van de fotoshoot was een schoonheidssalon een uur bezig met Christines haar en make-up. Dat kwam goed uit, want Christine had die avond een groot feest van school. Ideaal als je haar dan al goed zit! ‘Het was best wel modderig die dag’, herinnert ze zich. ‘Twee mensen moesten de jurk omhoog houden om te voorkomen dat-ie vies werd. Na afloop trok ik de bruidsjurk uit en mijn galajurk aan.’ Voor de shoot droeg Christine een eetbare ring in de vorm van een hart en bestelde ze een pizza pepperoni als bruidegom. ‘Toen ik de pizzeria vertelde dat het voor een fotosessie was, reageerden ze verbaasd. Maar zodra ze de foto’s ontdekten, kreeg ik een paar bonnen voor gratis pizza.’ </p>
<p><b>Modder</b></p>
<p>‘Mijn familie vond de foto’s super awesome’, vertelt Christine. ‘Mijn oma vond het fantastisch dat haar trouwjurk op zo’n leuke manier gebruikt werd. We hebben ook wat mooie foto’s voor haar gemaakt.’ Marcy: ‘Klopt, we hebben ook wat foto’s gemaakt zonder pizza.’<br><br>Wil Christine ooit trouwen met een mens in plaats van een pizza? Ze twijfelt. ‘Weet je, het is mogelijk… Maar ik weet niet of ik een mens kan vinden dat oprecht beter is dan een pizza. Als dat lukt, wil ik sowieso pizza op de bruiloft.’ ‘Dat moet nu ook wel’, lacht Marcy. Christine: ‘Ik heb eerlijk gezegd al overwogen om mijn oma’s trouwjurk te dragen, als die dan nog past. Ik hoop wel dat het dan niet weer zo modderig is.’ Marcy: ‘Jouw moeder was bezorgder over de modder dan of er pizza op de jurk zou komen. Gelukkig bleef alles schoon, behalve onze schoenen.’<br><br><div class="media media-element-container media-default"><div id="file-415752" class="file file-image file-image-jpeg">

        
  
  <div class="content">
    <img title="Foto: Fearless + Free" height="566" width="850" class="media-element file-default" data-delta="1" src="/sites/default/files/ChristineLovesPizza_2.jpg" alt="">  </div>

  
</div>
</div>
<h3>Koud ook lekker</h3>
<p>Het plezier dat de vrouwen op de set hadden, spat van de foto’s af. De bruidegom heeft het alleen niet overleefd. ‘Ik had denk ik al een punt op voor het einde van de fotosessie’, geeft Christine toe. ‘Na het homecoming-feest heb ik de rest opgegeten. De pizza was koud toen ik ’m opat, maar nog steeds behoorlijk lekker.’<br><br>Fun fact: wist Christine eigenlijk dat haar achternaam een groot merk diepvriespizza’s in Europa is? Ze lacht. ‘Echt? Dat is fantastisch!’ ‘Wauw, dan was het voorbestemd’, besluit Marcy. ‘Ze zouden je eigenlijk een stapel pizza’s moeten opsturen, Christine.’ <br><br><em>Foto's van Christine en andere laatstejaars zien? Ga naar <a href="http://www.fearlessfreeseniors.com">www.fearlessfreeseniors.com</a>.</em></p>  
