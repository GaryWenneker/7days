---
id: dffe2f2b4c6a450fa8100c82168f4a9a
type: raar
layout: post
title: "Een pinguïn als legerbaas"
permalink: /raar/een-pinguïn-als-legerbaas/
date: 2016-08-28T00:00:00.0000000Z
author: CharlotteGoldhoorn
auteur: Charlotte Goldhoorn
avatar: /sites/default/files/styles/node_author/public/Charlotte_PasfotoDSC01555%20EXTRA.jpg?itok=Uh1_j08g
rubrieken:
  - raar
excerpt: "Met waggelende tred inspecteert Sir Nils Olav zijn troepen. De koningspinguïn uit Edinburgh Zoo kreeg maandag promotie en mag zichzelf nu brigade generaal van het Noorse leger noemen. Dat is een van de hoogste militaire rangen. Geen pinguïn ging hem ooit voor.  "
seo:
  description: "Een pinguïn als legerbaas"
  title: "Een pinguïn als legerbaas"
---
Met waggelende tred inspecteert Sir Nils Olav zijn troepen. De koningspinguïn uit Edinburgh Zoo kreeg maandag promotie en mag zichzelf nu brigade generaal van het Noorse leger noemen. Dat is een van de hoogste militaire rangen. Geen pinguïn ging hem ooit voor.  

    <p>In de Schotse hoofdstad Edinburgh vindt elk jaar de Royal Edinburgh Military Tattoo plaats, een festival waar militaire bands van over de hele wereld komen optreden. De muzikanten van de koninklijke garde van Noorwegen namen voor het eerst deel in 1961. Ze brachten toen ook een bezoekje aan de dierentuin, waar luitenant Nils Egelien niet was weg te slaan bij de pinguïns. </p>
<p><strong>Vogel geadopteerd</strong><br>Toen de band in 1972 weer in het land was, besloot Egelien een van de vogels te adopteren. Het dier kreeg zijn voornaam en die van de Noorse koning, Olav de Vijfde, als achternaam. De pinguïn werd de mascotte van de Noorse koninklijke garde en kreeg de titel van korporaal. </p>
<p> De Noorse muziekformatie treedt niet elk jaar op tijdens de Military Tattoo. Maar als de bandleden naar Schotland afreizen, gaan ze altijd even langs bij hun gevederde mascotte. </p>
<p><div class="media media-element-container media-default"><div id="file-21420" class="file file-image file-image-jpeg">

        
  
  <div class="content">
    <img alt="Sir Olav birgadegeneraal" title="Foto: EPA" height="566" width="850" class="media-element file-default" src="/sites/default/files/olav2.jpg">  </div>

  
</div>
</div>
<p><strong>Hogere rang</strong><br>De pinguïn wordt bij elk bezoek geëerd met een hogere rang in het leger. Hij is nu nog maar drie stappen verwijderd van de hoogste functie als generaal. De vorige keer dat de garde hem opzocht, was in 2008. Toen werd Nils Olav met toestemming van de Noorse koning tot ridder geslagen. </p>
<p>Sindsdien schommelt hij als Sir door het leven. De huidige Sir Nils Olav heet eigenlijk Nils Olav de Derde. Pinguïns worden namelijk gemiddeld zo’n twintig tot dertig jaar oud.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
