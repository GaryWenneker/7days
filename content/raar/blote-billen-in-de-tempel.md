---
id: 940fcbc20539463c933cc6c26b997037
type: raar
layout: post
title: "Blote billen in de tempel"
permalink: /raar/blote-billen-in-de-tempel/
date: 2015-05-12T00:00:00.0000000Z
author: MennoWoudt
auteur: Menno Woudt
avatar: /sites/default/files/styles/node_author/public/menno4_0.png?itok=5KD7Yfz3
rubrieken:
  - raar
excerpt: "Je hebt af en toe rages, daar zakt je broek van af. Het maken van blootfoto's in de Cambodjaanse tempel Angkor Wat is er één van.  "
seo:
  description: "Blote billen in de tempel"
  title: "Blote billen in de tempel"
---
Je hebt af en toe rages, daar zakt je broek van af. Het maken van blootfoto's in de Cambodjaanse tempel Angkor Wat is er één van.  

    <p>Daar sta je dan, met je blote billen in het grootste religieuze bouwwerk ter wereld. En met boze politie voor je neus. Het is de afgelopen maanden al een paar keer gebeurd in het tempelcomplex van Angkor Wat. Het poseren in je blote kont voor de camera is daar plotseling populair.</p>
<p><strong>Land uitgezet</strong><br>Het begon in januari, toen drie Franse toeristen foto's van elkaar maakten bij Angkor Wat - naakt. De Cambodjaanse politie was daar niet blij mee. De Fransen kregen een half jaar voorwaardelijke celstraf (die ze alleen moeten uitzitten als vaker de fout in gaan) en een boete van ruim 600 euro en ze mogen het land voorlopig niet meer in. Dat weerhield twee Amerikaanse zussen er niet van om twee weken later precies hetzelfde te doen. Terwijl ze elkaars achterwerk op de foto zetten kwam de beveiliging van de tempel aanlopen. Ook zij moesten onmiddelijk het land verlaten.</p>
<p>Afgelopen weekend was het weer raak. Een Nederlandse vrouw maakte samen met twee vrienden foto's van elkaar, met de broek op de enkels. Waarschijnlijk krijgen zij dezelfde straf als de andere toeristen.</p>
<p><strong>Flyers</strong><br>De inwoners van Cambodja zijn klaar met al die blote toeristen. De tempels van Angkor Wat staan immers op heilige grond, daar mag je je broek niet zomaar laten zakken. De beveiliging is inmiddels opgeschroefd en er worden flyers uitgedeeld waarin wordt opgeroepen om vooral géén blootfoto's te maken.</p>
<p><strong>Het nieuwe swaffelen</strong><br>In 2008 was er ook ophef, toen een ander heilig monument te maken kreeg met een rage van dat moment. Een Nederlandse jongen vond het toen leuk om de Taj Mahal in India te <a href="http://www.encyclo.nl/begrip/swaffelen">swaffelen</a>. Wordt 'Angkor Watten' het nieuwe swaffelen?</p>  
