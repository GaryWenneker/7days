---
id: a7d900cdee95498ab430c379467cea74
type: raar
layout: post
title: "Gevangen: knalblauwe kreeft"
permalink: /raar/gevangen-knalblauwe-kreeft/
date: 2016-08-14T00:00:00.0000000Z
author: JacquelineAncona
auteur: Jacqueline Ancona
avatar: /sites/default/files/styles/node_author/public/Jacqueline_Pasfoto.jpg?itok=RPZ_0CZG
rubrieken:
  - raar
excerpt: "Meestal zijn kreeften oranjebruin, maar zo af en toe slaat een visser een knalblauw exemplaar aan de haak. Of beter gezegd: belandt er eentje in een net of kooi. Een Amerikaanse visser in Cape Cod lukte het zelfs al twee keer!  "
seo:
  description: "Gevangen: knalblauwe kreeft"
  title: "Gevangen: knalblauwe kreeft"
---
Meestal zijn kreeften oranjebruin, maar zo af en toe slaat een visser een knalblauw exemplaar aan de haak. Of beter gezegd: belandt er eentje in een net of kooi. Een Amerikaanse visser in Cape Cod lukte het zelfs al twee keer!  

    <p>De kreeft krijgt zijn knalblauwe kleur door een klein foutje in zijn genen. Het dier heeft daar zelf geen last van, maar vissers worden er heel blij van. De kans dat je er eentje vangt is namelijk bijzonder klein. Volgens sommigen maar één op twee miljoen.<br><br><strong>Juichen</strong><br>Niet zo gek dus dat Wayne Nickerson deze week even stond te juichen toen hij voor de tweede keer in zijn leven een blauw exemplaar uit zee ophaalde. Zijn vrouw Jan maakte meteen een foto van de vangst en deelde die op Facebook.</p>
<p>En hoe noem je dan zo'n knalblauwe kreeft? Blue natuurlijk!</p>
<p><strong>Knalrood</strong><br>De visser is niet van plan Blue op te eten. Hij hoopt dat het bijzondere dier in een aquarium kan gaan wonen, zodat ook andere mensen de knalblauwe kreeft kunnen bewonderen. Mocht Blue uiteindelijk toch in de pan belanden: alle kreeften kleuren dan knalrood. Of ze nou bruin, grijs, zwart of knalblauw zijn.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
