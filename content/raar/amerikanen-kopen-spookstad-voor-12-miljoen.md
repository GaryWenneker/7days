---
id: ad1f1ea8f1f64436bf848ef586d47406
type: raar
layout: post
title: "Amerikanen kopen spookstad voor 1,2 miljoen"
permalink: /raar/amerikanen-kopen-spookstad-voor-12-miljoen/
date: 2018-07-22T00:00:00.0000000Z
author: CharlotteGoldhoorn
auteur: Charlotte Goldhoorn
avatar: /sites/default/files/styles/node_author/public/Charlotte_PasfotoDSC01555%20EXTRA.jpg?itok=Uh1_j08g
rubrieken:
  - raar
excerpt: "Er zit bloed op de muren en er woont al jaren bijna niemand meer. Cerro Gordo in Amerika is een echte spookstad. Op vrijdag de dertiende kochten twee mannen het voor 1,2 miljoen euro.  "
seo:
  description: "Amerikanen kopen spookstad voor 1,2 miljoen"
  title: "Amerikanen kopen spookstad voor 1,2 miljoen"
---
Er zit bloed op de muren en er woont al jaren bijna niemand meer. Cerro Gordo in Amerika is een echte spookstad. Op vrijdag de dertiende kochten twee mannen het voor 1,2 miljoen euro.  

    <p>Cerro Gordo, Spaans voor dikke heuvel, ligt in de bergen in Californië. De naam ontstond in de negentiende eeuw toen Mexicanen in dit gebied naar zilver zochten. In die tijd stond hier de belangrijkste zilvermijn van Californië. Mensen reden af en aan en er werd regelmatig een moord gepleegd. Nu staan er 22 lege gebouwen. Alleen de oude eigenaar woont er nog. Die geeft er rondleidingen.</p>
<h3><strong>Spookstad restaureren</strong></h3>
<p>De nieuwe eigenaren gaan de verlaten huizen restaureren. Het hotel gaat weer open en er komt een uitkijkpunt. De barakken waar de mijnwerkers sliepen worden een muziekstudio. Het stadje wordt dan gebruikt voor weekendjes weg, festivals, fotosessies en als plek waar schrijvers rustig kunnen werken.<br><br><em>Foto: <a href="https://www.flickr.com/photos/lofink/5412117469/in/album-72157623640940449/" target="_blank">David Lofink/Flickr CC BY 2.0</a></em></p>  
