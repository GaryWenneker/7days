---
id: b0667eac08714ba7a4232206840ab499
type: raar
layout: post
title: "De oudste ijshockeyer ter wereld"
permalink: /raar/de-oudste-ijshockeyer-ter-wereld/
date: 2015-01-13T00:00:00.0000000Z
author: CharlotteGoldhoorn
auteur: Charlotte Goldhoorn
avatar: /sites/default/files/styles/node_author/public/Charlotte_PasfotoDSC01555%20EXTRA.jpg?itok=Uh1_j08g
rubrieken:
  - raar
excerpt: "Terwijl zijn leeftijdsgenoten genieten van een potje bridge of bingo, staat Jan Loos (85) meerdere malen per week in vol ornaat op het ijs. De Nederlander woont al bijna zestig jaar in Canada en kon niet anders dan meedoen met de nationale sport: ijshockey. Nu blijkt hij de oudste ijshockeyer ter wereld.  "
seo:
  description: "De oudste ijshockeyer ter wereld"
  title: "De oudste ijshockeyer ter wereld"
---
Terwijl zijn leeftijdsgenoten genieten van een potje bridge of bingo, staat Jan Loos (85) meerdere malen per week in vol ornaat op het ijs. De Nederlander woont al bijna zestig jaar in Canada en kon niet anders dan meedoen met de nationale sport: ijshockey. Nu blijkt hij de oudste ijshockeyer ter wereld.  

    <p>Officieel is de huidige recordhouder Fred de Wit uit Nijmegen. Die kreeg het record een jaar geleden op zijn naam toen hij het op 78-jarige leeftijd opnam tegen de Eindhoven Kemphanen. ‘Hé, ik ben zeven jaar ouder dan hij is’, zei Loos toen hij dat nieuws hoorde. ‘Dus eigenlijk ben ik de oudste ijshockeyer ter wereld.’ Maar bij een officieel record komt veel papierwerk kijken. De dochter van Jan besloot het te regelen.</p>
<p><strong>Negentigjarige scheidsrechter</strong><br> Loos speelt bij Huff N’ Puff, een club voor vijftigplussers. Half december was de recordwedstrijd. Loos was niet eens de oudste op de schaatsen: een negentigjarige scheidsrechter floot de partij.</p>
<p>‘Dat is een goede vriend van me’, vertelt Loos via Skype. ‘De wedstrijd was erg leuk. Tweehonderdvijftig mensen kwamen kijken of het wel allemaal waar was wat ik zei. Ik scoorde het eerste doelpunt en we hebben gewonnen.’</p>
<p><strong>Ochtendgymnastiek</strong><br> Of het record wordt goedgekeurd, weet Loos nog niet zeker. Eerst moeten alle papieren en een video van de wedstrijd worden opgestuurd naar Guinness World Records. Over een paar maanden krijgt hij het uiteindelijke bericht.</p>
<p>Loos mag dan wel de oudste ijshockeyer zijn, hij voelt zich ‘net zestig’. ‘Mijn motto is “Je moet niet oud worden, maar gewoon ouder.” Als je in beweging blijft, kun je nog lang mee.’ Zijn geheim? ‘Ik maak elke ochtend mijn hele lichaam los met gymnastiek. Dan bezeer je je een stuk minder snel. IJshockey is een ruwe sport, maar bij ons is het wel wat zachter geworden.’</p>
<p><div class="media media-element-container media-default"><div id="file-1228" class="file file-image file-image-png">

        
  
  <div class="content">
    <img height="531" width="560" class="media-element file-default" src="/sites/default/files/58.png" alt="">  </div>

  
</div>
</div>
<p><em>Loos met twee kleinzonen</em></p>
<p> </p>  
