---
id: 5bd18b6da73d4af9a40cc29150b4070e
type: raar
layout: post
title: "102-jarige vrouw in de boeien geslagen"
permalink: /raar/102-jarige-vrouw-in-de-boeien-geslagen/
date: 2016-10-06T00:00:00.0000000Z
author: CharlotteGoldhoorn
auteur: Charlotte Goldhoorn
avatar: /sites/default/files/styles/node_author/public/Charlotte_PasfotoDSC01555%20EXTRA.jpg?itok=Uh1_j08g
rubrieken:
  - raar
excerpt: "Politieagenten in de Amerikaanse stad Saint Louis pakten vorige week een bijzondere verdachte op. Ze had grijze krullen en een wandelstok. Met een grote grijns stapte de boef van 102 even later weer uit de politieauto. Dit wilde ze altijd al eens meemaken.  "
seo:
  description: "102-jarige vrouw in de boeien geslagen"
  title: "102-jarige vrouw in de boeien geslagen"
---
Politieagenten in de Amerikaanse stad Saint Louis pakten vorige week een bijzondere verdachte op. Ze had grijze krullen en een wandelstok. Met een grote grijns stapte de boef van 102 even later weer uit de politieauto. Dit wilde ze altijd al eens meemaken.  

    <p>Met sirene en zwaailichten reed de politieauto het parkeerterrein van het bejaardentehuis op. Daar kreeg Edie Simms (102) haar vrijheid weer terug. De oude vrouw had al veel gedaan in haar leven, maar nog nooit geboeid in een politiewagen gezeten. Het was een droom die in vervulling ging.</p>
<p><strong>Bingo</strong><br>Toen ze ’s middags weer op vrije voeten was, speelde ze bingo met haar buren. Daar deelde ze zelfgemaakte spullen uit. Simms maakte haar eerste jurk toen ze tien was en naait en borduurt nog steeds. ‘Stop nooit met wat je aan het doen bent en doe vrijwilligerswerk voor de buurt’, is haar advies aan een journalist van <a href="http://fox2now.com/2016/09/30/102-year-old-st-louis-woman-checks-arrest-off-bucket-list/" target="_blank">Fox2now</a>. ‘Het is een prachtige wereld, als je je ogen maar opent en ernaar kijkt.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="/whatsapp"><em>gratis WhatsApp-dienst</em></a><em>, download onze </em><a href="/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
