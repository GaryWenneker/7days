---
id: fda350c508a94cb29ab07514b6f0d97b
type: video
layout: post
title: "Het beste van YouTube: Charlieissocoollike"
permalink: /video/het-beste-van-youtube-charlieissocoollike/
date: 2015-10-30T00:00:00.0000000Z
author: LotteKok
auteur: Lotte Kok
avatar: /sites/default/files/styles/node_author/public/lotte%20kok%20nieuw.jpg?itok=CLLGSq91
rubrieken:
  - video
excerpt: "In de rubriek YouChoose vertellen lezers van 7Days over hun favoriete kanaal op YouTube. Deze week: Lotte (19) over Charlieissocoollike.  "
seo:
  description: "Het beste van YouTube: Charlieissocoollike"
  title: "Het beste van YouTube: Charlieissocoollike"
---
In de rubriek YouChoose vertellen lezers van 7Days over hun favoriete kanaal op YouTube. Deze week: Lotte (19) over Charlieissocoollike.  

    <p>Lieve Charlie, het is verdikkeme al vijf jaar geleden dat ik je filmpjes begon te kijken. Je lieve ukulele-liedjes, je Challenge Charlie-afleveringen waarin je de gekste dingen doet (een fles ketchup leegdrinken! Jezelf helemaal paars verven!), de filmpjes waarin je zo enthousiast over wetenschap praat, de filmpjes over je kat, dat filmpje waarin je tien minuten lang alleen maar cornflakes eet... Ik hou van ze allemaal.</p>
<p>Maar, lieve Charlie, ik hou het meest van jou. Van je een beetje scheef geknipte haar, je lieve gegrinnik en je verrukkelijke Britse accent. Van je vijf korte films waar je zo allebarstenshard aan hebt gewerkt. Van je werk voor goede doelen en van dat fantástische filmpje waarin je een muziekje opzet en helemaal uit je dak danst. Je was mijn eerste YouTuber, Charlie, en ik moet opbiechten dat er daarna meerderen in mijn leven zijn geweest. MirandaSings, Dan and Phil, Hannah Hart, noem het maar en ik heb het gekeken. Maar (dit is het punt waarop ik zo dwars door het beeldscherm je hand pak) tussen ons is het anders, Charlie. Jij bent zo’n beetje de enige YouTuber die zich niet laat verleiden tot het schrijven van slechte poepboeken. De enige die geen maffe naam heeft voor zijn fans, omdat jij je fans ziet als gewone mensen. Je blijft altijd eerlijk, altijd dicht bij jezelf. </p>
<p><div class="media media-element-container media-default"><div id="file-12858" class="file file-video file-video-youtube">

        <h2 class="element-invisible"><a href="/files/introduction">An Introduction</a></h2>
    
  
  <div class="content">
    <div class="media-youtube-video media-element file-default media-youtube-1">
  <iframe class="media-youtube-player" width="640" height="390" title="An Introduction" src="https://www.youtube.com/embed/UqhEtTPo89Y?wmode=opaque&controls=" name="An Introduction" frameborder="0" allowfullscreen="">Video van An Introduction</iframe>
</div>
  </div>

  
</div>
</div>
<p>Lieve Charlie, we hebben veel beleefd de afgelopen vijf jaar. Jij slaagde, ik slaagde, jij besloot niet te gaan studeren, ik stopte met m’n studie, jij kuste andere meisjes, ik kuste andere jongens: zo gaat dat. Charlie, luister (dit is het punt waarop het begint te sneeuwen en de vioolmuziek aanzwelt), het is tijd voor meer dan pixels. Ik wacht nog steeds op je. Met smart. Als het moet nog vijf jaar. (Dit is het punt waarop je me kust. Just saying.)</p>
<p>Bekijk meer video's van Charlie <a href="https://www.youtube.com/user/charlieissocoollike" target="_blank">op zijn kanaal</a>.</p>  
