---
id: 9015353e03f7481b896a99dbb80ebaf9
type: video
layout: post
title: "Bekijk dit filmpje: heb jij iets in de gaten?"
permalink: /video/bekijk-dit-filmpje-heb-jij-iets-in-de-gaten/
date: 2016-12-06T00:00:00.0000000Z
author: RoosBeudeker
auteur: Roos Beudeker
avatar: /sites/default/files/styles/node_author/public/File_000.jpeg?itok=TcXP2IUB
rubrieken:
  - video
excerpt: "In onderstaand filmpje, een hit op social media, denkt Evan aan niks anders dan aan het mysterieuze meisje dat zijn berichten beantwoordt die hij in de tafel heeft gekerfd. Maar ondertussen gebeurt er nog iets heel anders in zijn omgeving. En niemand heeft iets door. Of jij wel?   "
seo:
  description: "Bekijk dit filmpje: heb jij iets in de gaten?"
  title: "Bekijk dit filmpje: heb jij iets in de gaten?"
---
In onderstaand filmpje, een hit op social media, denkt Evan aan niks anders dan aan het mysterieuze meisje dat zijn berichten beantwoordt die hij in de tafel heeft gekerfd. Maar ondertussen gebeurt er nog iets heel anders in zijn omgeving. En niemand heeft iets door. Of jij wel?   

    <p><iframe allowfullscreen="" src="https://www.youtube.com/embed/A8syQeFtBKc?rel=0" width="850" height="500" frameborder="0"></iframe></p><p><br>Zonder dat iemand het doorheeft, bereidt de klasgenoot van Evan een schietpartij voor. <a href="/wapens" target="_blank">In Amerika</a> bijna de helft van de inwoners één of meerdere vuurwapens. Dat zijn ongeveer 300 miljoen wapens. Jaarlijks vallen er dan ook tienduizenden doden door wapengeweld. Veel Amerikanen vinden dat ze het recht moeten hebben zich te verdedigen met een wapen, terwijl er juist ook veel nare dingen gebeuren door dat wapenbezit.</p>
<h3>Twintig kinderen gedood</h3>
<p>Zo vond in december 2012 de op één na dodelijkste schietpartij in Amerika plaats: op <a href="/archief/nieuwe-school-voor-kinderen-newtown" target="_blank">basisschool Sandy Hook</a> werden twintig kinderen en zeven leraren doodgeschoten. Kort daarna richtten de ouders van een van de overleden kinderen de stichting Sandy Hook Promise op. Ze willen er alles aan doen om meer vuurwapengeweld te voorkomen en willen zorgen voor betere wapenwetgeving in Amerika .<br><br>Met dit filmpje wilden ze laten zien dat er een aantal signalen zijn waaraan je toekomstig geweld kan herkennen. Zo zie je dat Evans klasgenoot filmpjes kijkt en tijdschriften leest over wapens, gewelddadige gebaren maakt en gepest en genegeerd wordt. Dinsdagmiddag was het filmpje al meer dan vier miljoen keer bekeken.</p>
<h3>Strengere wet</h3>
<p>De hoop is nu dat de wapenwet in Amerika strenger wordt. De nieuwe president, Donald Trump, wil in ieder geval dat mensen met een criminele achtergrond, psychische aandoening en mensen op de terreurlijst geen wapen mogen dragen. Maar dat is maar een klein deel van alle wapenbezitters. Of er in zijn periode als president minder vuurwapenslachtoffers zullen vallen, is dus maar zeer de vraag. </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><a href="/whatsapp"><em>gratis WhatsApp-dienst</em></a><em>, download onze </em><a href="/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op de krant!</em></p>  
