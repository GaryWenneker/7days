---
id: 18c8ac2789ab4672ac443d3bc9694150
type: video
layout: post
title: "Drone filmt megagrot"
permalink: /video/drone-filmt-megagrot/
date: 2015-03-24T00:00:00.0000000Z
author: LotteStegeman
auteur: Lotte Stegeman
avatar: /sites/default/files/styles/node_author/public/Lotte_Neutraal%20VrolijkPASFOTO_6905.jpg?itok=DbcjFvZm
rubrieken:
  - video
excerpt: "Onder begeleiding van een etherisch muziekje glijd je door een onaards landschap. Een ondergronds oerwoud en rotspartijen worden zichtbaar door straaltjes licht uit gaten in het plafond. Fotograaf Ryan Deboodt filmde met een drone de gigantische Vietnamese Hang Son Doong-grot.   "
seo:
  description: "Drone filmt megagrot"
  title: "Drone filmt megagrot"
---
Onder begeleiding van een etherisch muziekje glijd je door een onaards landschap. Een ondergronds oerwoud en rotspartijen worden zichtbaar door straaltjes licht uit gaten in het plafond. Fotograaf Ryan Deboodt filmde met een drone de gigantische Vietnamese Hang Son Doong-grot.   

    <p>Een bezoekje aan deze grootste grot van de wereld - zo'n vijf kilometer lang, 200 meter hoog en 147 meter breed - is maar voor weinig mensen weggelegd. De Vietnamese overheid laat geen massa’s binnen en hij ligt voor de meesten ook bepaald niet om de hoek. Deboodt is dol op grotten. ‘Mijn wens is om ooit andere werelden te ontdekken. Tot dat mogelijk is, komen grotten het dichtst in de buurt.’ Hij wist Hang Son Doong al drie keer te bezoeken en wilde graag zoveel mogelijk mensen mee laten afdalen, zij het dan vanachter hun scherm. De laatste keer nam hij dus z’n drone mét videocamera mee.</p>
<p>Acht nachten kampeerden Deboodt en zijn team op de bodem van het onderaardse paradijs. Hij kreeg het voor elkaar om zijn onbemande vliegtuigje met enkel een paar bijna-botsingen de grot door te laten vliegen en zo de ondergrondse wereld levendiger dan ooit in beeld te brengen. ‘Mijn missie is geslaagd. Inmiddels is de video twee miljoen keer bekeken.’ Zien?<br> </p>
<p><iframe allowfullscreen="" mozallowfullscreen="" src="https://player.vimeo.com/video/121736043?color=ff9933" webkitallowfullscreen="" frameborder="0" height="550" width="850"></iframe></p>
<p>Een uitgebreid interview met de grotfotograaf lees je vrijdag in <em>7Days. </em>Heb je geen abonnement? Maak dan nu met ons <a href="https://abonneren.sevendays.nl/abonneren/abonnementen/al/kennismaken2/">kennis</a>!</p>  
