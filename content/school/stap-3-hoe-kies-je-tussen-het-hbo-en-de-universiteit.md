---
id: 9da6936f3b0a4c46b4877eaffc3e270b
type: school
layout: post
title: "Stap 3: Hoe kies je tussen het hbo en de universiteit?"
permalink: /school/stap-3-hoe-kies-je-tussen-het-hbo-en-de-universiteit/
date: 2018-01-29T00:00:00.0000000Z
author: Hannahvan Draanen
auteur: Hannah van Draanen
avatar: /sites/default/files/styles/node_author/public/Hannah.jpg?itok=1BZwLfAv
rubrieken:
  - school
excerpt: "Wordt het psychologie, journalistiek of SPW? Weinig beslissingen zijn zo lastig als je studiekeuze. Door je profiel heb je al wat opleidingen afgeserveerd, maar het aanbod blijft gigantisch.  "
seo:
  description: "Stap 3: Hoe kies je tussen het hbo en de universiteit?"
  title: "Stap 3: Hoe kies je tussen het hbo en de universiteit?"
---
Wordt het psychologie, journalistiek of SPW? Weinig beslissingen zijn zo lastig als je studiekeuze. Door je profiel heb je al wat opleidingen afgeserveerd, maar het aanbod blijft gigantisch.  

    <p>Om je te helpen met kiezen, vind je op <em>Sevendays.nl </em>een <a href="www.sevendays.nl/tag/studiekeuzestappenplan">stappenplan</a> in zeven delen. Vandaag de derde stap: moet je naar het hbo of de universiteit?</p>
<p>De afgelopen weken kon je lezen <a href="/studiekeuze1">hoe je begint met het studiekeuze-proces</a> en <a href="/studiekeuze2">hoe je het studieaanbod kunt onderzoeken</a>. Als je vwo doet, vraag je je misschien af of je het hbo ook als serieuze optie moet zien. Want wat zijn de verschillen tussen het hbo en de universiteit eigenlijk? Of moet je als vwo'er per se naar de universiteit?</p>
<h3>De belangrijkste verschillen tussen het hbo en de universiteit:</h3>
<p>- Over het algemeen is hbo (hoger beroepsonderwijs) beroepsgericht en de universiteit (het wo: wetenschappelijk onderwijs) meer gericht op wetenschap. Op het hbo leer je daarom meer in de praktijk, door bijvoorbeeld al opdrachten te doen voor bestaande bedrijven. Het wo is daarentegen meer theoretisch gericht, dus daar ben je veel meer bezig met onderzoeken.</p>
<p>- Op het hbo krijg je vaak les in vaste klassen, is er meer persoonlijke begeleiding en werk je veel in groepen. Op het wo krijg je vaak les in grote collegezalen en verschillende werkgroepen, is er minder persoonlijke aandacht en ligt er veel verantwoordelijkheid bij jezelf.</p>
<p>- Op het hbo word je vaak opgeleid voor een uitvoerend beroep (bijvoorbeeld journalist, verpleegkundige of leraar) of een specifieke branche (denk aan communicatie of maatschappelijke hulpverlening). Op de universiteit word je in principe juist opgeleid tot wetenschapper.</p>
<p>- Het hbo duurt vier jaar, waarna je een baan kunt zoeken (tenzij je een schakeljaar wilt doen om daarna aan een universitaire master te beginnen). Op de universiteit doe je doorgaans drie jaar over een bachelor en nog één of twee jaar over een master.</p>
<h3>Is het hbo niet zonde van je vwo-diploma?</h3>
<p>Als vwo'er kan het soms aanvoelen alsof je wel naar de universiteit moét gaan. 'Anders is het toch zonde, dan had je net zo goed havo kunnen doen!', zeggen mensen in je omgeving misschien. Jacky Limvers, studiekeuze-adviseur bij <a href="http://husite.nl/centrumstudiekeuze/" target="_blank">Centrum Studiekeuze</a> in Utrecht, zegt daarover: ‘Laat je niet leiden door wat andere mensen vinden, maar kijk naar wat je zelf belangrijk vindt. Het is niet zonde om hbo te doen als vwo hebt gedaan, het is zonde om een verkeerde keuze te maken!' </p>
<p>Bij de keuze tussen hbo en de universiteit is het belangrijk om te kijken naar je eigen niveau. 'Mijn ervaring is dat mensen die het vwo makkelijk hebben gehaald, zich op het hbo niet op hun niveau ondervraagd voelen. Voor jongeren die met moeite het vwo hebben gehaald is het daarentegen vaak fijner om hbo te doen, omdat ze op de universiteit nog een stapje hoger moeten. Een uitzondering hierop is de kunstrichting, omdat je daar daar veel meer je eigen ding doet dus vrijer bent om je talenten en intelligentie te uiten op jouw manier.’</p>
<p>Naast niveau is het ook belangrijk om te kijken naar de manier van onderwijs. Werk jij graag samen of liever alleen? Zit jij graag met een vaste groep mensen in een klas of met verschillende mensen in collegezalen? Vind je wetenschap echt leuk, hou je ervan om uit te zoeken hoe de wereld en alle verschijnselen in elkaar zitten? Of richt je je liever op praktijkgericht leren? Houd al dat soort dingen ook in je achterhoofd bij het maken van je keuze.</p>
<h3>Krijg je na de universiteit een betere baan? </h3>
<p>Verder wordt er vaak gezegd dat je universiteit 'moet' doen, omdat je daarmee in de toekomst meer kans hebt op een goede baan. ‘Er zijn beroepen die je alleen kun uitoefenen door een bepaalde studie of opleiding,’ zegt Limvers. ‘Denk bijvoorbeeld aan artsen die universiteit gedaan moeten hebben of verpleegkundigen die hbo gedaan moeten hebben. HBO'ers zullen makkelijker een baan vinden die aansluit bij hun vakgebied, omdat ze al veel stage hebben gelopen en praktijkgerichte opdrachten hebben gedaan. Afgestudeerden van een universiteit worden daarentegen sneller aangenomen voor hogere functies. Er zijn ook universitaire studies die juist minder baankans hebben en daardoor op een minder hoge functie uitkomen dan hbo.'</p>
<p>Tip: websites als <a href="http://studiekeuze123.nl" target="_blank">Studiekeuze123.nl</a> geven uitleg over hoe veel kans op een baan elke studie je geeft. Limvers benadrukt wel: ‘Niet iedereen vindt baankansen even belangrijk. Sommige mensen willen gewoon vooral graag doen wat ze leuk vinden, ondanks dat er weinig banen in te vinden zijn. Weet alleen dat het, bijvoorbeeld bij kunst, niet altijd lukt om er een goed salaris uit te halen. Het is dan wel goed om je af te vragen of je echt in staat bent om ervoor te knokken.’</p>
<h3>Kies wat bij je past</h3>
<p><https: studie-in-cijfers="" www.studiekeuze123.nl="">Kortom: laat de keuze tussen het hbo of de universiteit niet afhangen van jouw omgeving, maar zoek rustig uit wat goed bij jou past. En bezoek verschillende open dagen met dat alles in je achterhoofd. Waar je op moet letten tijdens die open dagen en hoe je door het reclamelaagje heen prikt, lees je volgende week op <em>Sevendays.nl</em>.</https:></p>
  
