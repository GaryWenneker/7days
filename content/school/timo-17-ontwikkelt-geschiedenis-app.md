---
id: 5629339540f84de493b73d0c28e3083b
type: school
layout: post
title: "Timo (17) ontwikkelt geschiedenis-app"
permalink: /school/timo-17-ontwikkelt-geschiedenis-app/
date: 2017-05-02T00:00:00.0000000Z
author: LisetteGerbrands
auteur: Lisette Gerbrands
avatar: /sites/default/files/styles/node_author/public/13450257_10208224020345949_4749455365629855480_n.jpg?itok=bu9Jk8Bo
rubrieken:
  - school
excerpt: "Niet iedereen vindt geschiedenis een leuk vak op school. Er zijn ook zo veel gebeurtenissen en jaartallen die je moet onthouden. Hoe maak je dit dan leuker voor jezelf? De 17-jarige Timo Noordzee bedacht een manier om het beter te begrijpen. Met zijn idee én programmeerkennis ontwikkelde hij zelf een app.  "
seo:
  description: "Timo (17) ontwikkelt geschiedenis-app"
  title: "Timo (17) ontwikkelt geschiedenis-app"
---
Niet iedereen vindt geschiedenis een leuk vak op school. Er zijn ook zo veel gebeurtenissen en jaartallen die je moet onthouden. Hoe maak je dit dan leuker voor jezelf? De 17-jarige Timo Noordzee bedacht een manier om het beter te begrijpen. Met zijn idee én programmeerkennis ontwikkelde hij zelf een app.  

    <p>Het idee voor de app ontstond toen Timo aan het leren was voor een proefwerk geschiedenis, vertelt hij aan <a href="http://www.gelderlander.nl/veenendaal/timo-17-scoort-met-eigen-geschiedenis-app-een-boek-heb-ik-niet-meer-nodig~aa08b56b/" target="_blank">De Gelderlander</a>. Hij vond de 49 zinnen bij verschillende periodes in de geschiedenis maar omslachtig en bouwde een geschiedenis-app om dit makkelijker te maken. Wat bleek? Zijn cijfer ging meteen omhoog! </p>
<h3>Nieuwe versie</h3>
<p>Ook Timo's klasgenoten en zijn leraar geschiedenis zijn blij met de app. Maar het kan altijd nog beter. Via de rector van zijn school kwam Timo in contact met Studyflow, een bedrijf in digitale lesmethoden. Dat helpt Timo om zijn app te verbeteren. Inmiddels is er een nieuwe versie van <em>Geschiedenis Gids</em> beschikbaar voor <a href="https://play.google.com/store/apps/details?id=com.northseadevs.geschiedenisgids&amp;hl=nl" target="_blank">Android</a> en <a href="http://www.geschiedenisgids.nl/?_sp=e6e97592-966e-479a-9d0d-bc5e411824c5.1493642477066" target="_blank">iOS</a>. Wat begon als een hulpmiddel voor hemzelf, is een project geworden waarmee hij ook anderen helpt. Timo hoopt dat hij op termijn geld kan verdienen met zijn idee.</p>
<h3>Voorbereiding</h3>
<p>In mei heeft Timo zijn examen geschiedenis. Hoe hij zich gaat voorbereiden? 'Mijn geschiedenisboek heb ik niet meer nodig', vertelt hij aan De Gelderlander. 'Ik heb de app op zo’n manier gebouwd dat ik het fijn vind om te leren. Dat anderen dat ook vinden, is mooi meegenomen.'</p>
<p> </p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
