---
id: d4851e202b594640bb102d85f2314ebd
type: school
layout: post
title: "Zo sla je je door een debat: 11 tips"
permalink: /school/zo-sla-je-je-door-een-debat-11-tips/
date: 2016-01-25T00:00:00.0000000Z
author: KimEinder
auteur: Kim Einder
avatar: /sites/default/files/styles/node_author/public/Kim_E_pasfotoWebsite.jpg?itok=eT3Ghnc4
rubrieken:
  - school
excerpt: "Dit weekend won ze met haar schoolteam (het Stedelijk Gymnasium Utrecht) het NK debatteren voor scholieren én werd ze uitgeroepen tot beste individuele debater. Als er iémand verstand heeft van debatteren, is het Romée Lind (16, rechts op de foto) wel. Ben jij nog niet bepaald een pro? Dan heb je vast iets aan haar tips.  "
seo:
  description: "Zo sla je je door een debat: 11 tips"
  title: "Zo sla je je door een debat: 11 tips"
---
Dit weekend won ze met haar schoolteam (het Stedelijk Gymnasium Utrecht) het NK debatteren voor scholieren én werd ze uitgeroepen tot beste individuele debater. Als er iémand verstand heeft van debatteren, is het Romée Lind (16, rechts op de foto) wel. Ben jij nog niet bepaald een pro? Dan heb je vast iets aan haar tips.  

    <p><strong>1. Kies een leuk onderwerp</strong><br>Een inkoppertje: kies een leuk onderwerp dat je echt interesseert. Zelfs als je daar wat meer moeite voor moet doen. 'Ons team was heel erg geïnteresseerd in de oorlog in Syrië. Daardoor hadden we vanzelf de motivatie om er veel over te lezen. En dan ga je oprecht denken: ja, dit is een goed idee, nee, dit is een slecht idee.'</p>
<p><strong>2. Verplicht onderwerp? Maak het leuk</strong><br>Mag je zelf geen onderwerp kiezen, maar krijg je er één van je docent in je maag gesplitst? 'Dat is vervelend, maar ik denk dat er in elk debat wel interessante dingen te vinden zijn. Bedenk of het een onderwerp is dat jou aangaat, of dat het grote groepen in de samenleving aangaat. Jezelf afvragen hoe de maatschappij eruit ziet als de stelling zou worden ingevoerd, is vaak een hele leuke uitdaging.'</p>
<p><strong>3. Structureer je aantekeningen</strong><br>Maak slim gebruik van je aantekeningenblaadje, adviseert Romée. 'Ik heb er meestal wel vijf of zes. Het eerste is een soort introblaadje, waar ik alles heel uitgebreid opschrijf zodat ik soepel kan beginnen en niet ga stotteren. Daarna schrijf ik boven elk blaadje één onderwerp, plus de argumenten van de tegenpartij en mijn redenen waarom die niet waar zijn. Die structuur is zeker als je zenuwachtig bent heel fijn, dan heb je iets om je aan vast te houden.'</p>
<p><strong>4. Schrijf niet álles op</strong><br>Let er wel op dat je niet álles op je aantekeningenblaadje zet. 'Probeer het in steekwoorden te doen. Op zo'n manier dat je maar heel kort hoeft te kijken om te begrijpen wat er staat en je het meteen kunt uitleggen.'</p>
<p><div class="media media-element-container media-default"><div id="file-15433" class="file file-image file-image-jpeg">

        
  
  <div class="content">
    <img alt="Het debatteam van het Stedelijk Gymnasium Utrecht met debatvoorzitter Roderik van Grieken en directeur Else van Nieuwkerk" title="Foto: Nederlands Debatinstituut" height="591" width="850" class="media-element file-default" src="/sites/default/files/Winnaars%20NK%202016%20met%20Voorzitter%20Roderik%20van%20Grieken%20en%20Directeur%20Else%20van%20Nieuwkerk.jpg">  </div>

  
</div>
</div><em>Romée staat op de achterste rij, tweede van rechts</em>
<p><strong>5. Denk goed na over de beurt die je kiest</strong><br>'Of je het beste als eerste, tweede of derde spreker aan de beurt kunt zijn, verschilt per persoon. Ik vind het zelf altijd fijn om tegen het einde te moeten spreken. Dan heb ik iets meer tijd om in te schatten wat ik moet doen. De tweede spreker zijn, vind ik het leukst, maar ook het moeilijkst: je moet uitleggen waarom de tegenpartij ongelijk heeft, maar ook nog een nieuw argument inbrengen. En dat alles in beperkte tijd.'<br><br><strong>6. Ga efficiënt met je tijd om </strong><br>Wat als je vreest in tijdnood te komen? 'Ga dan heel efficiënt met je tijd om. Moet je een heleboel argumenten van je tegenstanders aanvallen die eigenlijk allemaal op één assumptie (aanname, red.) zijn gebaseerd? Vul dan die assumptie aan, in plaats van al die argumenten. En probeer niet álles te zeggen. Er komt nog een spreker na je.'</p>
<p><strong>7. Praat héél langzaam</strong><br>'Ik praat altijd een beetje te snel. Wat daartegen helpt, is héél overdreven langzaam praten. Op zo'n manier dat je denkt: "dit begint vervelend te worden". Als je dat heel moeilijk vindt, kun je ook heel duidelijk gaan articuleren. Het probleem is vaak namelijk niet dat je te snel praat, maar dat je niet duidelijk genoeg praat. Als je duidelijk articuleert en de juiste intonatie gebruikt, dan kan jouw publiek je alsnog goed volgen.'</p>
<p><strong>8. Zet vlak van tevoren de puntjes op de i</strong><br>Heb je net gehoord of je een stelling moet verdedigen of juist aanvallen en heb je nog een paar minuten voordat het debat begint? Inhoudelijk hoefden Romée en haar teamgenoten in de NK-finale niets meer te doen, dat scheelde. 'We hadden ons al heel erg voorbereid en veel feiten opgezocht. Vlak voor het begin hebben we eerst gezorgd dat we even rustig werden, omdat iedereen nogal <em>shaky</em> en gespannen was.'</p>
<p>'We gingen even naar de wc, dronken wat en hebben daarna onze eerste spreker nog haar speech laten oefenen en tips gegeven. Zodat ze extra in de debatmodus kon komen. En wij ook.'</p>
<p><strong>9. Relax voor je begint</strong><br>'Als ik aan de beurt ben en voor de katheder ga staan, gooi ik altijd even mijn schouders los en adem ik diep in en uit door mijn buik. Ook lees ik mijn notities nog even na. Zo begin ik ontspannen. Als de debatmodus eenmaal 'aanstaat' in je lichaam, verdwijnen de zenuwen vanzelf.'<br><br><strong>10. Een black-out is geen ramp</strong><br>'Een black-out is natuurlijk ieders nachtmerrie. Maar over het algemeen is dat helemaal niet zo erg. Haal diep adem, maak er het beste van en besef dat het niet altijd op topniveau hoeft te gaan. Debatteren is vooral een oefendingetje. Als je nog weinig ervaring hebt, kun je ook niet verwachten dat het in één keer perfect gaat.'<br><br><strong>11. De smaak te pakken? Doe mee aan toernooien</strong><br>Tot slot nog een tip voor wie de smaak te pakken krijgt: 'Ben je heel geïnteresseerd in debatteren, doe dan vooral mee aan debattoernooien om nog beter te worden. Naar bijvoorbeeld Leiden Schools, Oxford Schools of Roosevelt World Schools Academy. Dat laatste is een heel leuk trainingsweekend dat uiteindelijk ook een soort selectie voor het WK is. Op zo'n weekend leer je ontzettend veel.'<br><br><em>Kun je nog meer tips gebruiken? Stijn Harder (15) hield laatst een Troonrede op Kleine Prinsjesdag. Ook hij heeft nog <a href="/nieuws/speechtips-van-de-spreekkoning">een aantal adviezen voor je</a>.</em></p>  
