---
id: d29fc6e731f74fdb8a6802872b41198f
type: school
layout: post
title: "Stap 4: open dagen bezoeken"
permalink: /school/stap-4-open-dagen-bezoeken/
date: 2018-02-12T00:00:00.0000000Z
author: Hannahvan Draanen
auteur: Hannah van Draanen
avatar: /sites/default/files/styles/node_author/public/Hannah.jpg?itok=1BZwLfAv
rubrieken:
  - school
excerpt: "Wordt het psychologie, journalistiek of SPW? Weinig beslissingen zijn zo lastig als je studiekeuze. Door je profiel heb je al wat opleidingen afgeserveerd, maar het aanbod blijft gigantisch.  "
seo:
  description: "Stap 4: open dagen bezoeken"
  title: "Stap 4: open dagen bezoeken"
---
Wordt het psychologie, journalistiek of SPW? Weinig beslissingen zijn zo lastig als je studiekeuze. Door je profiel heb je al wat opleidingen afgeserveerd, maar het aanbod blijft gigantisch.  

    <p>Om je te helpen met kiezen, vind je op <em>Sevendays.nl </em>een <a href="www.sevendays.nl/tag/studiekeuzestappenplan">stappenplan</a> in zeven delen. Vandaag nummer vier: open dagen bezoeken.</p>
<p><a href="/school/studiekeuze-stap-3-hoe-kies-je-tussen-het-hbo-en-de-universiteit" target="_blank">Eerder</a> las je het verschil tussen het HBO en de universiteit. Wanneer je een overzicht hebt van studies die je leuk lijken en bij je passen kan je open dagen gaan bezoeken. Op deze manier kan je er nog beter achter komen welke studies écht bij jou aan sluiten. Hoe pak je een open dag aan?</p>
<h3>Activiteitenmarkt</h3>
<p>Via de websites van alle universiteiten en hogescholen kun je zien wanneer er open dagen zijn. Tijdens een open dag kan je naar binnen om de activiteitenmarkt te bekijken, waar de verschillende studies worden gepresenteerd. Hier kun je praten met studenten en sfeer proeven. Het is nog veel handiger om je op te geven voor voorlichtingsrondes van de studies die je aanspreken. Op deze manier kom je veel te weten over wat de studie inhoudt, op welke manier de lesstof wordt onderwezen en wat van jou als student verwacht zou worden bij deze studie.</p>
<p><div class="media media-element-container media-default"><div id="file-415668" class="file file-image file-image-png">

        
  
  <div class="content">
    <img alt="Stappenplan Open Dagen studiekeuze" title="Beeld: ANP" height="550" width="1114" class="media-element file-default" data-delta="1" src="/sites/default/files/Schermafbeelding%202017-02-04%20om%2009.45.20.png">  </div>

  
</div>
</div>
<h3>Sfeer</h3>
<p>Jacky Limvers, studiekeuze-adviseur bij <a href="http://husite.nl/centrumstudiekeuze/" target="_blank">Centrum Studiekeuze</a> in Utrecht, benadrukt het belang van goede voorbereiding. ‘Vaak gaan scholieren naar een open dag om “gewoon even te kijken”. Het is juist belangrijk om je goed voor te bereiden. Vraag jezelf af: ‘Wat heb ik nodig om te kijken wat mij aanspreekt in een studie en wat niet? Als jij een opleiding wilt waar veel persoonlijke begeleiding is, kom je op hele andere studies uit dan wanneer je graag op jezelf aangewezen bent. En als je sfeer belangrijk vindt is het goed als je je daar op kunt focussen tijdens open dagen.’</p>
<p>Het is daarbij wel belangrijk om in je achterhoofd te houden dat ook universiteiten en hogescholen tijdens open dagen net iets mooier, gezelliger en voller zijn dan tijdens een normale dag.</p>
<h3>Ervaringsdeskundigen</h3>
<p>Het grote voordeel van open dagen is dat je kan praten met studenten van een studie. Zij zijn de ervaringsdeskundigen en kunnen je alles vertellen over hoe de studie écht is als student. ‘Wees wel kritisch,’ zegt Jacky. ‘Studenten vertellen vanuit hun persoonlijke ervaringen, terwijl ze misschien heel anders in elkaar zitten dan jij. Probeer de objectieve informatie eruit te filteren en laat je niet al te veel leiden door hun enthousiasme.’</p>
<h3>Manier van studeren</h3>
<p>Als laatste benadrukt Jacky dat je ook moet kijken naar de manier van studeren. ‘Studies gaan over veel verschillende onderwerpen, maar er wordt ook op verschillende manieren onderzoek gedaan. Zo moet je bij geesteswetenschappen veel teksten lezen en papers schrijven, terwijl je bij betà-wetenschappen onderzoek kan doen in een laboratorium. Ga dus na welke manier van studeren je ligt.’ Op basis van de informatie van open dagen kan je nieuwe vragen opstellen voor de studies die je écht leuk lijken. Deze kun je dan stellen bij meeloopdagen.</p>  
