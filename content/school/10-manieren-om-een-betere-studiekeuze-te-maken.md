---
id: 72c398f4501044ddb5824e9e511d78b6
type: school
layout: post
title: "10 manieren om een betere studiekeuze te maken"
permalink: /school/10-manieren-om-een-betere-studiekeuze-te-maken/
date: 2016-06-26T00:00:00.0000000Z
author: MennoWoudt
auteur: Menno Woudt
avatar: /sites/default/files/styles/node_author/public/menno4_0.png?itok=5KD7Yfz3
rubrieken:
  - school
excerpt: "Weet jij al wat je na de middelbare school wil studeren? Of heb je de keuze al gemaakt? Voor veel eerstejaars studenten pakt zo'n keuze vaak toch anders uit. Dat moet beter, vindt het Interstedelijk Studenten Overleg (ISO). Zij hebben daarom tien stappen bedacht hoe de studiekeuze beter begeleid kan worden.  "
seo:
  description: "10 manieren om een betere studiekeuze te maken"
  title: "10 manieren om een betere studiekeuze te maken"
---
Weet jij al wat je na de middelbare school wil studeren? Of heb je de keuze al gemaakt? Voor veel eerstejaars studenten pakt zo'n keuze vaak toch anders uit. Dat moet beter, vindt het Interstedelijk Studenten Overleg (ISO). Zij hebben daarom tien stappen bedacht hoe de studiekeuze beter begeleid kan worden.  

    <p>'Kijk eens om je heen', grapt een docent vaak bij het eerste college van de studie. 'Een derde van jullie zal hier aan het einde van het jaar niet meer zitten!' Helaas heeft de docent gelijk: elk jaar stopt meer dan dertig procent van de eerstejaars studenten, of wisselt van studie na het eerste jaar. Tóch de verkeerde keuze gemaakt. Zonde, vinden ze bij het ISO. Zij <a href="http://www.iso.nl/persbericht/politiek-studenten-scholieren-en-decanen-openen-de-aanval-op-uitval/" target="_blank">openen</a> daarom 'de aanval op uitval'.</p>
<p><div class="media media-element-container media-default"><div id="file-19902" class="file file-image file-image-png">

        
  
  <div class="content">
    <img title="Beeld: ANP" height="564" width="1118" style="font-size: 13.008px; line-height: 1.538em;" class="media-element file-default" src="/sites/default/files/Schermafbeelding%202016-06-26%20om%2009.33.10.png" alt="">  </div>

  
</div>
</div>
<p><strong>Actieplan</strong><br>De onderwijsorganisatie wil dat de studiekeuze beter wordt. Zij hebben daarom met andere organisaties en enkele politieke partijen een <a href="http://www.iso.nl/website/wp-content/uploads/2016/06/STUDIEKEUZECHECKLIST.pdf" target="_blank">actieplan</a> opgesteld: tien punten om scholieren de juiste kant op te sturen. Dat moet al beginnen op de middelbare school.</p>
<p><strong>1. Docenten moeten worden opgeleid om middelbare scholieren te begeleiden</strong><br>In het voortgezet onderwijs zijn er 'loopbaan-docenten' die kunnen helpen met het maken van een studiekeuze. Zij moeten cursussen volgen om nóg beter te kunnen adviseren.</p>
<p><strong>2. De begeleiding moet landelijk worden geregeld</strong><br>Niet alleen scholieren, ook scholen moeten zich meer druk maken om de studiekeuze. Dat moet met landelijke eisen worden vastgelegd.</p>
<p><strong>3. De vakken moeten gericht zijn op de toekomst</strong><br>Wat kun je later eigenlijk met een vak als geschiedenis, of met natuurkunde? Dat moet duidelijker worden. Nodig eens een professional uit in de klas!</p>
<p><strong>4. Blijf op de hoogte van oud-leerlingen</strong><br>Hoe doen oud-leerlingen het eigenlijk nadat ze van school zijn gegaan? Elke middelbare school moet dat goed in kaart brengen: dat levert handige informatie op.</p>
<p><strong>5. Decanen en mentoren, verdiep je in de studies!</strong><br>Je mentor of decaan weet vast álles over jouw school, maar kennen zij de universiteiten en hogescholen ook? Pas als ze daar meer kennis over hebben, kunnen ze jou goed helpen.</p>
<p><div class="media media-element-container media-default"><div id="file-19901" class="file file-image file-image-png">

        
  
  <div class="content">
    <img title="Beeld: ANP" height="564" width="1242" class="media-element file-default" src="/sites/default/files/Schermafbeelding%202016-06-26%20om%2009.23.05.png" alt="">  </div>

  
</div>
</div>
<p>Niet alleen in het voortgezet onderwijs, ook op de universiteit of hogeschool zelf kan het een en ander verbeterd worden als het gaat om studiekeuze.</p>
<p><strong>6. De studiekeuze in het hoger onderwijs moet landelijk worden bepaald</strong><br>Met open dagen, meeloopdagen en introducties presenteren studies zich elk op een eigen manier. Dat moet wat gestructureerder, door landelijke regels te maken.</p>
<p><strong>7. Een persoonlijk advies na de studiekeuzecheck</strong><br>Bij elke vervolgopleiding zit al verplicht een studiekeuzecheck: pas jij wel bij de opleiding? Vaak krijg je alleen maar 'ja' of 'nee' te horen. Dat moet anders: jongeren moeten een persoonlijk advies krijgen, waarom ze wel of niet bij de studie passen.</p>
<p><strong>8. Universiteiten en hogescholen moeten meer hulp krijgen</strong><br>Een 'expertisecentrum' moet uitkomst bieden: daar kan iedereen terecht voor informatie over het studiekeuzetraject.</p>
<p><b>9. Een bijsluiter bij elke studie</b><br>Hoe ziet de opleiding er precies uit? Wat kan je als student verwachten? En wat zijn de kansen op een baan later? Dat moet bij elke studie duidelijk en eerlijk worden vermeld.</p>
<p><strong>10. De studiekeuzecheck moet steeds worden gecheckt</strong><br>Hoe kan de studiekeuzecheck nóg beter? Daar moeten ze in het hoger onderwijs continue over na blijven denken. </p>
<p>Of de actieplannen ook straks worden uitgevoerd, daar beslissen ze in Den Haag over. Een meerderheid in de Tweede Kamer ziet de verbeteringen wel zitten.</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
