---
id: 0555f5de05f747b9891964b78288af52
type: school
layout: post
title: "Blokken voor eindexamen Chinees"
permalink: /school/blokken-voor-eindexamen-chinees/
date: 2018-03-27T00:00:00.0000000Z
author: MarindeHurenkamp
auteur: Marinde Hurenkamp
avatar: /sites/default/files/styles/node_author/public/Marinde3.jpg?itok=LMRPApOG
rubrieken:
  - school
excerpt: "Zo'n 170 leerlingen doen deze weken examen Chinees. Sinds dit schooljaar is het namelijk voor het eerst een officieel examenvak. Voorlopig alleen op vwo-niveau.  "
seo:
  description: "Blokken voor eindexamen Chinees"
  title: "Blokken voor eindexamen Chinees"
---
Zo'n 170 leerlingen doen deze weken examen Chinees. Sinds dit schooljaar is het namelijk voor het eerst een officieel examenvak. Voorlopig alleen op vwo-niveau.  

    <p>Op vijftien Nederlandse middelbare scholen zitten scholieren nu hard te blokken. Nog voor het centraal eindexamen in mei moeten de Chinese examens namelijk afgerond zijn. </p>
<p>Net als voor de andere vreemde talen gaat het om luisteren, lezen, spreken en schrijven. Chinees is niet de eerste 'nieuwe' vreemde taal die je op school kunt kiezen. Naast 'vertrouwde' talen als Frans en Duits, kun je ook eindexamen Spaans, Russisch, Arabisch, Turks, Italiaans en Fries doen.</p>
<h3>Goede relatie</h3>
<p>Samenwerken met China was vorig jaar een van de redenen dat het ministerie van Onderwijs besloot om Chinees toe te voegen aan de examenvakken. 'Nederland is gebaat bij goede relaties met China', zei de toenmalige staatssecretaris van Onderwijs Sander Dekker toen. Nederlanders die de taal spreken komen dus goed van pas. </p>
<h3>Ingewikkeld</h3>
<p>Omdat Chinees zo'n ingewikkelde taal is, werd toen besloten om het alleen aan te bieden op vwo-niveau. Volgens veel scholen hebben ondertussen ook havo-leerlingen interesse. Zij kunnen het vak nu alleen via particulier onderwijs volgen. Als ze daarna een staatsexamen Chinees doen, komt het op hun cijferlijst.</p>  
