---
id: f0acd7ce72014cfa828efff23572d37f
type: school
layout: post
title: "Stap 5: Het nut van meeloopdagen"
permalink: /school/stap-5-het-nut-van-meeloopdagen/
date: 2018-02-18T00:00:00.0000000Z
author: Hannahvan Draanen
auteur: Hannah van Draanen
avatar: /sites/default/files/styles/node_author/public/Hannah.jpg?itok=1BZwLfAv
rubrieken:
  - school
excerpt: "Wordt het psychologie, journalistiek of SPW? Weinig beslissingen zijn zo lastig als je studiekeuze. Door je profiel heb je al wat opleidingen afgeserveerd, maar het aanbod blijft gigantisch.  "
seo:
  description: "Stap 5: Het nut van meeloopdagen"
  title: "Stap 5: Het nut van meeloopdagen"
---
Wordt het psychologie, journalistiek of SPW? Weinig beslissingen zijn zo lastig als je studiekeuze. Door je profiel heb je al wat opleidingen afgeserveerd, maar het aanbod blijft gigantisch.  

    <p>Wordt het geneeskunde of journalistiek? SPW of psychologie? Weinig beslissingen zijn zo lastig als je studiekeuze. Door je profielkeuze heb je waarschijnlijk al een deel van de opleidingen afgeserveerd, maar het aanbod blijft gigantisch. Om je te helpen met kiezen, vind je op Sevendays.nl een zevenstappenplan.</p>
<p>Eerder las je al <a href="/school/studiekeuze-stap-4-open-dagen-bezoeken">hoe je het beste een open dag kunt bezoeken</a>. Wanneer je er verschillende hebt bezocht, kun je je inschrijven voor meeloopdagen. Die zijn er om je goed te verdiepen in de studies die je aanspreken en als het ware een dagje te ‘proefstuderen’. Op deze manier beleef je wat het echt inhoudt om deze opleiding te volgen en kun je nog uitgebreider vragen stellen.</p>
<h3>Verschillende soorten</h3>
<p>Er zijn verschillende soorten meeloopdagen. De meeste universiteiten en hogescholen organiseren zelf meeloopdagen. Sommige opleidingen stellen een programma samen waarbij je van alle aspecten van de studie wat meekrijgt. Bij andere opleidingen word je juist aan een student gebonden die jou en nog wat andere toekomstige studenten een dagje meeneemt. Vaak worden meeloopdagen georganiseerd door de studievereniging van een opleiding, waardoor je ook duidelijk ziet wat voor mensen de studie al doen.</p>
<p>Naast georganiseerde meeloopdagen kun je ook zelf een meeloopdag regelen. Ken je een student die de studie die jij interessant vindt al doet? Vraag dan of je een dagje met hem of haar mee mag naar college. Vaak is dat geen enkel probleem. </p>
<h3>Beter niet-georganiseerd</h3>
<p>Het voordeel van een niet-georganiseerde meeloopdag is dat je goed meekrijgt hoe de studie écht is. Vaak zijn georganiseerde meeloopdagen, net als open dagen, namelijk toch net iets leuker, spectaculairder en interessanter dan de studie misschien in werkelijkheid is.</p>
<p>Besef ook dat de studie veel meer inhoudt dan het ene dagje dat je hebt meegelopen. Zo moet je bij geesteswetenschappen thuisstudie doen door boeken en teksten te lezen. En bij sommige technische studies werk je in je eigen tijd aan langdurige groepsopdrachten. Dat krijg je bij een meeloopdag niet altijd mee. Het is daarom handig om boeken en teksten door te kijken en naar de projecten te vragen.</p>
<h3>Haal het meeste eruit</h3>
<p>Jacky Limvers, studiekeuze-adviseur van Centrum Studiekeuze in Utrecht, beschrijft hoe je het meeste uit je meeloopdag haalt. ‘Een meeloopdag is als het ware een dagje "proefstuderen". Probeer dit dus te doen: beeld je in dat je de studie ook al echt volgt. Hoe voel je je daarbij? Word je er enthousiast van of niet?’ Let daarnaast op de dingen die je belangrijk vindt. Dat kan de sfeer, werkvorm of het type mensen zijn, maar ook de stad waar de universiteit of hogeschool staat.</p>
<p>Bij meeloopdagen is er ook veel ruimte voor vragen. Centrum Studiekeuze bracht <a href="http://husite.nl/centrumstudiekeuze/vragen-voor-open-dagen/" target="_blank">een lijst</a> <http: centrumstudiekeuze="" husite.nl="" vragen-voor-open-dagen=""> uit met vragen die je kunt stellen om zo’n compleet mogelijk beeld te krijgen van een studie. Heb je de meeloopdag achter de rug? Volgende week lees je hoe een voorlopige studiekeuze maakt!</http:></p>
  
