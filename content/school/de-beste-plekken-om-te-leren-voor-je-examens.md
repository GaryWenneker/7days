---
id: 97c7b4426c5140ff899546346a2a5f8c
type: school
layout: post
title: "De beste plekken om te leren voor je examens"
permalink: /school/de-beste-plekken-om-te-leren-voor-je-examens/
date: 2018-05-10T00:00:00.0000000Z
author: RedactieScholieren.com
auteur: Redactie Scholieren.com
avatar: /sites/default/files/styles/node_author/public/logo_facebook.jpg?itok=tOfvNps8
rubrieken:
  - school
excerpt: "Met de examens in aantocht ken je elke vierkante centimeter van je slaapkamer inmiddels uit je hoofd. De kans is groot dat je irritatiegrens wat betreft harde muziek van broertjes en kakelende telefoongesprekken van moeders bereikt is. Een beetje afwisseling kan trouwens ook geen kwaad. Dus: tijd voor een nieuwe leerplek. Lisa van Scholieren.com zet een paar alternatieven voor je op een rij.  "
seo:
  description: "De beste plekken om te leren voor je examens"
  title: "De beste plekken om te leren voor je examens"
---
Met de examens in aantocht ken je elke vierkante centimeter van je slaapkamer inmiddels uit je hoofd. De kans is groot dat je irritatiegrens wat betreft harde muziek van broertjes en kakelende telefoongesprekken van moeders bereikt is. Een beetje afwisseling kan trouwens ook geen kwaad. Dus: tijd voor een nieuwe leerplek. Lisa van Scholieren.com zet een paar alternatieven voor je op een rij.  

    <h3>1. De bibliotheek</h3>
<p>Het is er stil, warm en misschien ook wel een klein beetje saai. Maar saai = goed! Want zo min mogelijk afleiding. De bieb is rustig en je zult er niet lastig gevallen worden door je irritante familieleden. Dat is ontzettend effectief voor je concentratie. Het grote voordeel van de bieb is dat er in vrijwel elke stad eentje zit en dat het voor iedereen toegankelijk is. Je kunt er bijvoorbeeld ook met wat vrienden/vriendinnen afspreken. En: veel bibliotheken hebben tegenwoordig een kek koffiehoekje, zodat je jezelf tussen al het leren door even kunt belonen met een latte en een goed stuk taart.</p>
<h3>2. Het hipster koffietentje</h3>
<p>Onder het genot van een grote kop koffie in een hip koffiezaakje achter je laptop je samenvattingen maken. Het ziet er prachtig uit en het leren lijkt een stuk minder erg. Gelijk even op Instagram posten natuurlijk, dan weten je vrienden ook dat jij keihard aan het leren bent in stijl. Maar wanneer je de rekening van een middagje koffie drinken en leren krijgt, slaat de schrik je om de oren. Die ene koffie, die je moeder thuis gratis voor je zet, kost hier opeens bijna vijf euro. Het hipster koffietentje is dus leuk voor de afwisseling wanneer je je slaapkamer helemaal zat bent, maar denk ook aan je examenreis die je nog moet bekostigen.</p>
<h3>3. Buiten het park</h3>
<p>Het geeft gelijk een prachtig beeld: het zonnetje schijnt mooi op jouw examenstof terwijl je met je rug tegen een boom heerlijk aan het studeren bent. Doet het ook goed op Instagram. Frisse lucht is bovendien goed voor je concentratie en er is geen WiFi. Dat verkleint de kans op urenlang verdwalen in YouTube-video's drastisch. Bedenk wel dat je in het park goed bestand moet zijn tegen andersoortige afleiding. Denk aan een knappe jongen die voorbij komt rennen of je oude basisschool juf die een praatje wil maken terwijl ze de hond uitlaat. Check vooraf ook even de weerberichten. Zo bespaar je jouw boeken een douche of een vlucht door de wind.</p>
<h3>4. Bij je oma en/of opa thuis</h3>
<p>Grote kans dat je opa en/of oma geen tablet, smartphone, laptop, smart-tv en geluidsinstallatie tegelijk aan heeft staan. Dat betekent rust in de tent. Waarschijnlijk vinden je opa en/of oma het ook nog eens hartstikke leuk dat je een bezoekje aan ze brengt en word je lekker verwend. Waarschuw ze wel dat je niet continu kunt vertellen over wat je gaat studeren en waar je op vakantie gaat. Spreek bij voorkeur een paar pauze-momentjes af om gezellig te keuvelen en pak vervolgens je boeken er weer bij.</p>
<h3>5. De slaapkamer</h3>
<p>Ja, daar is 'ie toch. De slaapkamer. Waarschijnlijk zit je toch het grootste deel van de tijd te leren in je slaapkamer. Of het nou achter je bureau of in je bed is, het kan allemaal in jouw slaapkamer. De afgelopen jaren heb je waarschijnlijk een hoop tijd gespendeerd achter je bureau met een stapel boeken voor je neus, dus deze omgeving is lekker vertrouwd. En je weet ook zeker dat je al je boeken en aantekeningen bij de hand hebt. Tegelijkertijd is het op je kamer ook heel makkelijk om te gaan soggen. Tip: zorg dat je telefoon en je familieleden heel ver weg zijn.</p>
<p>Het belangrijkste recept voor een goede leeromgeving: een plek waar je je op je gemak voelt en waar je probeert afleiding te minimaliseren. Probeer een aantal plekken uit, dan kom je er vanzelf achter wat voor jou het allerbeste werkt!</p>  
