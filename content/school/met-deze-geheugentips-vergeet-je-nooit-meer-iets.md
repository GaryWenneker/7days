---
id: 7531dfef12bc458bbc39fbcb97616590
type: school
layout: post
title: "Met deze geheugentips vergeet je nooit meer iets"
permalink: /school/met-deze-geheugentips-vergeet-je-nooit-meer-iets/
date: 2017-05-21T00:00:00.0000000Z
author: CharlotteGoldhoorn
auteur: Charlotte Goldhoorn
avatar: /sites/default/files/styles/node_author/public/Charlotte_PasfotoDSC01555%20EXTRA.jpg?itok=Uh1_j08g
rubrieken:
  - school
excerpt: "Zou jij zelfs je voeten vergeten als ze niet aan je lijf zaten? Dan had je geen schijn van kans gemaakt op het Nederlands Kampioenschap Onthouden in Amsterdam. Maar geen paniek: onthouden kun je leren.  "
seo:
  description: "Met deze geheugentips vergeet je nooit meer iets"
  title: "Met deze geheugentips vergeet je nooit meer iets"
---
Zou jij zelfs je voeten vergeten als ze niet aan je lijf zaten? Dan had je geen schijn van kans gemaakt op het Nederlands Kampioenschap Onthouden in Amsterdam. Maar geen paniek: onthouden kun je leren.  

    <p>De zaal kijkt ademloos toe hoe Boris Nikolai Konrad met zijn vingers door een pak speelkaarten gaat. In tachtig seconden leert hij de volgorde van het net geschudde spel uit zijn hoofd. Daarna somt hij ze foutloos achter elkaar op. Alleen de laatste schiet hem niet meer te binnen.<br><br>De neurowetenschapper is meervoudig wereldkampioen onthouden en is ervan overtuigd dat iedereen zijn geheugen kan trainen. Het gaat er volgens hem om dat je informatie visualiseert. ‘Ga allemaal maar staan’, draagt hij de zaal op. ‘Dan gaan we nu het lichaam gebruiken als locatie voor het onthouden.’</p>
<h3>Mos en koe</h3>
<p>‘Je voeten zijn nummer één, je knieën nummer twee.’ Zo gaat hij door tot aan je ogen (nummer tien). ‘Nu gaan we per locatie twee woorden onthouden. Uiteindelijk weet je straks twintig woorden uit je hoofd. Oké, de eerste twee zijn <em>mos</em> en <em>koe</em>. Hier verzinnen we een verhaaltje bij. We slaan ‘m op bij de voeten, dus ik doe in gedachten mijn schoenen uit en loop over het mos. Dan zie ik opeens een koe! Hebben jullie die: mos en koe?’<br><br>De ezelbruggetjes werken en na een paar minuten kan iedereen de woordenlijst foutloos opdreunen. ‘Wat heb je hier nou aan?’, brengt Konrad onze onuitgesproken vraag onder woorden. ‘Nou, zonder dat je het doorhad, heb je net de twintig grootste steden van Europa uit je hoofd geleerd. Moskou, Londen, Istanbul…’</p>
<h3>Slapen en herhalen</h3>
<p>Dan is de tweede spreker aan de beurt. Ysbrand van der Werf is hersenonderzoeker bij het VUMC. ‘Wij mensen zijn kampioenen in vergeten. Ik denk dat je één procent van wat je op een dag leert onthoudt.’ Gelukkig heeft hij wel tips om daar iets meer van te maken:</p>
<ul><li>‘Veel slapen. In je slaap sla je de dingen op die je de dag ervoor geleerd hebt. Het is een van de beste trucs voor een goed geheugen.’</li>
<li>‘Leer in brokjes en neem regelmatig vijf minuten pauze.’</li>
<li>‘Maak dingen belangrijk voor jezelf. Hoe belangrijker je iets vindt, hoe beter je je best doet het te onthouden.’</li>
<li>‘Herhaal regelmatig wat je geleerd hebt. Daarmee rem je het vergeetproces.’</li>
</ul><p><br><em>Het NK Onthouden werd georganiseerd door Remind Learning. Terwijl Konrad en Van der Werf hun tips deelden, deden negentien jongeren in een andere zaal hun best om willekeurige namen en telefoonnummers te onthouden. Hoe dat ging? Dat lees je in de 7Days-krant (verschijningsdatum vrijdag 19 mei). Heb je geen abonnement? Maak dan nu met ons <a href="https://abonneren.sevendays.nl/abonneren/abonnementen/ae/artikel" target="_blank">kennis</a>! </em></p>

<p><img class="kaderafbeelding" src="/sites/default/files/ff.png"></p>
<p>Lees ook: <a href="/blog/zo-doe-je-dat-mindmappen-zeven-stappen">Mindmappen in zeven stappen</a></p>

<p><br><em>Foto: Maarten de Leeuw</em></p>  
