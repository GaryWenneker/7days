---
id: abf036660266405381e09b3078e06bb2
type: school
layout: post
title: "Falen is oke: zo leer je ervan"
permalink: /school/falen-is-oke-zo-leer-je-ervan/
date: 2017-06-17T00:00:00.0000000Z
author: CharlotteGoldhoorn
auteur: Charlotte Goldhoorn
avatar: /sites/default/files/styles/node_author/public/Charlotte_PasfotoDSC01555%20EXTRA.jpg?itok=Uh1_j08g
rubrieken:
  - school
excerpt: "‘Ik heb niet gefaald, ik heb tienduizend manieren gevonden die niet werken’, zei Thomas Edison ooit. Hij werd wereldberoemd als uitvinder, doordat hij leerde van zijn fouten. Met deze tips van faalkundige Remko van der Drift kun jij dat ook.  "
seo:
  description: "Falen is oke: zo leer je ervan"
  title: "Falen is oke: zo leer je ervan"
---
‘Ik heb niet gefaald, ik heb tienduizend manieren gevonden die niet werken’, zei Thomas Edison ooit. Hij werd wereldberoemd als uitvinder, doordat hij leerde van zijn fouten. Met deze tips van faalkundige Remko van der Drift kun jij dat ook.  

    <p>Remko van der Drift heeft het Instituut voor Faalkunde opgericht, geeft workshops in falen en schreef het boek <em>Fouten maken moed</em>. ‘Ik wil mensen leren faalkundig te zijn’, zegt hij.</p>
<h3>Perfectie loslaten</h3>
<p>Faalkundig zijn heeft volgens Van der Drift een voor- en een achterkant. ‘Aan de voorkant gaat het over jezelf toestaan fouten te mogen maken. Aan de achterkant gaat het over fouten die gemaakt zijn. Dan ben je faalkundig als je de fout kunt accepteren en er milder en creatiever mee omgaat.’</p>
<h3>Creatiever met fouten omgaan</h3>
<p>‘Stel dat je een presentatie hebt voorbereid met PowerPoint, maar op de dag zelf ben je die vergeten. Je kunt denken: wat stom! Of je kiest om het anders te doen. Je doet het uit je hoofd, maakt meer contact met je klasgenoten, werkt met tekeningen op het bord. En dan blijkt het hartstikke goed te gaan!’</p>
<h3>Mindsets</h3>
<p>'Het is belangrijk dat je je bewust bent van je "mindset"', zegt Van der Drift. ‘Die term komt van de Amerikaanse hoogleraar psychologie Carol Dweck. Zij onderscheidt de vaste mindset van de groeimindset.'</p>
<h3>Vaste mindset</h3>
<p>‘Mensen met een vaste mindset zijn ervan overtuigd dat hun intelligentie en wat ze kunnen al bij hun geboorte vastligt. Dan durf je nieuwe dingen waarvan je denkt dat je ze niet kunt, minder snel te proberen.’</p>
<h3>Groeimindset</h3>
<p>‘Bij een groeimindset ben je ervan overtuigd dat je alles in het leven kunt leren door nieuwe dingen te doen. Dan vind je het minder erg als er iets fout gaat, want dat is een logisch gevolg van jezelf uitdagen.’<br><br>In deze video vertelt Dweck meer over mindsets:<br><div class="media media-element-container media-default"><div id="file-417877" class="file file-video file-video-youtube">

        <h2 class="element-invisible"><a href="/files/rsa-animate-how-help-every-child-fulfil-their-potential">RSA ANIMATE: How To Help Every Child Fulfil Their Potential</a></h2>
    
  
  <div class="content">
    <div class="media-youtube-video file media-element file-default media-youtube-1">
  <iframe class="media-youtube-player" width="640" height="390" title="RSA ANIMATE: How To Help Every Child Fulfil Their Potential" src="https://www.youtube.com/embed/Yl9TVbAal5s?wmode=opaque&controls=" name="RSA ANIMATE: How To Help Every Child Fulfil Their Potential" frameborder="0" allowfullscreen="">Video van RSA ANIMATE: How To Help Every Child Fulfil Their Potential</iframe>
</div>
  </div>

  
</div>
</div>
<h3>Wiskundeknobbel? Bestaat niet!</h3>
<p>Goed nieuws voor iedereen met een vaste mindset: je kunt veel meer leren dan je denkt. ‘Denk maar eens terug aan een jaar geleden. Is er iets wat je toen niet kon en nu wel? En wat heb je gedaan om dat te leren?’<br><br>‘Een wiskundeknobbel bijvoorbeeld, bestaat niet. Je bent niet geboren met een levenslange beperking op wiskunde. Zet je groeimindset aan en probeer een moeilijke som te maken. Vraag daarna aan de leraar wat je fout hebt gedaan en leer daarvan. Iemand anders is misschien beter in wiskunde, maar dat wil niet zeggen dat jij het helemaal niet kunt.’</p>
<h3>Nóg niet</h3>
<p>‘Als je fouten maakt en een slecht cijfer krijgt, denk je misschien: ik kan dit niet. Het helpt dan om het woordje <em>nog</em> toe te voegen: Ik kan dit <em>nog</em> niet. Als je jezelf oplegt dat het echt nu moet lukken, schiet je in de stress. Probeer te “ontkrampen”. Zeg tegen jezelf: ik mag falen. Dan ontspan je, waardoor je uiteindelijk beter presteert. En denk maar zo: elke wijze uil is ooit een uilskuiken geweest.’</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze </em><em><a href="/whatsapp">gratis WhatsApp-dienst</a>, </em><em>download onze</em><em> </em><a href="/app"><em>gratis app</em></a><em> of neem een </em><a href="https://abonneren.sevendays.nl/abonneren/abonnementen/ae/artikel"><em>proefabonnement </em></a><em>op 7Days!</em></p>  
