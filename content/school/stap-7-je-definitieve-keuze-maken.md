---
id: 5f168966234c4a3aaf41d2b5579e53fa
type: school
layout: post
title: "Stap 7: je definitieve keuze maken"
permalink: /school/stap-7-je-definitieve-keuze-maken/
date: 2018-03-04T00:00:00.0000000Z
author: Hannahvan Draanen
auteur: Hannah van Draanen
avatar: /sites/default/files/styles/node_author/public/Hannah.jpg?itok=1BZwLfAv
rubrieken:
  - school
excerpt: "Wordt het psychologie, journalistiek of SPW? Weinig beslissingen zijn zo lastig als je studiekeuze. Door je profiel heb je al wat opleidingen afgeserveerd, maar het aanbod blijft gigantisch.  "
seo:
  description: "Stap 7: je definitieve keuze maken"
  title: "Stap 7: je definitieve keuze maken"
---
Wordt het psychologie, journalistiek of SPW? Weinig beslissingen zijn zo lastig als je studiekeuze. Door je profiel heb je al wat opleidingen afgeserveerd, maar het aanbod blijft gigantisch.  

    <p>Om je te helpen met kiezen, vind je op Sevendays.nl een <a a="" bepaal="" de="" eerste="" eigen="" href="/studiekeuzestappenplan" in="" je="" pt="" vandaag="">stappenplan</a>. De afgelopen weken kon je al lezen over alle zes eerdere stappen van het maken van je studiekeuze. Het begon met het <a href="/school/studiekeuze-stap-1-zo-begin-je-met-het-maken-van-je-studiekeuze">vormen van een eigen interessegebied</a>, het <a href="/lifestyle-school/studiekeuze-stap-2-zo-onderzoek-je-het-studieaanbod">onderzoeken</a> van het keuzeaanbod en het <a href="/school/studiekeuze-stap-3-hoe-kies-je-tussen-het-hbo-en-de-universiteit">verschil</a> tussen HBO en de universiteit. Daarna las je hoe je het maximale uit <a href="/school/studiekeuze-stap-4-open-dagen-bezoeken">open dagen</a> en <a href="/school/studiekeuze-stap-5-het-nut-van-meeloopdagen">meeloopdagen</a> kunt halen. Vorige week was het maken van een <a href="/school/studiekeuze-stap-6-zo-maak-je-je-voorlopige-keuze">voorlopige beslissing aan de beurt</a>. </p>
<h3>Ongelooflijke opluchting</h3>
<p>Wanneer je alle stappen hebt doorlopen, is het tijd om je echt op te geven voor een studie (en een tweede en eventueel derde keus). ‘Het kan ongelooflijk opluchten om definitief een besluit te nemen,’ weet Jacky Limvers, studiekeuze-adviseur van <a href="http://husite.nl/centrumstudiekeuze/" target="_blank">Centrum Studiekeuze</a>.</p>
<p>‘Je kiest op dit moment en kunt alleen een besluit nemen op basis van alles wat je nu weet. Natuurlijk, verkeerd kiezen kan. Je weet pas écht wat je hebt gekozen op het moment dat je de studie daadwerkelijk doet. Maar als je goed voorbereid bent, kun je met een gerust hart een definitieve keuze maken. Je moet erop vertrouwen dat het een goeie beslissing is, meer kan je niet doen!’</p>
<h3>Studiekeuzecheck</h3>
<p>Om je keuze te toetsen, hebben universiteiten en hogescholen een paar jaar geleden de Studiekeuzecheck ingevoerd, ook wel matching genoemd. Dit is verplicht. Het kan zowel vroeg in het jaar (rond februari) als nadat de inschrijvingstermijn al is verstreken (rond juni). Hoe de matching verloopt, verschilt per universiteit of hogeschool. Soms is het in een groep, soms doe je het individueel. </p>
<p>Bij sommige studies moet je meerdere colleges volgen en opdrachten maken, bij andere opleidingen hoef je alleen een toets te maken. Hierna krijg je een advies. Een universiteit of hogeschool kan je niet <em>weren</em> van de opleiding, maar wel een <em>negatief advies</em> geven. Dan moet je goed nadenken of dit echt wel de goede studie is om te doen.</p>
<h3>Ook voor jou handig</h3>
<p>Volgens Limvers is de matching een belangrijke factor in het studiekeuzeproces. ‘Het is voor een universiteit of hogeschool belangrijk om te zien of jij bij de studie past en of jouw verwachtingen kloppen.’ Maar voor jezelf is de matching al helemaal handig. ‘Tijdens deze dag(en) kun je het beste zien wat de opleiding inhoudt. Er wordt ook meer van jou verwacht, jíj wordt onderzocht. Beeld je in dat je hier na de zomer staat, word je daar dan blij van?’ Als dat niet het geval is, kun je gelukkig nog overstappen naar een andere studie. Zelfs als je de late matching hebt gedaan. </p>
<p>Wanneer je dan eindelijk een keuze gemaakt hebt, kun je je inschrijven tot 1 mei (tenzij de late matching je niet beviel dus). Daarna kun je je volledig richten op je examens, om vervolgens te genieten van een welverdiende vakantie!</p>  
