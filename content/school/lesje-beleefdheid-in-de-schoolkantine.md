---
id: fe9f5b716fee4e07bcc1b45e10890ad1
type: school
layout: post
title: "Lesje beleefdheid in de schoolkantine"
permalink: /school/lesje-beleefdheid-in-de-schoolkantine/
date: 2016-06-02T00:00:00.0000000Z
author: NathalieStrijker
auteur: Nathalie Strijker
avatar: /sites/default/files/styles/node_author/public/Nathalie_pasfoto.jpg?itok=fb-LHyYL
rubrieken:
  - school
excerpt: "Het Utrechts Stedelijk Gymnasium geeft zijn leerlingen vanaf vandaag een lesje beleefdheid in de kantine. Wie simpelweg 'Eén koek!' roept naar de kantinejuf, mag 1,50 euro afrekenen. Maar wie netjes met twee woorden spreekt en vraagt: 'Mag ik alsjeblieft een koek?' , hoeft maar een euro te betalen.  "
seo:
  description: "Lesje beleefdheid in de schoolkantine"
  title: "Lesje beleefdheid in de schoolkantine"
---
Het Utrechts Stedelijk Gymnasium geeft zijn leerlingen vanaf vandaag een lesje beleefdheid in de kantine. Wie simpelweg 'Eén koek!' roept naar de kantinejuf, mag 1,50 euro afrekenen. Maar wie netjes met twee woorden spreekt en vraagt: 'Mag ik alsjeblieft een koek?' , hoeft maar een euro te betalen.  

    <p>'Het is een beetje opvoedkundig bedoeld', zegt Hanneke Taat, rector van de middelbare school. 'Het is altijd druk in de kantine en als leerlingen dingen willen kopen, zijn ze natuurlijk vaak heel kort door de bocht.'</p>
<p><strong>Verschillende prijzen</strong><br>Kantinemedewerker Mireille was het onbeleefde gedrag van een aantal leerlingen spuugzat en wilde dat op een grappige manier proberen te veranderen. Om leerlingen te dwingen iets beleefder te zijn, gelden er in de kantine van het Utrechtse gymnasium verschillende prijzen voor verschillende manieren van bestellen. 'We willen graag laten zien dat het helemaal niet zo moeilijk is om vriendelijk te zijn tegen een ander', aldus de rector.</p>
<p>Leerlingen die hun bestelling beleefd nu netjes plaatsen, houden trouwens niet ineens bakken zakgeld over. De 'oude' prijs van een koek was ook al 1 euro. Maar wie geen zin heeft in met twee woorden spreken is dus voortaan gewoon 50 cent meer kwijt.</p>
<p><strong>Geforceerd</strong><br>Een 16-jarige leerling uit klas 5 die liever anoniem blijft, vindt de nieuwe regel maar onzinnig. 'Het wordt een beetje geforceerd zo. Je bent straks alleen nog maar beleefd omdat dingen dan goedkoper zijn, niet omdat je het meent. Als je zoals ik de dingen normaal ook al wel netjes vraagt, voelt het een beetje als een belediging. Voor mij is het zelfs een reden om de kantine even te mijden. Ik koop m'n koeken wel bij de supermarkt aan de overkant.'</p>
<p><em>Altijd op de hoogte blijven van nieuws dat voor jongeren interessant is? Meld je aan voor onze <a href="/whatsapp">gratis WhatsApp-dienst</a>, download onze <a href="/app">gratis app</a> of neem een <a href="https://abonneren.sevendays.nl/abonneren/abonnementen/ae/artikel">proefabonnement </a>op de krant!</em></p>  
