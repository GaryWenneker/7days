---
id: eaf863095eb4432685c4d897a44b15ba
type: school
layout: post
title: "Stap 6: zo maak je je voorlopige keuze"
permalink: /school/stap-6-zo-maak-je-je-voorlopige-keuze/
date: 2018-02-26T00:00:00.0000000Z
author: Hannahvan Draanen
auteur: Hannah van Draanen
avatar: /sites/default/files/styles/node_author/public/Hannah.jpg?itok=1BZwLfAv
rubrieken:
  - school
excerpt: "Wordt het psychologie, journalistiek of SPW? Weinig beslissingen zijn zo lastig als je studiekeuze. Door je profiel heb je al wat opleidingen afgeserveerd, maar het aanbod blijft gigantisch.   "
seo:
  description: "Stap 6: zo maak je je voorlopige keuze"
  title: "Stap 6: zo maak je je voorlopige keuze"
---
Wordt het psychologie, journalistiek of SPW? Weinig beslissingen zijn zo lastig als je studiekeuze. Door je profiel heb je al wat opleidingen afgeserveerd, maar het aanbod blijft gigantisch.   

    <p>Wordt het geneeskunde of journalistiek? SPW of psychologie? Weinig beslissingen zijn zo lastig als je studiekeuze. Door je profielkeuze heb je waarschijnlijk al een deel van de opleidingen afgeserveerd, maar het aanbod blijft gigantisch. Om je te helpen met kiezen, vind je op Sevendays.nl een zevenstappenplan.</p>
<p>Eerder las je al <a href="/school/studiekeuze-stap-5-het-nut-van-meeloopdagen">hoe je het maximale uit je meeloopdag(en) kunt halen</a>. Je weet inmiddels aardig wat je wilt en wat bij je past. Als het goed is, heb je inmiddels een heleboel mogelijke studies afgestreept en een lijstje met de paar leukste studies overgehouden. Maar hoe maak je nu een goeie keuze tussen deze opleiding?</p>
<h3>Finetune meer wat je wilt</h3>
<p>Jacky Limvers, studiekeuze-adviseur bij <a href="http://husite.nl/centrumstudiekeuze/" target="_blank">Centrum Studiekeuze</a> in Utrecht, zegt: ‘Sommige mensen vinden het zo lastig om opties uit te sluiten, dat ze blijven zitten met een groot aantal opleidingen. De kans is groot dat je keuzes maken lastig vindt, uit angst om wat te missen. Het is belangrijk om dan niet te blijven hangen in "help, ik kan niet kiezen!", maar ontspannen nog meer te finetunen wat je leuk vindt. Durf dan ook in vertrouwen een beslissing te nemen om studies te schrappen van je lijstje.'</p>
<p>Het is misschien spannend om een keuze te maken, maar op een gegeven moment moet je het toch echt gaan doen. Dit is vaak helemaal niet zo actief als je zou denken. ‘Bij een grote beslissing is de keuze er vaak gewoon opeens. Niet door je er helemaal suf over te piekeren, maar juist door het een beetje los te laten. De ene dag weet je zeker dat je psychologie wil studeren, de andere dag vind je biologie veel leuker. Dat lijkt vervelend, maar is niet erg. Door die twijfel kun je juist alle opties onderzoeken.'</p>
<h3>Doe alsof </h3>
<p>'Denk bijvoorbeeld: Hoe zou het zijn om deze keuze écht gemaakt te hebben? Doe een paar dagen of je een bepaalde studie al hebt gekozen. Hoe ziet je leven er dan uit? Word je er enthousiast van? Wil je dingen gaan regelen? Door op deze manier na te denken over een keuze geeft het een soort afstand en kun je beslissingen nemen vanuit een overzicht.’</p>
<p>Je moet natuurlijk niet alleen bepalen wát je gaat studeren, maar ook wáár je dat wilt doen. Hiervoor kun je 'jouw' opleiding(en) bekijken in de <a href="http://www.keuzegids.org/" target="_blank">Keuzegids</a> of op <a href="http://www.studiekeuze123.nl" target="_blank">Studiekeuze123.nl</a><https: studies="" www.studiekeuze123.nl="">. Hier staan de beoordelingen van alle studies en instellingen. Zo'n oordeel is gebaseerd op de mening van studenten en de onderzoeken van visitatiecommissies: onafhankelijke juryclubjes die kijken naar de kwaliteit van het onderwijs. Het leuke is dat studies en afdelingen die slecht uit een test komen daarna vaak extra goed worden, om de schade ongedaan te maken, aldus Limvers.</https:></p>
<h3>Let op de stad</h3>
<p><https: studies="" www.studiekeuze123.nl="">Daarnaast kun je kijken naar de steden waarin jouw mogelijke studie gevolgd kan worden. Als student ben je natuurlijk niet alleen maar aan het leren, maar bouw je een heel leven op. Limvers: ‘Ga na of je de plek waar je gaat studeren belangrijk vindt. Als je graag thuis of dicht bij huis wil wonen, kun je daar je daar op focussen. Vind je de sfeer van een stad belangrijk? Ga er dan eens een dagje naartoe om te kijken of je je er thuisvoelt.’ </https:></p>
<p><https: studies="" www.studiekeuze123.nl="">Op basis van de waarde die je hecht aan je studieomgeving, kun je dit laten meewegen in je keuze. Als je al weet dat je in de aankomende jaren op kamers gaat, is het handig om zo snel mogelijk een account aan te maken op <a href="http://www.kamernet.nl" target="_blank">Kamernet.nl</a>. Hoe eerder je dat doet, hoe eerder je straks in aanmerking komt voor een mooie kamer! </https:></p>
<h3>Zorg voor een plan B</h3>
<p><https: studies="" www.studiekeuze123.nl="">De laatste tip die Limvers geeft voor je voorlopige keuze: ‘Geef je niet voor maar één opleiding op! Vooral niet bij studies met een decentrale selectie of loting.’ Hoewel je er liever niet vanuit gaat, is er bij sommige opleidingen een kans dat je niet wordt toegelaten. Zorg er daarom voor dat je altijd een plan B hebt. Desnoods studeer je een jaartje wat anders en probeer je het daarna opnieuw. </https:></p>
<p><https: studies="" www.studiekeuze123.nl="">Maar ook als je al jaren weet wat je wilt studeren of al de opleiding hebt gekozen die het gaat worden, is het goed om een tweede (of zelfs derde) optie in je achterhoofd te houden. Gelukkig kun je je voor een paar studies inschrijven en ook voor een paar opleidingen matching doen.</https:></p>
<div class="kader"> </div>
  
