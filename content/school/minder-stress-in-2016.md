---
id: f6f1c166aee848cfb2ded0fe88d344a8
type: school
layout: post
title: "Minder stress in 2016"
permalink: /school/minder-stress-in-2016/
date: 2016-01-02T00:00:00.0000000Z
author: LotteStegeman
auteur: Lotte Stegeman
avatar: /sites/default/files/styles/node_author/public/Lotte_Neutraal%20VrolijkPASFOTO_6905.jpg?itok=DbcjFvZm
rubrieken:
  - school
excerpt: "Hartkloppingen. Slecht slapen. En veel te vaak het gevoel dat je het niet meer kunt bolwerken. Een beetje stress houdt je scherp, maar te veel en te lang stress hebben is ongezond. Waarom? Wat doet het met je? En wat doe je eraan?   "
seo:
  description: "Minder stress in 2016"
  title: "Minder stress in 2016"
---
Hartkloppingen. Slecht slapen. En veel te vaak het gevoel dat je het niet meer kunt bolwerken. Een beetje stress houdt je scherp, maar te veel en te lang stress hebben is ongezond. Waarom? Wat doet het met je? En wat doe je eraan?   

    <p><strong>Hoort erbij, toch? </strong><br>'Ik heb het gewoon nogal druk. Ik schrijf blogs, werk als radio-dj, en heb behoorlijk wat huiswerk. Daar doe ik ook mijn best voor, want ik vind het belangrijk om goede cijfers te halen. Dat hoort er toch bij? Maar het gevolg van al die drukte is dat ik me constant gestrest voel.' Ivo (18) neemt zoveel hooi op z'n vork dat hij af en te even helemaal op is. </p>
<p>Ook <a href="/lifestyle/straks-heb-ik-een-gat-op-mijn-cv">Jorieke </a>(nu 20) dreigde een paar jaar geleden onder de druk te bezwijken. 'Ik had zoveel stress in buik dat ik niet kon eten.' Jorieke en Ivo zijn bepaald niet de enigen. <br><br><strong>Te veel stress</strong><br>Iedere volwassene die zegt: 'Jongeren druk? Stel je niet aan!' zou eens met de gemiddelde scholier moeten gaan praten. Want die kan ze vertellen: stress is ook voor jongeren bepaald geen zeldzaamheid. </p>
<p>Uit onderzoek van <em>7Days</em> en 1V (2014) bleek dat veel scholieren regelmatig stress voelen. 26% zegt wel eens burn-out klachten te hebben als gevolg van langdurige stress. Hartkloppingen bijvoorbeeld, of oververmoeidheid, slapeloosheid, paniekaanvallen en hoofdpijn.</p>
<p> <div class="media media-element-container media-default"><div id="file-14619" class="file file-image file-image-jpeg">

        
  
  <div class="content">
    <img title="stressweetjes, infographic Lotte Stegeman" height="1200" width="800" style="width: 800px; height: 1200px;" class="media-element file-default" src="/sites/default/files/stress%20infographic.jpg" alt="">  </div>

  
</div>
</div>
<p><b>Wat is stress? </b><br>Volgens kinder- en jeugdpsychiater Frits Boer zijn er twee soorten stress. Ten eerste is er het 'vreessysteem', dat treedt in werking als er acuut 'gevaar' dreigt. Bijvoorbeeld als iemand probeert je telefoon te stelen of als er ineens een hond op je af springt. Als je schrikt en een scheut in je maag voelt, voel je angst en emotie. </p>
<p>'Het vreessysteem wekt die schrikreactie op’, vertelt Boer. ‘Er komt adrenaline vrij, gemaakt door het zogenaamde bijniermerg. Die schrikreactie zou je moeten beschermen tegen gevaar. Als het langer duurt dan een paar minuten, gaat je "stresssysteem" aan.'<br><br><strong>Overleven</strong><br>Bij de tweede vorm, langdurige stress, komt het hormoon cortisol vrij. Dit hormoon zegt: we gaan alles doen om ervoor te zorgen dat jij in staat bent om op stress te reageren. We gaan eiwitten uit je spieren halen. Daar maken we suiker van, dat gooien we in je bloed en dan heb je weer energie.'</p>
<p>'Bovendien zorgt het ervoor dat je immuunsysteem even wordt platgelegd, omdat je nu moet overleven. Door van alles uit te schakelen, wordt dus gezorgd dat je even met die stress kunt overleven.' </p>
<p>Maar op de lange termijn betaal je er volgens de psychiater een prijs voor. 'Mensen die langdurig onder stress staan, hebben door dat geremde immuunsysteem een grotere kans om verkouden of ziek te worden.’</p>
<p><strong>Aanleg</strong><br>Waarom bezwijkt de één bijna onder stress, terwijl iemand anders in dezelfde situatie fluitend en zorgeloos door het leven gaat? Boer: 'Mensen verschillen nou eenmaal van elkaar. Als je een groep mensen in de woestijn zet, zal niet iedereen tegelijk van de dorst sterven. De ene persoon zal veel minder snel stress voelen dan de andere.'</p>
<p>Hij legt uit: ‘Iemand van het type "ik doe mijn best maar ik trek het even niet dus laat maar zitten" is beter beschermd tegen stress dan iemand die zegt: "Ik moet het af hebben, ik kan het niet maken om niet te produceren."'</p>
<p>'Ook je omgeving is van invloed, en hoe gevoelig je daarvoor bent. Praat je elkaar gek of heb je mensen om je heen die wat meer relaxed zijn en jou kunnen afremmen?'</p>
<p><strong>Bezwijk je bijna onder stress? Een paar tips:</strong></p>
<p><strong> </strong><div class="media media-element-container media-default"><div id="file-14714" class="file file-image file-image-jpeg">

        
  
  <div class="content">
    <img height="1000" width="691" class="media-element file-default" src="/sites/default/files/stresstips-ok.jpg" alt="">  </div>

  
</div>
</div>
<p> </p>  
